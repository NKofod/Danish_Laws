i Rom den 10. marts 1988 udfærdiget konvention til bekæmpelse af ulovlige handlinger mod søfartens sikkerhed og den dertil hørende protokol til bekæmpelse af ulovlige handlinger mod sikkerheden for fastgjorte platforme, der befinder sig på kontinentalsokkelen.
 Konventionen og protokollen har følgende ordlyd:
Oversættelse KONVENTION TIL BEKÆMPELSE AF ULOVLIGE HANDLINGER MOD SØFARTSSIKKERHEDEN DE I DENNE KONVENTION DELTAGENDE STATER, SOM HAR OPMÆRKSOMHEDEN HENVENDT på de i De Forenede Nationers pagt fastlagte  

 formål og principper med hensyn til opretholdelsen af international fred og  

 sikkerhed og fremme af venskabelige forbindelser og samarbejde mellem  

 staterne, ISÆR ANERKENDER, at enhver ifølge Verdenserklæringen om  

 menneskerettigheder og den internationale konvention om borgerlige og  

 politiske rettigheder har ret til liv, frihed og personlig sikkerhed, ER OPRIGTIGT BEKYMREDE over den verdensomspændende stigning i antallet af  

 alle former for terrorisme, som medfører tab af menneskeliv eller fare  

 herfor, truer fundamentale frihedsrettigheder og alvorligt forringer  

 menneskets værdighed, TAGER I BETRAGTNING, at ulovlige handlinger mod søfartssikkerheden truer  

 sikkerheden for personer og gods, forstyrrer søfarten på alvorlig måde og  

 undergraver befolkningernes tillid til søfartssikkerheden, TAGER I BETRAGTNING, at sådanne handlinger giver anledning til alvorlig  

 bekymring for hele det internationale samfund, ER OVERBEVIST OM det påtrængende nødvendige i at udvikle det  

 internationale samarbejde mellem staterne med henblik på at finde frem til og  

 vedtage effektive og praktiske forholdsregler for at forhindre alle ulovlige  

 handlinger mod søfartssikkerheden og for at retsforfølge og straffe  

 gerningsmændene, GENKALDER SIG De Forenede Nationers generalforsamlings resolution 40/61 af  

 9. december 1985, der bl.a. »indtrængende anmoder alle stater, alene og  

 i samarbejde med andre stater såvel som relevante FN-organer, om at medvirke  

 til en gradvis fjernelse af de årsager, der ligger til grund for  

 international terrorisme, og om at være særligt opmærksomme på alle forhold,  

 herunder kolonialisme, racisme og situationer, der indebærer massive og  

 åbenbare krænkelser af menneskerettigheder og fundamentale frihedsrettigheder  

 og fremmed besættelse, som kan give anledning til international terrorisme og  

 kan bringe international fred og sikkerhed i fare«, VIDERE GENKALDER SIG, at resolution 40/61 »enstemmigt fordømmer og  

 anser alle terrorhandlinger og enhver anvendelse af terrorisme som  

 kriminelle, uanset hvor og af hvem de begås, herunder sådanne, som truer de  

 venskabelige forbindelser mellem staterne og disses sikkerhed«, LIGELEDES GENKALDER SIG, at i resolution 40/61 opfordredes Den  

 Internationale Søfartsorganisation »til at undersøge spørgsmålet om  

 terrorisme om bord på eller imod skibe med henblik på at foreslå egnede  

 forholdsregler«, HAR OPMÆRKSOMHEDEN HENLEDT PÅ Den Internationale Søfartsorganisations  

 forsamlings resolution A.584 (14) af 20. november 1985, som efterspurgte  

 udarbejdelsen af foranstaltninger til forhindring af ulovlige handlinger, som  

 truer sikkerheden for skibe, deres passagerer og deres besætninger, ERINDRER SIG, at en besætnings handlinger, som henhører under  

 »almindelig skibsdisciplin«, falder uden for denne konventions  

 rammer, BEKRÆFTER det ønskelige i at følge regler og standarder vedrørende  

 bekæmpelsen af og kontrollen med ulovlige handlinger mod skibe og personer om  

 bord på skibe med henblik på at ajourføre dem i det nødvendige omfang, og som  

 i denne forbindelse med tilfredshed erindrer sig de foranstaltninger til  

 bekæmpelse af ulovlige handlinger mod passagerer og besætninger på skibe, som  

 er anbefalet af Den Internationale Søfartsorganisations  

 søfartssikkerhedskomite, VIDERE BEKRÆFTER, at spørgsmål, der ikke reguleres af denne konvention,  

 fortsat vil være underlagt den almindelige folkerets regler og principper, ANERKENDER behovet for, at alle stater i bekæmpelsen af ulovlige  

 handlinger mod søfartssikkerheden nøje overholder den almindelige folkerets  

 regler og principper, ER BLEVET ENIGE OM følgende:
 ARTIKEL 1 I denne konvention betyder »skib« ethvert fartøj, som  

 ikke er permanent fastgjort til havbunden, herunder »dynamisk  

 understøttede fartøjer«, undervandsfartøjer og ethvert andet flydende  

 fartøj.
ARTIKEL 2 1. Denne konvention finder ikke anvendelse på:
 2. Intet i denne konvention berører krigsskibes eller  

 andre regeringsskibes immuniteter, når skibene anvendes til ikke-kommercielle  

 formål.
ARTIKEL 3 1. En person gør sig skyldig i en forbrydelse, hvis  

 han ulovligt og forsætligt 2. En person gør sig ligeledes skyldig i en  

 forbrydelse, hvis han:
ARTIKEL 4 1. Konventionen finder anvendelse, hvis et skib sejler  

 eller har planlagt at sejle i eller igennem eller fra havet uden for den  

 yderste grænse af en enkelt stats territorialfarvand eller sidegrænsen af  

 dets territorialfarvand til tilstødende stater.
 2. I tilfælde, hvor konventionen ifølge stk. 1 ikke  

 finder anvendelse, finder dens bestemmelser alligevel anvendelse, hvis  

 gerningsmanden eller den formodede gerningsmand bliver fundet inden for en  

 anden stats territorium end den, der er nævnt i stk. 1.
 ARTIKEL 5 Enhver kontraherende stat skal for de i artikel 3 omhandlede  

 forbrydelser fastsætte passende straffe under hensyntagen til disse  

 forbrydelsers alvorlige karakter.
ARTIKEL 6 1. Enhver kontraherende stat skal træffe sådanne  

 foranstaltninger, som måtte være nødvendige for at udøve jurisdiktion over de  

 i artikel 3 omhandlede forbrydelser, når forbrydelsen er begået:
 2. En kontraherende stat kan ligeledes udøve  

 jurisdiktion over en sådan forbrydelse, når:
 3. Enhver kontraherende stat, som har gennemført de  

 nødvendige foranstaltninger for at udøve jurisdiktion i henhold til stk. 2,  

 skal meddele dette til Den Internationale Søfartsorganisations  

 generalsekretær (herefter omtalt som »generalsekretæren«). Hvis  

 denne kontraherende stat efterfølgende ophæver sådanne foranstaltninger, skal  

 den meddele dette til generalsekretæren.
 4. Enhver kontraherende stat skal træffe sådanne  

 forholdsregler, som måtte være nødvendige for at udøve jurisdiktion over de i  

 artikel 3 omhandlede forbrydelser i de tilfælde, hvor den formodede  

 gerningsmand befinder sig inden for dens område, og staten ikke udleverer ham  

 til en af de kontraherende stater, som udøver jurisdiktion i overensstemmelse  

 med denne artikels stk. 1 og 2.
 5. Konventionen udelukker ikke strafferetlig  

 jurisdiktion udøvet i overensstemmelse med national lovgivning.
ARTIKEL 7 1. Når betingelserne herfor er til stede, skal enhver  

 kontraherende stat, inden for hvis område den formodede gerningsmand befinder  

 sig, i overensstemmelse med sin lovgivning tage ham i forvaring eller træffe  

 andre foranstaltninger for at sikre hans tilstedeværelse, så længe som det er  

 nødvendigt for, at der kan indledes strafforfølgning eller tages skridt til  

 udlevering.
 2. Den pågældende stat skal straks, i overensstemmelse  

 med sin egen lovgivning, iværksætte en foreløbig undersøgelse af sagens  

 omstændigheder.
 3. Enhver person, over for hvem de i denne artikels  

 stk. 1 nævnte foranstaltninger træffes, har ret til:
 4. De i denne artikels stk. 3 nævnte rettigheder skal  

 udøves i overensstemmelse med gældende love og bestemmelser i den stat, på  

 hvis område den formodede gerningsmand befinder sig, under forudsætning af,  

 at de pågældende love og bestemmelser i fuldt omfang gør det muligt at  

 tilgodese formålet med de rettigheder, der tilstås i medfør af denne artikels  

 stk. 3.
 5. Når en kontraherende stat i medfør af denne artikel  

 har taget en person i forvaring, skal den straks underrette de stater, som  

 udøver jurisdiktion i henhold til artikel 6, stk. 1, og, hvis den finder det  

 tilrådeligt, enhver anden interesseret stat om, at en sådan person er under  

 forvaring og om de omstændigheder, der berettiger hans tilbageholdelse.
 Den stat, der iværksætter den foreløbige undersøgelse, som forudses i  

 denne artikels stk. 2, skal omgående give meddelelse om udfaldet deraf til de  

 nævnte stater og tilkendegive, hvorvidt den agter at udøve jurisdiktion.
ARTIKEL 8 1. Kaptajnen på et skib fra en kontraherende stat  

 (»flagstaten«) kan overgive enhver person, som han har rimelige  

 grunde til at anse for at have begået en af de i artikel 3 omhandlede  

 forbrydelser til myndighederne i enhver anden kontraherende stat  

 (»modtagerstaten«).
 2. Flagstaten skal sikre, at kaptajnen på dens skib er  

 forpligtet til, når det er praktisk gennemførligt - og om muligt før sejlads  

 ind i modtagerstatens territorialfarvand med en person, som kaptajnen agter  

 at overgive i henhold til stk. 1 - at give meddelelse til modtagerstatens  

 myndigheder om, at han agter at overgive en sådan person og grundene hertil.
 3. Modtagerstaten skal acceptere en sådan overgivelse,  

 undtagen når den har grundlag for at antage, at konventionen ikke finder  

 anvendelse på de handlinger, som giver anledning til overgivelsen, og gå frem  

 efter bestemmelserne i artikel 7. Ethvert afslag på at acceptere overgivelsen  

 skal følges af en begrundelse for afslaget.
 4. Flagstaten skal sikre, at kaptajnen på dens skib er  

 forpligtet til at forsyne modtagerstatens myndigheder med det bevismateriale  

 i hans besiddelse, der vedrører den formodede forbrydelse.
5. En modtagerstat, som har accepteret overgivelse af  

 en person i overensstemmelse med stk. 3, kan til gengæld anmode flagstaten om  

 at acceptere overgivelsen af vedkommende person.
Flagstaten skal overveje  

 enhver anmodning og, hvis den accepterer anmodningen, skal den gå frem efter  

 artikel 7. Hvis flagstaten afviser en anmodning, skal den forsyne  

 modtagerstaten med en erklæring om årsagerne hertil.
 ARTIKEL 9 Intet i denne konvention berører de folkeretlige regler, der  

 vedrører staters kompetence til i undersøgelses- eller håndhævelsesøjemed at  

 udøve jurisdiktion over skibe, der ikke fører deres flag.
ARTIKEL 10 1. Den kontraherende stat, inden for hvis område den  

 formodede gerningsmand findes, skal i tilfælde, som omfattes af artikel 6,  

 hvis den ikke udleverer ham, uden nogen som helst undtagelse, og uanset om  

 forbrydelsen er begået på dens eget område eller ej, overgive sagen til sine  

 kompetente myndigheder med henblik på retsforfølgning i overensstemmelse med  

 dens egen lovgivning.
Disse myndigheder skal træffe deres afgørelse efter  

 samme retningslinier, som i henhold til statens lovgivning anvendes ved  

 enhver anden lovovertrædelse af alvorlig karakter.
 2. Enhver, der retsforfølges for nogen af de i artikel  

 3 nævnte forbrydelser, skal sikres en retfærdig behandling på ethvert stadium  

 i retssagen, herunder nydelsen af alle de rettigheder og garantier, som for  

 sådanne retssager er fastsat i lovgivningen i den stat, på hvis område han  

 befinder sig.
ARTIKEL 11 1. De i artikel 3 nævnte forbrydelser skal i enhver  

 udleveringstraktat mellem de kontraherende stater anses for omfattet af de  

 forbrydelser, der ifølge en sådan traktat kan medføre udlevering.
De  

 kontraherende stater forpligter sig til i enhver udleveringstraktat, de  

 indgår med hinanden, at optage disse forbrydelser blandt de forbrydelser, der  

 kan medføre udlevering.
2. Hvis en kontraherende stat, som gør udlevering  

 betinget af, at der består en traktat herom, modtager en anmodning om  

 udlevering fra en anden kontraherende stat, med hvilken den ikke har indgået  

 udleveringstraktat, kan den stat, der modtager anmodningen, betragte denne  

 konvention som det retlige grundlag for udlevering med hensyn til de i  

 artikel 3 nævnte forbrydelser.
For udleveringen gælder i øvrigt de  

 bestemmelser, der er fastsat i den anmodede stats lovgivning.
 3. Kontraherende stater, som ikke gør udlevering  

 betinget af, at der består en traktat herom, skal gensidigt anse de i artikel  

 3 nævnte forbrydelser som sådanne forbrydelser, der kan medføre udlevering i  

 overensstemmelse med de betingelser, der er fastsat i den anmodede stats  

 lovgivning.
 4. Hvis det er nødvendigt for så vidt angår udlevering  

 mellem kontraherende stater, skal de i artikel 3 omhandlede forbrydelser  

 anses som begået ikke blot der, hvor de fandt sted, men også inden for den  

 stats jurisdiktion, som anmoder om udlevering.
 5. En kontraherende stat, der modtager mere end en  

 anmodning om udlevering fra stater, der udøver jurisdiktion i  

 overensstemmelse med artikel 7, og som beslutter ikke at retsforfølge, skal,  

 når den vælger den stat, hvortil gerningsmanden eller den formodede  

 gerningsmand skal udvises, tage behørigt hensyn til flagstatens interesser og  

 ansvar.
 6. Under behandlingen af en anmodning om udlevering af  

 en formodet gerningsmand i henhold til denne konvention, skal den stat, der  

 anmodes, tage behørigt hensyn til, om hans i artikel 7, stk. 3, omhandlede  

 rettigheder kan gennemføres i den stat, der anmoder om udlevering.
 7. Bestemmelserne i de mellem de kontraherende stater  

 gældende traktater og aftaler om udlevering ændres mellem disse stater i det  

 omfang, disse bestemmelser vedrører de forbrydelser, der er fastlagt i denne  

 konvention, og de er uforenelige med denne.
ARTIKEL 12 1. De kontraherende stater skal yde hinanden størst  

 mulig bistand i forbindelse med retsforfølgning i anledning af de  

 forbrydelser, der er nævnt i artikel 3, herunder udlevere alt for dem  

 foreliggende bevismateriale, som er nødvendigt for retssagen.
2. De kontraherende stater skal opfylde deres  

 forpligtelser i henhold til stk. 1 i overensstemmelse med de traktater om  

 gensidig hjælp, der måtte være i kraft mellem dem.
I mangel af sådanne  

 traktater skal de kontraherende stater yde hinanden hjælp i overensstemmelse  

 med deres nationale lovgivning.
ARTIKEL 13 1. De kontraherende stater skal samarbejde for at  

 forhindre de i artikel 3 omhandlede forbrydelser, i særdeleshed ved:
 2. Når et skibs passage på grund af en af de i artikel  

 3 omhandlede forbrydelser er blevet forsinket eller afbrudt, er enhver  

 kontraherende stat, på hvis territorium skibet, passagerer eller besætning  

 befinder sig, forpligtet til at udfolde enhver tænkelig bestræbelse for at  

 forhindre, at et skib, dets passagerer, besætning eller last unødigt  

 tilbageholdes eller forsinkes.
 ARTIKEL 14 En kontraherende stat, som har grund til at tro, at en af de i  

 artikel 3 omhandlede forbrydelser vil blive begået, skal, i overensstemmelse  

 med dens nationale lovgivning, så hurtigt som muligt give alle relevante  

 oplysninger, som den er i besiddelse af, til de stater, som den anser for i  

 givet fald at kunne udøve jurisdiktion i overensstemmelse med artikel 6.
ARTIKEL 15 1. Enhver kontraherende stat skal, i overensstemmelse  

 med dens nationale lovgivning, så hurtigt som muligt meddele  

 generalsekretæren alle de relevante oplysninger, som er i dens besiddelse,  

 vedrørende:
 2. Den kontraherende stat, i hvilken den formodede  

 gerningsmand retsforfølges, skal, i overensstemmelse med dens nationale  

 lovgivning, meddele retsforfølgningens endelige udfald til generalsekretæren.
 3. Oplysninger videregivet i overensstemmelse med stk.  

 1 og stk. 2 skal af generalsekretæren meddeles til alle kontraherende stater,  

 til medlemmerne af Den Internationale Søfartsorganisation (herefter omtalt  

 som »organisationen«), til andre berørte stater og til relevante  

 internationale, interguvernementale organisationer.
ARTIKEL 16 1. Enhver uoverensstemmelse mellem to eller flere  

 kontraherende stater om fortolkningen eller anvendelsen af denne konvention,  

 der ikke i løbet af en rimelig tid kan afgøres ved forhandling, skal efter en  

 af disse staters anmodning henvises til voldgift.
Såfremt der ikke inden for  

 seks måneder fra datoen for anmodningen om voldgift kan opnås enighed mellem  

 parterne om voldgiftsrettens sammensætning, kan enhver af parterne henvise  

 tvisten til Den Internationale Domstol ved en anmodning herom i  

 overensstemmelse med domstolens statutter.
 2. Enhver kontraherende stat kan ved undertegnelsen  

 eller ratifikationen af denne konvention eller ved sin tiltrædelse af  

 konventionen erklære, at den ikke anser sig for - helt eller delvis - bundet  

 af bestemmelsen i denne artikels stk. 1. De øvrige kontraherende stater skal  

 ikke være bundet af disse bestemmelser over for en kontraherende stat, der  

 har taget et sådant forbehold.
 3. Enhver kontraherende stat, der har taget forbehold  

 i medfør af stk. 2, kan når som helst trække dette forbehold tilbage ved  

 meddelelse herom til generalsekretæren.
ARTIKEL 17 1. Denne konvention står åben for undertegnelse i Rom  

 den 10. marts 1988 for stater, der deltager i den internationale konference  

 til bekæmpelse af ulovlige handlinger mod søfartssikkerheden, og i  

 organisationens hovedsæde for alle stater fra 14. marts 1988 til 9. marts  

 1989. Den står derefter åben for tiltrædelse.
 2. Stater kan udtrykke deres samtykke til at være  

 bundet af konventionen ved:
 3. Ratifikation, accept, godkendelse eller tiltrædelse  

 sker ved deponering af et sådant instrument hos generalsekretæren.
ARTIKEL 18 1. Konventionen træder i kraft 90 dage efter den dato,  

 hvor 15 stater har undertegnet den uden forbehold om ratifikation, accept  

 eller godkendelse eller har deponeret et ratifikations-, accept-,  

 godkendelses- eller tiltrædelsesinstrument.
 2. For en stat, som deponerer et ratifikations-,  

 accept-, godkendelses- eller tiltrædelsesinstrument til denne konvention,  

 efter at betingelserne for dens ikrafttræden er opfyldt, får ratifikationen,  

 accepten, godkendelsen eller tiltrædelsen virkning 90 dage efter datoen for  

 deponeringen.
ARTIKEL 19 1. Konventionen kan opsiges af enhver kontraherende  

 stat på et hvilket som helst tidspunkt efter et år fra datoen for  

 konventionens ikrafttræden i forhold til vedkommende stat.
 2. Opsigelse sker ved deponering af et  

 opsigelsesinstrument hos generalsekretæren.
 3. Opsigelsen får virkning et år - eller en i  

 opsigelsesinstrumentet angivet længere periode - efter generalsekretærens  

 modtagelse af opsigelsesinstrumentet.
ARTIKEL 20 1. En konference med henblik på at revidere eller  

 ændre konventionen kan indkaldes af organisationen.
 2. Generalsekretæren skal indkalde konventionens  

 kontraherende stater til en konference med henblik på at revidere eller ændre  

 konventionen efter anmodning af en tredjedel af de kontraherende stater eller  

 af 10 kontraherende stater, afhængigt af hvilket tal der er størst.
 3. Ethvert ratifikations-, accept-, godkendelses-  

 eller tiltrædelsesinstrument deponeret efter ikrafttrædelsen af en ændring af  

 konventionen skal anses for at angå den ændrede konvention.
ARTIKEL 21 1. Konventionen deponeres hos generalsekretæren.
2. Generalsekretæren 3. Så snart konventionen træder i kraft, skal  

 depositaren fremsende et bekræftet eksemplar heraf til De Forenede Nationers  

 generalsekretær med henblik på registrering og offentliggørelse i  

 overensstemmelse med artikel 102 i De Forenede Nationers pagt.
 ARTIKEL 22 Konventionen er udfærdiget i et originaleksemplar med lige  

 autentiske tekster på det arabiske, kinesiske, engelske, franske, russiske og  

 spanske sprog.
 TIL BEKRÆFTELSE HERAF har undertegnede, som har behørig fuldmagt dertil  

 fra deres regeringer, undertegnet denne konvention.
 UDFÆRDIGET i Rom den tiende dag i marts nitten hundrede og otteogfirs.
Oversættelse PROTOKOL TIL BEKÆMPELSE AF ULOVLIGE HANDLINGER MOD SIKKERHEDEN FOR  

 FASTGJORTE PLATFORME, DER BEFINDER SIG PÅ KONTINENTALSOKKELEN DE I DENNE PROTOKOL DELTAGENDE STATER, SOM DELTAGER i konventionen til bekæmpelse af ulovlige handlinger mod  

 søfartssikkerheden, ANERKENDER, at de årsager, der lå bag udarbejdelsen af konventionen, også  

 gælder for fastgjorte platforme, der befinder sig på kontinentalsokkelen, TAGER konventionens bestemmelser i betragtning, BEKRÆFTER, at spørgsmål, der ikke reguleres af denne protokol, fortsat vil  

 være underlagt den almindelige folkerets regler og principper, ER BLEVET ENIGE OM FØLGENDE:
ARTIKEL 1 1. Bestemmelserne i art. 5 og 7 og art. 10 til 16 i  

 konventionen til bekæmpelse af ulovlige handlinger mod søfartssikkerheden  

 (herefter omtalt som »konventionen«) finder ligeledes anvendelse på  

 de i denne protokols art. 2 fastsatte forbrydelser, når disse begås om bord  

 på eller imod fastgjorte platforme, der befinder sig på kontinentalsokkelen.
 2. I tilfælde, hvor protokollen ifølge stk. 1 ikke  

 finder anvendelse, finder dens bestemmelser alligevel anvendelse, hvis  

 gerningsmanden eller den formodede gerningsmand bliver fundet inden for en  

 anden stats territorium end den, i hvis indre farvand eller på hvis  

 søterritorium den fastgjorte platform befinder sig.
 3. I denne protokol betyder »fastgjort  

 platform« en kunstig ø, installation eller bygning, der er permanent  

 fastgjort til havbunden med henblik på udforskning eller udnyttelse af  

 resurser eller med et andet økonomisk formål.
ARTIKEL 2 1. En person gør sig skyldig i en forbrydelse, hvis  

 han ulovligt og forsætligt 2. En person gør sig ligeledes skyldig i en  

 forbrydelse, hvis han:
ARTIKEL 3 1. Enhver kontraherende stat skal træffe sådanne  

 foranstaltninger, som måtte være nødvendige for at udøve  

 jurisdiktionsbeføjelser i forhold til de i artikel 2 omhandlede forbrydelser,  

 når forbrydelsen er begået:
 2. En kontraherende stat kan ligeledes udøve  

 jurisdiktionsbeføjelser i forhold til en sådan forbrydelse, når:
 3. Enhver kontraherende stat, som har gennemført de  

 nødvendige foranstaltninger for at udøve jurisdiktion i henhold til stk. 2,  

 skal meddele dette til Den Internationale Søfartsorganisations  

 generalsekretær (herefter omtalt som »generalsekretæren«). Hvis  

 denne kontraherende stat efterfølgende ophæver sådanne foranstaltninger, skal  

 den meddele dette til generalsekretæren.
 4. Enhver kontraherende stat skal træffe sådanne  

 forholdsregler, som måtte være nødvendige for at udøve  

 jurisdiktionsbeføjelser i forhold til de i artikel 3 omhandlede forbrydelser  

 i de tilfælde, hvor den formodede gerningsmand befinder sig inden for dens  

 område, og staten ikke udleverer ham til en af de kontraherende stater, som  

 udøver jurisdiktion i overensstemmelse med denne artikels stk. 1 og 2.
 5. Protokollen udelukker ikke strafferetlig  

 jurisdiktion udøvet i overensstemmelse med national lovgivning.
 ARTIKEL 4 Intet i denne protokol berører de folkeretlige regler, der  

 vedrører staters kompetence til i undersøgelses- eller håndhævelsesøjemed at  

 udøve jurisdiktion over fastgjorte platforme, der befinder sig på  

 kontinentalsokkelen.
ARTIKEL 5 1. Denne protokol står åben for undertegnelse i Rom  

 den 10. marts 1988 og i Den Internationale Søfartsorganisations (herefter  

 omtalt som »organisationen«) hovedsæde fra 14. marts 1988 til 9.  

 marts 1989 for stater, der har undertegnet konventionen.
Den står derefter  

 åben for tiltrædelse.
 2. Stater kan udtrykke deres samtykke til at være  

 bundet af protokollen ved:
 3. Ratifikation, accept, godkendelse eller tiltrædelse  

 sker ved deponering af et sådant instrument hos generalsekretæren.
 4. Kun stater, der har undertegnet konventionen uden  

 forbehold om ratifikation, accept eller godkendelse, eller som har  

 ratificeret, accepteret, godkendt eller tiltrådt konventionen, kan deltage i  

 denne protokol.
ARTIKEL 6 1. Protokollen træder i kraft 90 dage efter den dato,  

 hvor 3 stater har undertegnet den uden forbehold om ratifikation, accept  

 eller godkendelse eller har deponeret et ratifikations-, accept-,  

 godkendelses- eller tiltrædelsesinstrument.
Protokollen træder dog ikke i  

 kraft før konventionens ikrafttrædelse.
 2. For en stat, som deponerer et ratifikations-,  

 accept-, godkendelses- eller tiltrædelsesinstrument til denne protokol, efter  

 at betingelserne for dens ikrafttræden er opfyldt, får ratifikationen,  

 accepten, godkendelsen eller tiltrædelsen virkning 90 dage efter datoen for  

 deponeringen.
ARTIKEL 7 1. Protokollen kan opsiges af enhver kontraherende  

 stat på et hvilket som helst tidspunkt efter et år fra datoen for  

 protokollens ikrafttræden i forhold til vedkommende stat.
 2. Opsigelse sker ved deponering af et  

 opsigelsesinstrument hos generalsekretæren.
 3. Opsigelsen får virkning et år - eller en i  

 opsigelsesinstrumentet angivet længere periode - efter generalsekretærens  

 modtagelse af opsigelsesinstrumentet.
 4. En kontraherende stats opsigelse af konventionen  

 anses for en opsigelse af protokollen.
ARTIKEL 8 1. En konference med henblik på at revidere eller  

 ændre protokollen kan indkaldes af organisationen.
 2. Generalsekretæren skal indkalde protokollens  

 kontraherende stater til en konference med henblik på at revidere eller ændre  

 protokollen efter anmodning af en tredjedel af de kontraherende stater eller  

 af 5 kontraherende stater, afhængigt af hvilket tal der er størst.
 3. Ethvert ratifikations-, accept-, godkendelses-  

 eller tiltrædelsesinstrument deponeret efter ikrafttrædelsen af en ændring af  

 protokollen skal anses for at angå den ændrede protokol.
ARTIKEL 9 1. Protokollen deponeres hos generalsekretæren.
2. Generalsekretæren 3. Så snart protokollen træder i kraft, skal  

 depositaren fremsende et bekræftet eksemplar heraf til De Forenede Nationers  

 generalsekretær med henblik på registrering og offentliggørelse i  

 overensstemmelse med artikel 102 i De Forenede Nationers pagt.
 ARTIKEL 10 Protokollen er udfærdiget i et originaleksemplar med lige  

 autentiske tekster på det arabiske, kinesiske, engelske, franske, russiske og  

 spanske sprog.
 TIL BEKRÆFTELSE HERAF har undertegnede, som har behørig fuldmagt dertil  

 fra deres regeringer, undertegnet denne protokol.
 UDFÆRDIGET i Rom den tiende dag i marts nitten hundrede og otteogfirs.
 Konventionen og protokollen trådte i kraft den 1. marts 1992. Danmarks  

 ratifikationsinstrument blev deponeret hos IMO's generalsekretær den 25.  

 august 1995. Konventionen og protokollen trådte herefter i kraft for Danmark  

 den 23. november 1995 i medfør af henholdsvis konventionens artikel 18 og  

 protokollens artikel 6.
 Konventionen er foruden af Danmark blevet ratificeret eller tiltrådt af  

 Amerikas Forenede Stater, Argentina, Australien, Barbados, Canada, Chile,  

 Egypten, Frankrig, Gambia, Grækenland, Italien, Kina, Libanon, Liberia,  

 Marshall-øerne, Mexico, Nederlandene, Norge, Oman, Polen, Portugal, Rumænien,  

 Schweiz, Seychellerne, Spanien, Storbritannien, Sverige, Trinidad og Tobago,  

 Forbundsrepublikken Tyskland, Ukraine, Ungarn og Østrig.
 Der er ved ratifikationen eller tiltrædelsen af konventionen taget  

 forbehold og afgivet erklæringer som følger:
 Argentina:
 Argentina erklærer i overensstemmelse med bestemmelsen i konventionens  

 artikel 16, stk. 2, at Argentina ikke er bundet af konventionens artikel 16,  

 stk. 1.
 Chile:
 I forbindelse med reglerne i konventionens artikel 4 vil Chile ikke  

 anvende konventionens bestemmelser på begivenheder, der finder sted i Chiles  

 indre farvande og i Magellanstrædet.
 Danmark:
 Konventionen og protokollen gælder indtil videre ikke for Færøerne og  

 Grønland.
 DDR (som efter tiltrædelse af konventionen blev forenet med  

 Forbundsrepublikken Tyskland den 3. oktober 1990):
 I medfør af konventionens artikel 16, stk. 2, erklærer DDR, at man ikke  

 betragter sig som bundet af konventionens artikel 16, stk. 1.
 Egypten:
 1. Forbehold til artikel 16 om fredelig bilæggelse af  

 uoverensstemmelser, fordi den tillægger Den Internationale Domstol  

 obligatorisk domsmyndighed, og tillige med hensyn til anvendelsen af  

 konventionen på søgående skibe i indre farvande som planmæssigt skal sejle  

 videre uden for territorialfarvand.
 2. Forbehold til konventionens artikel 6, stk. 2, og  

 protokollens artikel 3, stk 2, fordi disse artikler tillader stater, som er  

 genstand for afpresning, at vælge at udøve jurisdiktion (idet gerningsmanden  

 til en terrorhandling anmoder dem om at foretage eller afstå fra en  

 handling).
 Frankrig:
 1. Med hensyn til konventionens artikel 3, stk. 2,  

 forstår Frankrig »tentative«, »incitation«,  

 »complicite« og »menace« som la tenative ,  

l'incitation , la complicite , og la menace som  

 defineret på fransk straffelovgivnings betingelser.
 2. Frankrig anser sig ikke for bundet af  

 bestemmelserne i konventionens artikel 16, stk. 1.
 Kina:
 Kina er ikke bundet af konventionens artikel 16, stk. 1.
 Mexico:
 Mexicos tiltrædelse af konvention og protokol sker under den forståelse,  

 at i sager vedrørende udlevering vil konventionens artikel 11 og protokollens  

 artikel 3 blive anvendt i Mexico under respekt af de modaliteter og  

 procedurer, som er fastlagt i national rets anvendelige bestemmelser.
 Portugal:
 I medfør af sin interne retsorden finder Portugal, at overgivelse af en  

 mistænkt som nævnt i konventionens artikel 8 kun kan baseres på en bestyrket  

 mistanke om, at den pågældende har begået en af forbrydelserne opregnet i  

 artikel 3, og overgivelse vil altid være afhængig af en domstolsafgørelse.  

 Endvidere vil overgivelse ikke finde sted, hvis forbrydelsen medfører  

 dødsstraf.
 Storbritannien:
 Indtil afslutningen af konsultationer med forskellige områder under  

 Storbritanniens territoriale suverænitet vil konventionen og protokollen kun  

 blive anvendt i Det Forenede Kongerige Storbritannien og Nordirland.  

 Konsultationer med områderne er i gang og ventes at være afsluttet ved  

 udgangen af 1991. Protokollen er foruden af Danmark blevet ratificeret eller  

 tiltrådt af Amerikas Forenede Stater, Australien, Barbados, Canada, Chile,  

 Egypten, Frankrig, Grækenland, Italien, Kina, Libanon, Liberia,  

 Marshall-øerne, Mexico, Nederlandene, Norge, Oman, Polen, Portugal, Rumænien,  

 Schweiz, Seychellerne, Spanien, Storbritannien, Sverige, Trinidad og Tobago,  

 Tyskland, Ukraine, Ungarn og Østrig.
 Der er ved ratifikationen eller tiltrædelsen af protokollen taget  

 forbehold og afgivet erklæringer som følger:
 Danmark:
 Konventionen og protokollen gælder indtil videre ikke for Færøerne og  

 Grønland.
 DDR (som efter tiltrædelse af konventionen blev forenet med  

 Forbundsrepublikken Tyskland den 3. oktober 1990):
 I medfør af konventionens artikel 16, stk. 2, hvis bestemmelser, mutatis  

 mutandis, også finder anvendelse på protokollen i medfør af dennes artikel 1,  

 stk. 1, erklærer DDR, at man ikke betragter sig som bundet af konventionens  

 artikel 16, stk. 1 i relation til protokollen.
 Egypten:
 1. Forbehold til artikel 16 om fredelig bilæggelse af  

 uoverensstemmelser, fordi den tillægger Den Internationale Domstol  

 obligatorisk domsmyndighed, og tillige med hensyn til anvendelsen af  

 konventionen på søgående skibe i indre farvande som planmæssigt skal sejle  

 uden for territorialfarvand.
 2. Forbehold til konventionens artikel 6, stk. 2, og  

 protokollens artikel 3, stk 2, fordi disse artikler tillader stater, som er  

 genstand for afpresning, at vælge at udøve jurisdiktion (idet gerningsmanden  

 til en terrorhandling anmoder dem om at foretage eller afstå fra en  

 handling).
 Frankrig:
 1. Med hensyn til artikel 2, stk. 2, forstår Frankrig  

 »tentative«, »incitation«, »complicite« og  

 »menace« som la tenative , l'incitation , la  

 complicite , og la menace som defineret på fransk  

 straffelovgivnings betingelser.
 2. Frankrig anser sig ikke for bundet af  

 bestemmelserne i artikel 1, stk. 1, i det omfang der henvises til  

 bestemmelserne i artikel 16, stk. 1.
 Kina:
 Folkerepublikken Kina er ikke bundet af konventionens artikel 16, stk. 1.
 Mexico:
 Mexicos tiltrædelse af konvention og protokol sker under den forståelse,  

 at i sager vedrørende udlevering vil konventionens artikel 11 og protokollens  

 artikel 3 blive anvendt i Mexico under respekt af de modaliteter og  

 procedurer, som er fastlagt i national rets anvendelige bestemmelser.
 Nederlandene:
 Med hensyn til forpligtelsen i protokollens artikel 1 sammenholdt med  

 konventionens artikel 10 til at udøve jurisdiktion i sager, hvor  

 Nederlandenes retslige myndigheder ikke kan udøve jurisdiktion på det i  

 protokollens artikel 3, stk. 1, anførte grundlag, forbeholder Nederlandene  

 sig ret til kun at være forpligtet til at udøve jurisdiktion efter at have  

 modtaget og afvist en anmodning fra en kontraherende stat om udlevering.
 Storbritannien:
 Indtil afslutningen af konsultationer med forskellige områder under  

 Storbritanniens territoriale suverænitet vil konventionen og protokollen kun  

 blive anvendt i Det Forenede Kongerige Storbritannien og Nordirland.  

 Konsultationer med områderne er i gang og ventes at være afsluttet ved  

 udgangen af 1991.
