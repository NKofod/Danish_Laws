Landsskatteretskendelse af 16. juli 2003 vedr. moms og  

 punktafgifter i afgiftsfrie butikker på færger A A/Ss klage skyldes, at  

 toldcentret har foretaget en efteropkrævning af punktafgifter og moms af  

 svind  

 fra afgiftsfrie butikker om bord på den færge, der besejler ruten X-Y.
Det fremgår af sagen, at A A/S (herefter selskabet) indtil  

 udgangen af juni måned 1999 var meddelt tilladelse til landsætning af  

 passager  

 og proviantering med ubeskattede varer på selskabets færge på ruten X-Y.
Der  

 er  

 for omhandlede periode 1. januar 1996 til 31. december 1997 konstateret svind  

 i  

 færgens butikker.
Selskabet har vurderet, at den primære årsag til svindet er  

 tyveri fra færgens supermarkeder, samt at en del af svindet må tilskrives  

 fejlregistrering hos klageren af tilførte og fraførte mængder samt  

 indtastningsfejl ved kasseapparaterne, hvilken vurdering toldcentret er enig  

 i.  

 Det afgiftsfrie salg blev afskaffet af EU i 1993, men der blev af  

 erhvervsmæssige grunde samtidig gennemført en overgangsordning frem til 1999.  

 Denne sag vedrører overgangsordningen.
 Af en tilladelse af 6. februar 1996 givet af Told- og  

 Skatteregionen fremgår:
  

  

 Tilladelse til landsætning af  

 passagerer mv og proviantering med  

 uberigtigede varer HJEMMEL  

 	  

    

 Toldlovens  

 paragraffer 58 til 60 og toldbehandlingsbekendtgørelsens paragrafer 67 til 69  

 og 72 til 74.
 OMFANG  

 	  

    

 Passagerer  

 mv., der indrejser med skibe, som rederiet indsætter i fast rutefart mellem X  

 og Y kan landsættes i X på en af told- og skatteregionen godkendt plads.
 Skibe, der  

 af rederiet indsættes i fast fart på ruten, kan i det omfang, told- og  

 skatteregionen finder fornødent, provianteres med følgende varer i afgiftsfri  

 stand, men ikke i toldfri stand, med henblik på salg til rutens passagerer:
 Spiritus,  

 vin, øl, tobaksvarer, cigaretpapir, parfume og toiletvand, parfumevarer,  

 chokolade- og sukkervarer, kaffe, the og landbrugsvarer.
 Der kan  

 endvidere i det omfang, regionen finder fornødent, provianteres med  

 uberigtigede varer, herunder også toldpligtige varer, til brug ved servering  

 for passagerer i færgens restauranter.
 På  

 nedennævnte betingelser kan regionen også tillade, at færgen provianteres med  

 følgende mindre rejseudstyrsgenstande:
 Solbriller,  

 spillekort, rejseskakspil, puslespil, skriveredskaber, similismykker og  

 pyntegenstande, modelfly (også som samlesæt), dukker og legedyr, lightere,  

 øloplukkersæt og rejsevækkeure samt t-shirts, tørklæder og mindre  

 beklædningsgenstande, mindre tasker og rygsække, såfremt disse er forsynet  

 med  

 reklame for Deres rederi eller selskab.
 Det er en  

 betingelse, at de nævnte varer er fortoldet og punktafgiftsberigtiget i EU,  

 og  

 at De ikke kan opnå momsfritagelse for varerne ved provianteringen.
 GYLDIGHED  

    

  

 Tilladelsen  

 er gyldig indtil videre, dog ikke ud over udgangen af december måned 1996.
 BETINGELSER  

    

  

 De  

 fartøjer, som rederiet indsætter på ovennævnte rute, skal enten tilhøre  

 rederiet eller være chartret af rederiet i henhold til en charterkontrakt.
Fartøjerne  

 skal indsættes i fast rutefart mellem de nævnte havne med faste afgangs- og  

 ankomsttider efter en forud af regionen godkendt sejlplan.
Regionen skal  

 holdes  

 underrettet om fartøjernes navne, hjemsted og tonnage samt om eventuelle  

 ændringer heri og i fartplanen.
Det er også en betingelse, at sejlplanerne  

 tilgodeser Told*Skats ekspeditionsmuligheder.
 LANDSÆTNING  

 	  

    

 Rederiet  

 må for egen regning og i overensstemmelse med told- og skatteregionens krav  

 ved  

 anlægspladsen stille fornødent udstyrede lokaler og indretninger til rådighed  

 for toldeftersyn af passagerer mv samt etablere de nødvendige afspærringer.
 PROVIANTERING  

 	  

    

 Hovedformålet  

 med sejladsen skal være at opretholde trafik i egentlig forstand.
 Proviantering  

 med og salg eller udskænkning af uberigtigede varer kan således ikke finde  

 sted  

 på ture, hvor særlige arrangementer er hovedformålet med turen, eller når  

 passagererne ikke landsættes i ankomsthavnen.
 Ved  

 proviantering med varer, som skal sælges til passagerer fra kiosk eller  

 lignende salgssteder, er det en betingelse, at varerne toldberigtiges ved  

 tilførslen, medmindre varerne er i fri omsætning i EU, eller der kan  

 indrømmes  

 præferencetoldfrihed i henhold til EU' s præferenceaftaler.
 Rederiet  

 hæfter for betaling af told af indladede uberigtigede varer.
 SALG  

 	  

    

 Salg  

 til passagerer af det under omfang omhandlede varesortiment må kun ske fra  

 kiosk eller lignende salgssted.
 Salg  

 og udskænkning i færgens restauranter samt salg fra kiosk eller lignende  

 salgssted under fartøjets henliggen i havn er ikke tilladt.
 Passagererne  

 skal ved opslag om bord gøres opmærksom på de gældende regler tor told- og  

 afgiftsfri indførsel for rejsende i de lande, som berøres af ruten.
 Kioskpersonalet  

 må til den enkelte rejsende kun sælge varer i sådanne begrænsede kvanta, som  

 passagererne må indføre told- og afgiftsfrit henholdsvis i Tyskland og i  

 Danmark.
 Der  

 må fra kiosk eller lignende salgssteder ikke sælges varer, som i sig selv  

 overskrider de fastsatte mængde- og værdigrænser for told- og afgiftsfri  

 indførsel.
KONTROLKORT  

 	  

    

 Salg  

 af tobaksvarer og spiritus må kun ske på grundlag kontrolkort (indkøbskort),  

 som skal udleveres til hver enkelt voksen rejsende ved ombordstigningen.
Til  

 passagerer i bil udleveres kontrolkort i drive-in billet-kontrollen.
 Der  

 må ikke udleveres kontrolkort til personer under 17 år.
 Kontrolkortene  

 skal foreligge i to forskellige udgaver, et til danske rejsende, der skal  

 opholde sig uden for dansk toldområde mindre end 36 timer, og et til de  

 øvrige  

 rejsende.
 Kontrolkortene  

 skal være forsynet med tydeligt datostempel for udrejsedagen og være  

 fortløbende nummereret med hver sin nummerrække for hver udgave.  

 Kontrolkortene, der kun kan anvendes den dag, de er udleveret, skal forevises  

 og annulleres med afstempling ved køb af henholdsvis spiritus og tobaksvarer.
 Ved  

 køb er fastsat som begrænsning, at een passager højst kan foretage indkøb på  

 to  

 kontrolkort.
 I  

 forbindelse med salg fra kiosk eller lignende salgssted skal der til kunden  

 udleveres kassebon eller anden kvittering, som skal indeholde oplysninger om  

 vareart, antal, beløb og salgsdato samt i muligt omfang også om  

 salgstidspunktet.
 Rederiet  

 skal ved opslag om bord gøre de rejsende opmærksom på, at kassebon eller  

 anden  

 kvittering af Told*Skat's personale kan kræves forevist ved indrejse til  

 Danmark.
 Salg  

 eller overdragelse af varer fra færgens restaurationer eller kiosker til det  

 på  

 færgen ansatte personale er ikke tilladt.
VENDOR CONTROL  

    

  

 Rederiet  

 skal for hver måned udfærdige en opgørelse over mængdemæssigt salg om bord af  

 spiritus, vin, tobaksvarer, parfume og parfumevarer.
Salget af "andre  

 varer" skal ligeledes opgøres for hver måned.
 Rederiet  

 skal endvidere hver måned udfærdige en opgørelse over antallet af udleverede  

 kontrolkort med angivelse af nummerrækkerne for henholdsvis stor og lille  

 ration.
 Rederiet  

 skal for hver sejlads udarbejde en af skibsføreren underskrevet  

 passagerfortegnelse med angivelse af afgangssted, dato, klokkeslet og antal  

 passagerer.
 Opgørelserne  

 og fortegnelserne skal fremsendes til regionen umiddelbart efter månedens  

 udløb.
 Regionens  

 personale skal på ethvert tidspunkt have mulighed for at foretage en  

 opgørelse  

 over de solgte varemængder, de udleverede kontrolkort og antallet af  

 passagerer  

 på en tilfældigt valgt dag eller periode.
REGNSKAB  

 	  

    

 Der  

 skal for hvert enkelt fartøj på ruten føres et specificeret proviantregnskab.  

 Regnskabet skal omfatte et hovedregnskab, som skal omfatte alle leverancer  

 til  

 skibet incl. eventuelle leverancer til besætningsmedlemmer, samt forbrug og  

 beholdning af uberigtigede varer.
I tilknytning til hovedregnskabet skal der  

 føres underregnskaber for salg fra kiosker og restaurationer, samt for  

 udleveret proviant til besætningen.
 Regnskabet  

 kan eventuelt af lægges i det almindelige forretningsregnskab, der i givet  

 fald  

 må indrettes på en sådan måde, at det tilgodeser Told*Skat's ønsker.
 PROVIANT  

 	  

    

 De  

 uberigtigede varer skal være anbragt under sådanne forhold, at de kan tages  

 under toldlukke.
 ANDET  

 	  

    

 Det  

 påhviler rederiet at instruere færgens fører, mandskab og øvrige om bord på  

 skibet beskæftigede personer om ovenstående betingelser.
 Det  

 påhviler endvidere rederiet nøje at føre kontrol med, at de i tilladelsen  

 fastsatte betingelser overholdes.
 Overtrædelse  

 af tilladelsens betingelser begået af de på færgen beskæftigede personer  

 eller  

 af personer, til hvem restaurationer eller kiosker måtte være bortforpagtet  

 eller overdraget, medfører tilsvar af told og afgifter samt straf efter  

 toldlovens herom gældende bestemmelser.
 Ved  

 tilsidesættelse af tilladelsens vilkår kan regionen tilbagekalde tilladelsen  

 og/eller  

 nægte fornyelse af denne.
Regionen  

 kan kræve, at personer, der har overtrådt tilladelsens betingelser eller  

 toldlovgivningen, ikke må beskæftiges ved salg af eller i øvrigt befatte sig  

 med uberigtigede varer om bord. Tilladelsen blev ved brev af 12. januar 1999 fra Toldcentret  

 forlænget indtil udgangen af juni måned 1999.
 Selskabet er trådt i likvidation den 15. december 1999.
Toldcentrets  

 afgørelse Toldcentret har ved den påklagede afgørelse efteropkrævet  

 punktafgifter og moms af svind fra afgiftsfrie butikker på X-Y-ruten.  

 Toldcentret har herved henvist til EU´s regler om harmoniserede  

 punktafgifter,  

 jf. direktiv 92/12/EØF af 25. februar 1992, jf. toldlovens § 7. Toldcentret  

 har  

 anført, at afgiftsfritagelsen kun gælder, når varerne forbruges i  

 overensstemmelse med den udstedte bevillings betingelser, hvilket vil sige,  

 når  

 varerne enten sælges til passagerne i mængder, der ikke overstiger de i  

 toldbehandlingsbekendtgørelsen fastsatte mængder, overføres til forbrug i  

 færgens restaurant eller udleveres til brug ombord for skibets faste  

 besætning.  

 Toldcentret har anført, at de ubeskattede varer transporteres ombord i et  

 skib,  

 hvorfor bestemmelserne i toldlovens kapitel 4 om kontrol, hæftelsespligt m.v.  

 gælder.
Toldcentret har anført, at da de omhandlede ubeskattede varer således  

 ikke er forbrugt i overensstemmelse med bevillingens betingelser skal der  

 derfor med hjemmel i toldlovens § 39, stk. 1, nr. 4, efterkræves  

 punktafgifter  

 og moms af det konstaterede svind.
 Toldcentret har efteropkrævet i alt 2.158.840 kr. for  

 perioden 1. januar 1996 til 31. december 1997, og beløbet er sammensat  

 således:
Spiritusafgift 251.286 kr.
Cigaretafgift 1.262.639 kr.
Røgtobaksafgift (finskåret) 174.700 kr.
Røgtobaksafgift (groftskåret) 38.447 kr.
Punktafgift i alt 1.727.072 kr.
 Moms 25 % af 1.727.072 kr.
 431.768 kr.
I alt 2.158.840 kr.
Klagerens påstand og  

 argumentation Selskabets advokat har over for Landsskatteretten nedlagt  

 påstand om nedsættelse af kravet på 2.158.840 kr.
Til støtte for påstanden har advokaten sammenfattende gjort  

 gældende, ·  

  

 	  

    

 at der ikke er hjemmel i EU-retlige  

 forskrifter til at opkræve afgifter og moms af almindeligt varesvind ·  

  

 	  

    

 at de EU-retlige forskrifter om vendor  

 control er implementeret i dansk ret ved toldlovens § 58, stk. 2, ·  

  

 	  

    

 at Folketinget ikke har tilsigtet at  

 indføre regler, der er strengere end de underliggende vendor  

 control-regler, ·  

  

 	  

    

 at skatteministeren ikke kan fastsætte  

 regler eller træffe afgørelser, der går videre end vendor control-reglerne, ·  

  

 	  

    

 at vendor control-reglerne er overholdt af  

 selskabet, og at ingen kontrolhensyn tilsiger, at der opkræves punktafgifter  

 af  

 almindeligt varesvind i beskeden størrelsesorden, ·  

  

 	  

    

 at bestemmelsen om subjektiv afgiftspligt i  

 toldlovens § 39, stk. 1, nr. 4, som toldcentret angiver som hjemmel for  

 afgiftskravene, ikke indeholder fornøden hjemmel til opkrævning af afgifter  

 som  

 sket, idet bestemmelsen udelukkende er en regel om subjektiv skattepligt, ·  

  

 	  

    

 at det er i strid med delegationsforbudet i  

 grundlovens § 43 at overlade det til skatteministeren at fastsætte området  

 for  

 objektiv afgiftspligt, ·  

  

 	  

    

 at selv om det antages, at  

 toldbehandlingsbekendtgørelsen kan finde anvendelse, er kravene til indtræden  

 af objektiv afgiftspligt i bekendtgørelsens § 16 ikke opfyldt, da ingen  

 bestemmelse i bekendtgørelsen er overtrådt, ·  

  

 	  

    

 at hæftelsesreglerne i  

 toldbehandlingsbekendtgørelsens §§ 75 og 87 hverken kan anvendes direkte  

 eller  

 analogt for afgiftsfrie butikker om bord på færger i udenrigsfart, da  

 reglerne  

 vedrører landplacerede færger, og ·  

  

 	  

    

 at opkrævning af afgifter af svind i vidt  

 omfang vil medføre en berigelse for den danske stat.
For så vidt angår momsen har advokaten yderligere gjort  

 gældende, ·  

  

 	  

    

 at almindeligt varesvind ikke kan anses for  

 en momspligtig leverance mod vederlag.
Advokaten har anført, at der er forskel i  

 toldbekendtgørelsens bestemmelser om hæftelse for henholdsvis toldoplag  

 (landbaserede provianteringslagre) og afgiftsfrie butikker om bord på færger  

 i  

 udenrigsfart.
Forskellen i hjemmelsgrundlaget for hæftelse for henholdsvis  

 toldoplag  

 (landbaserede provianteringslagre) og butikker om bord på færger i  

 udenrigsfart, afspejler sig også direkte i de to paradigmer for udstedelse af  

 bevillinger for henholdsvis toldoplag (landbaserede provianteringslagre) og  

 butikker om bord på færger i udenrigsfart.
Der er således markant forskel på  

 hæftelsesbestemmelserne, idet der ikke i paradigmet for afgiftsfrie butikker  

 om  

 bord på færger i udenrigsfart  i modsætning til toldoplag (landbaserede  

 lagre)  

  er fastsat regler om hæftelse for afgifter af svind.
 Han har bemærket, at hæftelsesbestemmelsen i de til klageren  

 udstedte provianteringstilladelser for de af de verserende klagesager  

 omhandlede perioder svarer til paradigmet for færgebutikker.
Han har videre bemærket, at der er yderligere forskelle  

 mellem de to paradigmer.
Paradigmet for toldoplag (landbaserede lagre)  

 indeholder således supplerende bestemmelser om hæftelse for manglende varer  

 og  

 om anmeldelse for tyveri.
Tilsvarende vilkår er ikke indsat i paradigmet for  

 færgebutikker.
 Han har anført, at de påpegede forskelle i  

 bevillingsvilkårene afspejler den underliggende forskel i hjemmelsgrundlaget.
Til Told- og Skattestyrelsens udtalelse har advokaten bl.a.  

 anført, at vendor control-systemet udtømmende angiver de krav, der kan  

 stilles  

 til indehavere at afgiftsfrie butikker.
Overholder indehaveren vendor  

 control-reglerne, er der ikke grundlag for at pålægge afgifter.
Han har  

 bemærket, at det afgiftsfrie salg beror på en politisk beslutning i EU,  

 hvorefter det afgiftsfrie salg ønskedes bevaret indtil 1999, blandt andet af  

 hensyn til operatører af fly- og færgeforbindelser.
Det er dog en uundgåelig  

 konsekvens af driften at en afgiftsfri butik, at der vil være et vist svind,  

 på  

 samme måde som svind er naturligt forekommende i almindelige landbaserede  

 butikker.
Selvom det måtte have stået medlemsstaterne klart, at der ville  

 være  

 et uundgåeligt svind forbundet med driften at en afgiftsfri butik, har man  

 ikke  

 vedtaget regler om opkrævning at punktafgifter og moms at svind fra sådanne  

 butikker.
Han har anført, at denne fortolkning støttes af, at der  

 direkte i cirkulationsdirektivets art. 28 er indsat bemærkning om, at  

 medlemsstaterne skal træffe foranstaltninger til sikring at "en korrekt  

 og  

 enkel anvendelse af fritagelserne i denne artikel og for at forhindre enhver  

 form for svig, unddragelse eller misbrug". Rådet har således  

 tilkendegivet, at medlemsstaterne skulle fastsætte regler til sikring mod  

 egentlige unddragelsestilfælde.
Svind kan ikke karakteriseres som svig eller  

 misbrug, og såfremt det var ønsket, at svind skulle være omfattet, havde det  

 været naturligt udtrykkeligt at nævne svind direkte i bestemmelsen på lige  

 fod  

 med "svig", "unddragelse" eller "misbrug".
 Myndighederne må således anses for at have accepteret de  

 ledsagende forhold, der er en uundgåelig følge at den politisk vedtagne  

 ordning  

 med afgiftsfrit salg.
Han har anført, at der hverken er hjemmel i hverken  

 toldloven eller toldbehandlingsbekendtgørelsen til at opkræve punktafgifter  

 og  

 moms at svind fra afgiftsfrie butikker.
Selv hvis Told- og Skattestyrelsens  

 fortolkning at direktiverne lægges til grund, er der således ikke selvstændig  

 hjemmel i de danske gennemførelsesbestemmelser til at opkræve punktafgifter  

 og  

 moms.
Han har bestridt Told- og Skattestyrelsens fortolkning for  

 så vidt angår forholdet til de respektive afgiftslove.
Spørgsmålet om  

 afgiftsfrihed for salg fra afgiftsfrie butikker om bord på færger i  

 udenrigsfart er således reguleret i toldloven.
De underliggende materielle  

 afgiftslove (tobaksafgiftsloven og spiritusafgiftsloven) tager ikke stilling  

 til og løser ikke spørgsmålet.
Det må formodes at være bevidst, at samme  

 forhold ikke er reguleret to steder i både toldloven og i den underliggende  

 afgiftslovgivning.
 Han har i øvrigt anført, at Told- og Skattestyrelsen ikke  

 har henvist til konkrete bestemmelser i de underliggende materielle  

 afgiftslove  

 som hjemmel for opkrævning af afgift i de omhandlede tilfælde.
 Endelig har han bestridt, at almindeligt og uundgåeligt  

 svind kan anses for udtagning til uvedkommende formål som  

 omhandlet i  

 momslovens § 5.
Endvidere har advokaten anført, at artikel 28 i direktiv  

 92/12 (cirkulationsdirektivet) er en absolut undtagelse fra de almindeligt  

 gældende regler i direktivet, det vil sige, at de øvrige regler i direktivet  

 har ikke været i kraft i artikel 28's gyldighedsperiode for de transaktioner.  

 der er omfattet af denne artikel.
Dette fremgår direkte af direktivets  

 opbygning samt af en række omstændigheder, herunder:
 -  

 	  

    

 Styrelsens interne  

 meddelelse af 12. februar 1999, j.nr. 99/98-320-13 til told- og  

 skatteregionerne/toldcentrene anføres bl.a. følgende: "Der er nu opnået  

 enighed mellem Kommissionen og medlemslandene om de afgiftsregler, der skal  

 gælde fra den 1. juli 1999 ved salg på fly og færger samt i lufthavne".  

 Repræsentanten har dertil anført, at det synes uden mening, at det skulle  

 være  

 nødvendigt at komme til "enighed", hvis reglerne i  

 cirkulationsdirektivet i forvejen uden videre vil være gældende fra 1. juli  

 1999.
 -  

 	  

    

 Departementets notat  

 af 1. februar 1999, j.nr. 6.98.20 1, "om afgiftsregler efter ophør af  

 det  

 afgiftsfrie salg" anføres bl.a.: "Salget vil fremover være  

 reguleret  

 af de generelle regler i 6. momsdirektiv og cirkulationsdirektivet  

 92/12/EØF". Repræsentanten har anført, at heraf kan kun forstås, at  

 reglerne i artikel 28 ikke har skullet anses for en almindelig del af  

 cirkulationsdirektivet, hvorfor reglerne heri heller ikke kan påberåbes for  

 den  

 omhandlende periode.
-  

 	  

    

 EU-Kommissionens  

 rapport af 26. juli 1996 om medlemsstaternes forhandlerkontrolsystemer,  

 KOM(96),  

 245, hvoraf hele forhistorien for reglerne, reglernes omfang,  

 forhandlerkontrolsystemet og myndighedernes kontrol heraf er indgående  

 beskrevet.
Det fremgår bl.a. af rapporten, at Rådet med de omhandlende regler  

 har villet videreføre det system for afgiftsfrit salg, som var gældende forud  

 for 1. januar 1993, hvor det indre marked trådte i kraft.
-  

 	  

    

 Efter reglerne  

 indtræder der kun afgiftspligt, i det omfang forhandlerne sælger varer i et  

 omfang, der overstiger de gældende mængde- og værdigrænser.
ToldSkat har ikke  

 haft indvendinger mod Bs håndtering af disse regler.
Dette er også  

 bekræftet  

 af ToldSkat i forbindelse med de møder, der har været afholdt i sagen.
Han har anført, at såfremt styrelsens opfattelse skulle  

 lægges til grund, må det formodes, at ToldSkat havde udstedt en bevilling til  

 selskabet, der ville have været i overensstemmelse med de termer m.v.  

 vedrørende omsætning, oplægning, suspension samt ikke mindst hæftelse, som er  

 gældende i henhold til direktivet.
Dette er imidlertid ikke tilfældet.  

 Proviantering  

 og salg af varerne er sket i henhold til en provianteringstilladelse, der i  

 opbygning og indhold svarer til de regler, der var gældende forud for  

 ikrafttrædelsen af cirkulationsdirektivet, når der bortses fra de specifikke  

 regler om vendorkontrol.
For så vidt angår forholdet til de respektive afgiftslove  

 har advokaten bestridt styrelsens fortolkning.
Han har anført, at spørgsmålet  

 om afgiftsfrihed for salg fra afgiftsfri butikker om bord på færger i  

 udenrigsfart er reguleret i toldloven.
De underliggende materielle  

 afgiftslove  

 tager ikke stilling til og løser ikke spørgsmålet.
Det må formodes at være  

 bevidst, at samme forhold ikke er reguleret to steder.
 Han har bestridt styrelsens synspunkt om, at der ikke er  

 forskel på opbygningen af bestemmelserne i toldbehandlingsbekendtgørelsens  

 henholdsvis §§ 75 og 87 og toldlovens § 39. Hvis styrelsens tolkning af § 39,  

 havde været korrekt, ville det overflødigt at fastsætte særskilte  

 hæftelsesbestemmelser i toldbehandlingsbekendtgørelsens §§ 75 og 87 for  

 butikker i toldlufthavne og toldoplag.
 Han har dertil anført, at toldlovens § 39, stk. 1, alene  

 vedrører den subjektive afgiftspligt, og § 39, stk. 2, fastsætter, på hvilket  

 grundlag afgiften skal opgøres.
 Endelig har han bestridt, at almindeligt og uundgåeligt  

 svind kan anses for udtagning til uvedkommende formål som  

 omhandlet i  

 momslovens § 5.
Advokaten har til det af Told- og Skattestyrelsen fremlagte  

 dokument fra 1992 fra Kommissionens udvalg for punktafgifter bl.a. anført, ·  

  

 	  

    

 at der alene er tale om et internt  

 arbejdsdokument, ·  

  

 	  

    

 at der ikke har været opbakning til at  

 vedtage Kommissionens oplæg til retningslinier, ·  

  

 	  

    

 at sagen blev forelagt for ECOFIN Rådet den  

 14 december 1992, hvor der blev vedtaget retningslinier i en væsentlig ændret  

 skikkelse end det oprindelige oplæg fra Kommissionen, jf. herved de vedtagne  

 Retningslinier vedrørende kontrol med det afgiftsfrie salg i  

 fællesskabet og  

 Rapport om medlemsstaternes forhandlerkontrolsystemer af 26. juli  

 1996, og ·  

  

 	  

    

 at der således ikke er vedtaget  

 retningslinier, som fastlægger, at forhandlere, der sælger  

 EF-punktafgiftspligtige varer, skal betragtes som godkendte oplagshavere, der  

 driver et afgiftsoplag.
Told- og  

 Skattestyrelsens indstilling Told- og Skattestyrelsen har indstillet, at den påklagede  

 afgørelse stadfæstes.
Kontrollen med, at der ikke sælges mere til den enkelte end  

 fastsat i toldfrihedsbestemmelserne er baseret på det såkaldte  

 vendorkontrolsystem, hvor det er forhandlerne selv der kontrollerer deres  

 salg  

 til de individuelle købere, medens det er myndighederne, der skal kontrollere  

 forhandlernes salg.
Styrelsen har anført, at det umiddelbart er vanskeligt at  

 se sammenhængen med den aktuelle klagesag, hvor de opståede mankoer er  

 udfundet  

 ved en sammenligning mellem de til salg til passagerer provianterede varer,  

 jf.  

 herved toldbehandlingsbekendtgørelsens § 72, stk. 2 (Skatteministeriets  

 bekendtgørelse nr. 675 af 12. juli 1996), de aktuelle beholdninger og det  

 faktiske stedfundne salg, der fremgår af regnskaberne.
Myndighedernes kontrol  

 med at forhandlerne overholder vendorkontrolreglerne er således baseret på en  

 sammenligning mellem det stedfundne salg og det aktuelle passagerantal og  

 tjener i øvrigt alene til at konstatere, om der foreligger en såkaldt  

 oversalgssituation.
For så vidt angår Rådets direktiver 92/12/EØF og 91/680/EØF  

 er anført, at efter Rådets direktiv af 25. februar 1992 92/12/EØF, kan varer,  

 principielt ikke sælges ubeskattet til borgere i EU.
I direktivet blev  

 imidlertid indsat to undtagelser nemlig for -  

 	  

    

 varer til fortæring  

 om bord på fly og skibe (tidsubegrænset), jf. artikel 23, stk. 2, nr. 5 og -  

 	  

    

 varer til salg til  

 passagerer til ilandbringelse efter de derom gældende -  

 	  

    

 toldfrihedsregler,  

 jf. artikel 28 (tidsbegrænset til 1. juli 1999) Begge bestemmelser er implementeret i toldloven og  

 toldbehandlingsbekendtgørelsen.
Direktivets artikel 28 er en undtagelse fra de almindelige  

 regler i direktivet om afgiftspligtens indtræden, der imidlertid kun kan  

 antages at gælde i tilfælde hvor artiklens bestemmelser for afgiftsfritagelse  

 er opfyldt.
Dette ses ikke at være tilfældet i nærværende klagesag, idet  

 fritagelsen alene omfatter -  

 	  

    

 varer  

 leveret af afgiftsfri butikker, og -  

 	  

    

 varer,  

 der af butikken er leveret (solgt) til passagerer til medbringelse i den  

 personlige bagage samt -  

 	  

    

 varer, der  

 ikke mængdemæssigt overstiger de begrænsninger der gælder i rejsetrafikken.
 Efter direktivets ordlyd er der således ikke hjemmel til at  

 afgiftsfritage differencer mellem de varer, der er leveret til butikker om  

 bord  

 på skibe og varer leveret (solgt) til passagererne.
 Styrelsen har anført, at såvel direktivet som den nationale  

 lovgivning, der implementerer direktivet, udgør tilstrækkelig og klar hjemmel  

 for det rejste krav og at en afgørelse i den modsatte retning er i strid med  

 det eksisterende loyalitetsprincip over for de af EU fastsatte regler.
For så vidt angår forholdet til de respektive afgiftslove  

 har styrelsen anført, at disse (tobaksafgiftsloven og spiritusafgiftsloven)  

 alene indeholder generelle regler om afgiftstilsvar på varer, dog med  

 mulighed  

 for afgiftsfritagelse i visse tilfælde og på nærmere betingelser.
Dette  

 betyder  

 omvendt, at hvis betingelserne for afgiftsfritagelse ikke er til stede for  

 nærmere angivne varer, så er de omfattet af hovedreglen i de respektive love,  

 nemlig betaling af afgift.
Det kan således ikke kræves, at der selvstændigt  

 skal være hjemmel i loven til at opkræve afgift af varer, der ikke opfylder  

 betingelserne for afgiftsfritagelse.
Styrelsen har for så vidt angår toldlovens § 39 anført, at  

 denne indeholder hjemmel til at foretage ansættelse og deraf følgende  

 opkrævning af de på svindet hvilende afgiftsbeløb, og at bestemmelsen ikke  

 udelukkende er en hæftelsesbestemmelse.
Svindet er den del af varerne, der  

 ikke  

 opfylder betingelserne for afgiftsfriheden.
Ansættelsen til afgiftstilsvar er  

 hjemlet i § 39, stk. 2, og foretages "på grundlag af samtlige  

 foreliggende  

 oplysninger om de pågældende varer (de varer, der er omtalt i § 39, stk.  

 1)". Opkrævningen af de ansatte beløb foretages hos den, der hæfter,  

 såfremt den pågældende i overensstemmelse med § 39, stk. 1 har haft rådighed  

 over varerne.
Der i er øvrigt ikke forskel på opbygningen af  

 toldbehandlingsbekendtgørelsens §§ 75 og 87, og toldlovens § 39. I alle de  

 nævnte bestemmelser hjemles ansættelsen af afgifterne af de varer, der ikke  

 opfylder betingelserne om afgiftsfrihed i stk. 2, mens stk. 1 er  

 hæftelsesbestemmelsen.
Toldlovens § 39, stk. 1 skal således efter Told- og  

 Skattestyrelsens opfattelse fortolkes derhen, at den der råder over betingede  

 told- og afgiftsfri varer i strid med betingelserne (salg til passagererne)  

 for  

 den indrømmede afgiftsfrihed hæfter for de efter § 39, stk. 2, ansatte beløb.
For så vidt angår regnskabs og vendorkontrol har styrelsen  

 anført, at salget til passagererne registreres særskilt og indgår i klagerens  

 regnskab, hvortil der i tilladelsen er stillet særlige betingelser.
Heraf  

 fremgår også mængderne af tilførte varer og beholdningerne.
Det er således  

 muligt at udfinde den mængde varer (svindet), der ikke opfylder betingelserne  

 for afgiftsfrihed (salg til passagererne).
 Det opgjorte svind har således efter styrelsens opfattelse  

 intet at gøre med den kontrol, der udøves af salgsstedet, den såkaldte  

 vendorkontrol, der alene har til hensigt at sikre, at der ikke sælges mere  

 til  

 den enkelte passager, end denne må ilandbringe efter toldfrihedsreglerne.  

 Manglende overholdelse af disse kontrolregler medfører ikke i sig selv, at  

 der  

 opstår svind med efterfølgende krav om afgiftsberigtigelse, idet det formodes  

 at ethvert salg, herunder eventuelt oversalg, registreres i det almindelige  

 regnskab over butikkernes kasseregnskab.
Styrelsen har bemærket, at klageren sammenkæder kontrollen  

 af salget til passagerer, den såkaldte vendorkontrol med svindet.
Det anføres  

 således af klageren, at det må anses som godtgjort, at klageren ikke har  

 solgt  

 mere til passagererne om bord end tilladt, og derfor ikke har overtrådt  

 bevillingens krav til kontrol.
Dette har på intet tidspunkt været anfægtet af  

 Told- og Skattestyrelsen.
De varer, der specifikt er provianteret til salg til  

 passagerer om bord på skibe, jf. toldbehandlingsbekendtgørelsens § 72, må kun  

 anvendes til det formål, hvortil de er provianteret.
Reglen indebærer  

 samtidig,  

 at det er muligt at sondre mellem varer, der er provianteret til salg fra  

 henholdsvis butikker eller lignende salgssteder om bord, og varer til forbrug  

 om bord (servering). Varernes anvendelsesformål skal angives over for  

 ToldSkat  

 på en skriftlig rekvisition i forbindelse med provianteringen og er derfor  

 bindende for den provianterende.
Denne betingelse medfører, at varer, der er bestemt til salg  

 til passagerer, principielt ikke må fraføres skibet på anden måde end ved  

 salg  

 underkastet vendorkontrol.
Betingelsen medfører tillige, at varer, der er  

 provianteret og ikke lovmæssigt fraført (solgt til passagerer), og som ikke  

 er  

 til stede på skibet, må anses for fraført i strid med bestemmelserne om  

 varernes anvendelse.
 Tilsidesættelse af reglerne om vendorkontrol er derimod en  

 overtrædelse af toldfrihedsreglerne, hvis der sælges mere til den enkelte  

 passager, end den pågældende må ilandbringe efter destinationslandets  

 toldbestemmelser, den såkaldte oversalgssituation.
 I den aktuelle sag har kontrollen alene omfattet  

 overholdelse af varernes over for ToldSkat angivne anvendelsesformål (salg  

 til  

 passagererne), og ikke om der forelå overtrædelse af  

 toldfrihedsbestemmelserne.
For så vidt angår spørgsmålet om delegationsforbud, har  

 styrelsen anført, at toldbehandlingsbekendtgørelsens § 58, stk. 1, ikke  

 bemyndiger skatteministeren til at fastsætte det materielle område for  

 afgiftspligten, men alene til at fastsætte på hvilke vilkår told- og  

 afgiftsfri  

 varer kan tilføres de omhandlede butikker samt at fastsætte regler for  

 kontrollen med varer, der tilføres og fraføres disse.
Bestemmelsen fastlægger  

 således ikke den objektive afgiftspligt, og kan derfor ikke antages at stride  

 mod grundlovens § 43.
For så vidt angår spørgsmålet om berigelse for den danske  

 stat, har styrelsen anført, at forudsætningen for at der er tale om berigelse  

 for den danske stat, er, at de betingede told- og afgiftsfri varer, der er  

 opgjort som svind, ikke er i strid med betingelserne for provianteringen er  

 indført i Danmark i uberigtiget tilstand.
Det er almindeligt anerkendt, at  

 krav  

 på betaling af told og afgifter opstår det sted, hvor de omstændigheder der  

 er  

 årsag hertil, indtræffer.
Såfremt det omhandlede sted ikke kan bestemmes,  

 anses  

 kravet for at være opstået på det sted, hvor toldmyndighederne konstaterer,  

 at  

 varerne befinder sig i en situation, der giver anledning til kravets opståen.  

 Dette er da også kommet til udtryk i flere internationale konventioner  

 vedrørende varebevægelser, der involverer flere lande.
Klagerens påstand kan  

 derfor kun antages at være rigtig, såfremt det kan godtgøres, at de  

 forsvundne  

 varer er fraført uden for Danmark, og klageren kan ikke anses at have løftet  

 bevisbyrden herfor.
 Styrelsen har endvidere fremlagt en dokumentet dateret 4.  

 juni 1992 (XXI/694/92-DA) fra EU-kommissionens Udvalg for Punktafgifter  

 vedrørende retningslinier for anvendelse af principperne for  

 forhandlerkontrol  

 på afgiftsfrie butikker, hvoraf fremgår, at Forhandlere, der  

 sælger  

 EF-afgiftspligtige varer, skal betragtes som godkendte oplagshavere, der  

 driver  

 et afgiftsoplag.
Styrelsen har for så vidt angår momskravet anført, at  

 hjemlen til at opkræve moms på de betingede told- og afgiftsfrie varer, der  

 ikke opfylder betingelserne for fritagelsen, findes i momslovens § 5, stk. 1,  

 om udtagning eller momslovens § 11A.
Styrelsen har bemærket, at der ikke  

 opkræves moms af varer udtaget ved hændelige omstændigheder, så som brækage,  

 naturligt svind og lignende, men at det i denne sag opgjorte svind ikke kan  

 henregnes til sådanne hændelige omstændigheder.
 Landsskatteretten  

 skal udtale:
 Ved Rådets direktiv af 25. februar 1992 92/12/EØF  

 (cirkulationsdirektivet) er fastsat regler om den generelle ordning for  

 punktafgiftspligtige varer, om oplægning og omsætning heraf samt om kontrol  

 hermed.
 Efter direktivets artikel 5, stk. 1, er de varer, der er  

 nævnt i artikel 3, stk. 1 (mineralolier, alkohol og alkoholholdige varer og  

 forarbejdede tobaksvarer) punktafgiftspligtige ved fremstilling i  

 Fællesskabet  

 eller ved indførsel til dette område.
 Efter artikel 6 forfalder punktafgifterne ved overgang til  

 forbrug eller hvis der konstateres en manko, som skal belægges med  

 punktafgifter i overensstemmelse med artikel 14, stk. 3.
 Efter artikel 14, stk. 3 gælder, at såfremt der er tale om  

 en anden form for manko end det i stk. 1 omhandlede tab eller om et tab, for  

 hvilket der ikke er indrømmet den i stk. 1 omhandlede fritagelse, opkræves  

 afgifterne efter de satser, der er gældende i den pågældende medlemsstat på  

 det  

 tidspunkt, hvor et tab, der er konstateret af de kompetente myndigheder, sker  

 eller i påkommende tilfælde på det tidspunkt, hvor mankoen konstateres, jf.  

 dog  

 artikel 20.
I cirkulationsdirektivets art. 28 er fastsat regler om en  

 overgangsperiode for det afgiftsfrie salg.
Bestemmelsen har følgende ordlyd:
 Følgende bestemmelser finder anvendelse i en periode, som  

 udløber den 30. juni 1999:
 1)  

 	  

    

 medlemsstaterne kan  

 fritage varer leveret af afgiftsfrie butikker, som en passager på en rejse  

 til  

 en anden medlemsstat med fly eller skib inden for Fællesskabet medbringer i  

 sin  

 personlige bagage.
 ..
 2)  

 	  

    

 Fritagelsen gælder kun  

 for varer, hvis mængde ikke overstiger de grænser, der er fastsat pr. person  

 og  

 pr. rejse i de fællesskabsbestemmelser, der gælder for rejsetrafikken mellem  

 tredjelande og Fællesskabet.
 3)  

 	  

    

 Medlemsstaterne  

 træffer de nødvendige foranstaltninger for at sikre en ensartet og enkel  

 anvendelse af fritagelserne i denne artikel og for at forhindre enhver form  

 for  

 svig, unddragelse eller misbrug.
I artikel 28k i 6. momsdirektiv (91/680/EØF) findes en  

 tilsvarende bestemmelse for så vidt angår moms.
Rådet har den 14. december 1992 vedtaget Retningslinier  

 vedrørende kontrol med det afgiftsfrie salg i fællesskabet.
Af  

 retningslinierne fremgår bl.a.:
 I henhold til bestemmelserne i Rådets direktiv 91/680/EØF  

 og 92/12/EØF er moms- og punktafgiftsfrit salg til rejsende inden for  

 Fællesskabet fortsat tilladt på visse betingelser indtil 30. juni 1999.
Et grundprincip i EF-lovgivningen, som skal overholdes, er,  

 at individuelle forhandlere ikke må sælge moms- og punktafgiftsfrie varer til  

 individuelle rejsende ud over de mængder, der er fastsat i de pågældende  

 direktiver.
Hvis medlemsstaterne som følge af ophævelsen af grænsekontrollen  

 ikke har mulighed for at kontrollere dette salg ved de rejsendes ankomst til  

 de  

 enkelte medlemsstater, må medlemsstaterne sikre, at forhandlere, der sælger  

 moms- og punktafgiftsfrie varer, overholder EF-reglerne om de begrænsninger,  

 der gælder for dette salg.
 Bestemmelserne specielt om punktafgifter henviser til de  

 varer, som harmoniseres på fællesskabsplan, samt parfume og toiletvand.
 For at nå dette mål skal kontrolordningen have det indhold,  

 som er skitseret nedenfor.
Kontrolordningen er baseret  

    

  

 på, at forhandlerne selv skal kontrollere deres salg til individuelle  

 købere, og at myndighederne skal kontrollere forhandlernes salg .. Det fremgår af § 58 i toldloven, lovbekendtgørelse nr. 133  

 af 27. februar 1996:
Stk. 1. Skatteministeren kan fastsætte regler om, hvorvidt,  

 i hvilket omfang og på hvilke vilkår varer told- og afgiftsfrit kan tilføres  

 butikker i toldlufthavne, i fly og på skibe.
Bevilling til told- og  

 afgiftsfritagelse meddeles af de statslige told- og skattemyndigheder.  

 Skatteministeren kan fastsatte regler om de statslige told- og  

 skattemyndigheders kontrol med butikkerne og om kontrol med og toldbehandling  

 af de varer, der tilføres og fraføres butikkerne.
Stk. 2. Skatteministeren kan fastsætte regler, men henblik  

 på opfyldelse af traktatlige forpligtelser og direktiver vedtaget af EF, om  

 salg af told- og afgiftsfri varer fra butikker i toldlufthavne, i fly og på  

 skibe til passagerer i intern EU-trafik.
Overstiger salget de fastsatte  

 mængder  

 eller beløbsgrænser, skal der svares afgift af det overskydende beløb.  Skatteministeren har udnyttet bemyndigelsen via §§ 66-75 i  

 toldbehandlingsbekendtgørelsen (bekendtgørelse nr. 675 af 12. juni 1996 med  

 senere ændringer), hvor §§ 66-73 angår proviantering af skibe og fly.
 Af toldbehandlingsbekendtgørelsens § 67, stk. 1 og 2  

 fremgår:
 Stk. 1. Skibe kan provianteres med told- og afgiftsfri  

 varer til brug om bord og til salg til passagerer, når skibets endelige  

 bestemmelsessted er et anløbssted uden for EU´s toldområde.
Stk. 2. Skibe, hvis endelige bestemmelsessted er et  

 anløbssted inden for EU´s toldområde, men uden for det danske toldområde, kan  

 provianteres med told- og afgiftsfri varer til brug om bord og med afgiftsfri  

 (men ikke told. og importafgiftsfri) varer til det afgiftsfri salg til  

 passagerer. Af toldbehandlingsbekendtgørelsens § 68, stk. 1 og 2  

 fremgår:
Stk. 1. Proviantering af skibe kan ske med, efter de  

 statslige told- og skattemyndigheders skøn, passende mængder fastsat under  

 hensyn til beholdningerne om bord, rejsens varighed samt antallet af  

 besætningsmedlemmer og passagerer.
Proviantering med told- og afgiftsfri  

 spiritus, vin, tobaksvarer og cigaretpapir kan med de i stk. 2-7 nævnte  

 særlige  

 begrænsninger højst ske med følgende mængder pr. besætningsmedlem eller  

 passager pr. døgn efter rejsens anslåede varighed: ¼ liter spiritus eller,  

 hvis  

 ethanolindholdet er over 60 rumfangsprocent /pct. vol.) 1/8 liter, ¼ liter  

 vin  

 samt 40g tobaksvarer og 1 stk. cigaretpapir for hvert gram finskåret tobak.
Stk. 2. For proviantering til brug om bord og til salg til  

 passagerer på passagerfartøjer i trafik mellem havne i Danmark, Finland,  

 Norge  

 og Sverige gælder den mellem regeringen i Finland og toldadministrationerne i  

 Danmark, Norge indgåede provianteringsoverenskomst.
For proviantering til  

 brug  

 om bord og til salg til passagerer i Øresundstrafikken gælder den mellem  

 Danmark og Sverige indgåede overenskomst.
For proviantering til brug om bord  

 og  

 til salg til passagerer på passagerfartøjer i fart mellem anløbssteder i de i  

 den dansk-tyske overenskomst om toldlettelser i den lille grænsetrafik  

 omhandlede toldgrænsezoner gælder overenskomstens bestemmelser, jf. dog § 67,  

 stk. 2. Af toldbehandlingsbekendtgørelsens § 71, stk. 1, 2 og 3  

 fremgår:
 Stk. 1. De statslige told- og skattemyndigheder fastsætter  

 de nærmere vilkår for proviantering af skibe og fly og kan herunder bl.a.  

 bestemme, at told og/afgiftsfri proviant skal opbevares i særlige rum eller  

 under særligt lukke, at salg af told- og/eller afgiftsfri varer til  

 passagerer  

 skal ske fra dertil indrettede butikker, at der på nærmere angiven måde skal  

 føres lagerregnskab over told- og/eller afgiftsfri varer, og at der skal  

 føres  

 kontrol med passagernes køb af told- og/eller afgiftsfri varer.
Stk. 2. Tilladelse til proviantering skal indhentes,  

 forinden provianteringen påbegyndes.
Provianteringstilladelse meddeles af de  

 statslige told- og skattemyndigheder enten som stående tilladelser eller i  

 hvert enkelt tilfælde.
Stk. 3. De statslige told- og skattemyndigheder kan nægte  

 eller tilbagekalde provianteringstilladelser, såfremt ejeren eller føreren af  

 et skib eller et fly eller personer beskæftiget i et skib eller et fly har  

 tilsidesat eller tilsidesætter provianteringsvilkårene. Af toldbehandlingsbekendtgørelsens § 75 fremgår, at de i §  

 74 nævnte butikker, det vil sige butikker i lufthavne, hæfter for told og  

 afgifter af varer, som ikke forefindes ved de statslige told- og  

 skattemyndigheders eftersyn, og som ikke godtgøres at være fraført i  

 overensstemmelse med § 74, eller som ikke på en efter de nævnte myndigheders  

 betryggende måde godtgøres at være foregået under opbevaring i godkendte  

 lokaler af grunde, som kan henføres til varens egen beskaffenhed, eller som  

 følge af et hændeligt uheld eller force majeure.
 Det lægges til grund, at svindet på de omhandlede ruter har  

 været på ca. 2 % af omsætningen, og at dette ikke er unormalt stort, men må  

 antages at ligge inden for rammerne for, hvad der ved den forretningsdrift i  

 branchen er vanskeligt at undgå, selv med yderligere kontrolforanstaltninger.  

 Det lægges endvidere til grund, at selskabet har overholdt  

 vendor-kontrol-reglerne og betingelserne for provianteringstilladelsen.
Landsskatteretten finder, at cirkulationsdirektivets artikel  

 28 må forstås som en undtagelse til de almindelige regler i direktivet om  

 afgiftspligtens indtræden.
Det beror derfor på medlemsstaternes beslutning om  

 og i givet fald på hvilke vilkår, der kan meddeles en sådan  

 afgiftsfritagelse.
Retten finder, at toldbehandlingsbekendtgørelsen ikke giver  

 hjemmel til at afgiftsbelægge svind om bord på skibe, der er omfattet af en  

 provianteringstilladelse.
Der er således f.s.v.a. angår disse skibe hverken  

 indsat en bestemmelse svarende til toldbehandlingsbekendtgørelsens § 75 eller  

 §  

 87 om afgift og hæftelse for svind.
Under hensyn til at direktivets artikel  

 28  

 anses som en undtagelse til de almindelige regler om afgiftspligtens  

 indtræden,  

 findes spiritusafgiftslovens og tobaksafgiftslovens almindelige regler herom,  

 ikke at indeholde hjemmel til at afgiftspålægge et svind i denne situation.
 Da toldlovens § 39 alene er en bestemmelse om, hvilke  

 personer, der hæfter for de på varerne hvilende told- og afgiftsbeløb, giver  

 denne bestemmelse ikke i sig selv hjemmel til opkrævning af afgiften.
 Landsskatteretten finder ikke, at momslovens § 5 og 11A  

 indeholder tilstrækkelig hjemmel til at opkræve moms af svind i den  

 foreliggende situation.
 Den påklagede afgørelse ændres i overensstemmelse hermed.
