afsagt af Tvistighedsnævnet den 23. januar 2002 i sag nr. 25.2001 Elev  

 A mod Virksomhed B v/C Mellem  

 klageren, elev A, født den 3. juli 1970, og indklagede, virksomhed B v/C,  

 blev  

 der den 3. juni 1998 indgået en uddannelsesaftale, hvorefter klageren skulle  

 uddannes som frisør med uddannelsesperiode fra den 3. juni 1998 til den 31.  

 maj  

 2001. Klageren havde forud herfor været under frisøruddannelse i Salon KoKo  

 og  

 hos Gun-Britt Coiffure.
 Klageren  

 har ved sin faglige organisation, Dansk Frisør & Kosmetiker Forbund, ved  

 klageskrift modtaget den 27. juni 2001 indbragt sagen for Tvistighedsnævnet  

 med  

 følgende påstande:
 Principalt:  

 Indklagede tilpligtes til klageren at betale 110.695,37 kr.
 Subsidiært:  

 Indklagede tilpligtes til klageren at betale en efter Tvistighedsnævnets skøn  

 fastsat erstatning samt gebyr på 3.100 kr., til ny svendeprøve.
 Mere  

 subsidiært: Indklagede tilpligtes til klageren at betale en godtgørelse for  

 tab  

 af uddannelsesgode.
 Endelig  

 har klageren påstået indklagede tilpligtet at sørge for, at de til Feriekonto  

 overførte feriepenge og sh-betaling vedrørende klageren bliver overført til  

 Frisør- og Kosmetikerfagets ferieordning.
 Klageren  

 er indforstået med, at klagerens indtægt hos en anden frisørmester efter  

 ophøret hos indklagede skal fragå i klagerens krav.
 Indklagede  

 har påstået frifindelse dog således, at indklagede anerkender, at feriepenge  

 og  

 sh-betaling, i det omfang disse beløb måtte være overført til Feriekonto skal  

 overføres til Frisør- og Kosmetikerfagets ferieordning.
Klageren  

 har ved sagens behandling i Tvistighedsnævnet den 12. oktober 2001 anmodet  

 om,  

 at mødet blev afholdt for lukkede døre.
Klageren henviste herved til den  

 belastning for klageren, som parts- og vidneforklaringer vedrørende hans  

 kvalifikationer kunne indebære.
Indklagede protesterede mod klagerens  

 anmodning.
Et flertal af nævnets medlemmer (4-3) fandt ikke, at der forelå  

 sådanne særlige omstændigheder, at der var grundlag for at fravige  

 hovedreglen,  

 hvorefter nævnets møder er offentlige, jf. erhvervsuddannelsesloven § 64,  

 stk.  

 3.
Klageren  

 og indklagede har givet personligt møde under nævnets behandling af sagen og  

 har afgivet forklaring.
Der er desuden afgivet forklaring af indklagedes  

 hustru  

 og medarbejder D og frisørassistent E.
 Sagens  

 omstændigheder:
 Ved  

 frisørfagets svendeprøve, der blev afholdt den 23. og 24. april 2001, bestod  

 klageren ikke, idet hans gennemsnit var 5,2. Eleven har bestået, hvis  

 gennemsnitskarakteren er 6,0 eller derover.
 Den  

 27. april 2001 skrev Frisørfagets Fællesudvalg således til indklagede:
 Fællesudvalget  

 har d.d. tilskrevet Deres elev A   med orientering om dennes rettigheder i  

 forbindelse med frisørfagets svendeprøve,  , som Deres elev ikke bestod.
 Vi  

 har givet Deres elev følgende oplysninger om dennes pligter og rettigheder:
 Såfremt  

 en elev ikke opnår et tilfredsstillende resultat ved svendeprøven,  , skal  

 eleven tilbydes en ny prøve i henhold til Bekendtgørelse om uddannelsen til  

 frisør, bekendtgørelse af 14. december 2000 paragraf 24, stk. 1, som siger:
Elever,  

 der ikke består svendeprøven har ret til en ny svendeprøve.
Hvis eleven er  

 forhindret i at deltage i eller fuldføre svendeprøven på grund af sygdom, har  

 elev ret til svendeprøve på et senere tidspunkt.
Det faglige udvalg  

 fastsætter  

 tidspunktet for prøven.
Eleven kan normalt kun deltage i en svendeprøve 2  

 gange.
Det faglige udvalg kan i særlige tilfælde dispensere herfra.
 Denne  

 prøve afholdes ved førstkommende svendeprøve.
 Frisørfagets  

 Fællesudvalg skal således ved nærværende tilbyde Deres elev en ny  

 svendeprøve,  

 som vil finde sted 5. - 6. november 2001. Udvalget vil foranledige, at der  

 bliver afholdt mægling parterne imellem, således at afklaring omkring løn og  

 evt. erstatning kan blive fastsat.
 Den 14. maj 2001 blev der afholdt mæglingsmøde med  

 deltagelse af klageren og indklagede samt en repræsentant fra henholdsvis  

 Dansk  

 Frisør & Kosmetiker Forbund og DF-Københavns Frisørlaug.
Det hedder i  

 referatet:
 Mandag  

 d. 14. maj 2001 afholdtes mæglingsmøde i ovennævnte sag, hvor det ikke  

 lykkedes  

 Fællesudvalgets parter at mægle.
 Frisørmester  

 C ønsker ikke at føre eleven A op til ny svendeprøve i dagene 5/6. november  

 2001, hvorfor arbejdsforholdet ophører ved uddannelsesaftalens udløb -  

 torsdag  

 den 31. maj 2001.
Frisørmesteren  

 er blevet gjort bekendt med, at sagen videreføres i tvistighedsnævnet. Tvistighedsnævnet blev med skrivelse af 9. november  

 2001 fra Frisørfagets Fællesudvalg, jf. nedenfor, gjort bekendt med  

 henholdsvis  

 skrivelse af 29. august 2001 fra Dansk Frisør & Kosmetiker Forbund til  

 Frisørfagets Fællesudvalg og fællesudvalgets skrivelse af 5. september 2001  

 til  

 forbundet.
Af forbundets skrivelse af 29. august 2001 fremgår følgende:
Ovenstående  

 sag er indbragt for Tvistighedsnævnet.
Vi skal til brug for sagen anmode om  

 at  

 få Frisørfagets Fællesudvalgs bekræftelse på, at der er truffet afgørelse om  

 forlængelse af uddannelsestiden jf. erhvervsuddannelseslovens § 59 frem til  

 næste svendeprøve, som dannede grundlag for mæglingsmødet 14. maj 2001. Af  

 fællesudvalgets brev af 5. september 2001 fremgår følgende:
 Vi  

 kan bekræfte, at ovennævnte elevs uddannelsesaftale med virksomheden  

    

  

   ikke fortsætter til uddannelsesaftalens  

 udløb torsdag den 31/5-2001.
 Eleven  

 er blevet tilbudt at komme op til ny svendeprøve den 5. og 6. november 2001.
 Fællesudvalget  

 er ikke bekendt med om eleven har fået en ny uddannelsesaftale.
 Ved indledningen af nævnets behandling af sagen den  

 12. oktober 2001 fremlagede klageren en skrivelse af 6. september 2001 fra  

 Frisørfagets Fællesudvalg til Frisørskolen for Storkøbenhavn, hvori det  

 hedder:
 I  

 skrivelse af 27. april meddelte fællesudvalget, at ovennævnte elev ikke havde  

 bestået sin svendeprøve i dagene 23/4 og 24/4 2001.
 Eleven  

 blev samme dato tilskrevet og tilbudt en ny svendeprøve i dagene 5.-6.  

 november  

 2001.
 Da  

 elevens uddannelsesaftale udløber den 31. maj 2001, har fællesudvalget i  

 henhold til erhvervsuddannelseslovens § 59, forlænget elevens  

 uddannelsesperiode frem til den 6. november 2001.
Skolen bedes meddele dette til Fællessekretariatet,  

 således forlængelsen kan registreres. Efter at sagen inkl. forklaringer og procedure var  

 forhandlet i nævnet, blev det besluttet at rette henvendelse til Frisørfagets  

 Fællesudvalg med henblik på en nærmere belysning af spørgsmålet om  

 forlængelse  

 af klagerens uddannelsesperiode.
 Den 5. november 2001 stillede nævnet Frisørfagets  

 Fællesudvalg følgende spørgsmål:
 1)  

 hvorvidt fællesudvalget på mæglingsmødet den 14. maj 2001 overfor  

 frisørmester  

 C tilkendegav, at fællesudvalget havde truffet endelig afgørelse om, at  

 uddannelsesaftalen   var blevet forlænget frem, til den 6. november 2001.
2)  

 Fællesudvalget bedes endvidere oplyse, hvornår den beslutning, der omtales i  

 fællesudvalgets brev af 6. september 2001 til frisørskolen, er truffet, og om  

 den er meddelt frisørmesteren.
I givet fald bedes kopi af henvendelsen  

 vedlægges fællesudvalgets besvarelse.
 Frisørfagets Fællesudvalg besvarede nævnets  

 henvendelse med en skrivelse af  

    

  

 9.  

 november 2001 med bilag, hvori det hedder:
Vi  

 har bedt fællesudvalgets to medlemmer der foretog mæglingsmødet om en  

 udtalelse  

 til nævnets første spørgsmål.
Svaret vedlægges i kopi.
Til  

 spørgsmål nr. 2, kan fællesudvalget oplyse, at når en elev ikke består sin  

 svendeprøve, har proceduren altid været, at elev og virksomhed tilbydes en ny  

 svendeprøve et halvt år senere, hvilket i denne sag er sket 27. april 2001.  

 Den  

 tekniske skole hvor eleven har modtaget sin undervisning modtager en  

 tilsvarende  

 information.
I tilfælde hvor der vil blive tale om en forlængelse af en elevs  

 uddannelsesaftale, vil fællesudvalget i henhold til erhvervsuddannelseslovens  

 §  

 59 forlænge elevens uddannelsesaftale frem til næste svendeprøve.
Dette er  

 underforstået i fællesudvalgets brev af 27. april 2001, men situationen var  

 imidlertid, at virksomheden ved det senere afholdte mæglingsmøde ikke ønskede  

 at føre eleven op til næste svendeprøve og dermed ikke ønskede at tage imod  

 fællesudvalgets tilbud.
Da  

 skolen er den myndighed, der registrerer uddannelsesaftaler og fællesudvalget  

 alene kan forlænge en uddannelsesaftale, blev skolen efter henvendelse  

 tilskrevet den 6. september 2001, således en registrering kunne ske, såfremt  

 eleven fandt en ny læreplads og et evt. nyt skoleophold kunne tilrettelægges  

 med taxametertilskud.
Frisørmesteren er ikke informeret om denne skrivelse  Som det fremgår af fællesudvalgets skrivelse, var den  

 vedlagt udtalelser, fra fællesudvalgets medlemmer, der deltog i  

 mæglingsmødet.  

 Oldermand Kaj Lauritsen har i skrivelse af 8. november 2001 anført bl.a.:
Det  

 fremgår klart af mæglingsaftalen, at forlig ikke kunne opnås De  

 to repræsentanter, der er udsendt til at mægle på vegne af Det faglige  

 Fællesudvalg, har ikke på noget tidspunkt hjemmel til at forlænge et  

 uddannelsesforløb, da en sådan afgørelse ligger uden for deres  

 kompetenceområde. G  

 har i skrivelse af 8. november 2001 anført:
 Hermed  

 hvad der efter min hukommelse blev sagt på mæglingsmødet:
 A  

 skal til ny svendeprøve, da han er dumpet.
 Da  

 læreforholdet således er blevet forlænget, skal der betales svendeløn fra 1.  

 kontrakts udløb pr. 31. maj 2001 og frem til næste svendeprøve.
C  

 udbad sig betænkningstid på, om ham ville fortsætte læreforholdet. Klageren har i en skrivelse af 4. december 2001  

 bemærket følgende til skrivelsen af  

    

  

 9.  

 november 2001 fra Frisørfagets Fællesudvalg:
 Vi finder, at det efter de givne erklæringer og  

 udtalelser må lægges til grund at C på mæglingsmødet den 14. maj 2001 var  

 bekendt med, at uddannelsestiden var forlænget, hvilket også var baggrunden  

 for  

 overhovedet at holde mæglingsmøde.
 Vi kan til Deres orientering oplyse, at A bestod  

 svendeprøven den 5.-6. november 2001 ( ).
 Indklagede har i en skrivelse af 3. december 2001  

 bemærket følgende til skrivelsen fra Frisørfagets Fællesudvalg:
 Udtalelsen fra Frisørfagets Fællesudvalg af 9.  

 november 2001 bekræfter efter indklagedes opfattelse, at en forlængelse af  

 uddannelsesaftalen forudsætter enighed mellem parterne.
 Af sagens bilag A fremgår, at Frisørfagets  

 Fællesudvalg ikke har kompetence til at pålægge en arbejdsgiver, som ikke  

 ønsker at fortsætte en uddannelsesaftale, pligt til at forlænge  

 uddannelsesaftalen.
 Det faglige udvalg kan i medfør af  

 erhvervsuddannelseslovens § 59 i henhold til uddannelsesinstitutionen  

 forlænge  

 uddannelsesperioden (uddannelsestiden), hvilke konkret er sket ved det  

 faglige  

 udvalgs brev af 6.september 2001 (bilag 24). Da denne meddelelse ikke har  

 betydning for arbejdsgiveren (Indklagede), modtager arbejdsgiveren ikke den  

 information, som tilgår skolen, herunder fællesudvalgets brev af 6. september  

 2001.
 Af fællesudvalgets redegørelse af 9. november 2001  

 fremgår, at Fællesudvalget i forbindelse med forhandlingen på mæglingsmødet  

 den  

 14. maj 2001 alene tilbød parterne en forlængelse af uddannelsesperioden frem  

 til næste svendeprøve den 5. og 6. november 2001. Der er således alene tale  

 om  

 et tilbud og ikke en gensidig pligt for parterne til at forlænge  

 uddannelsesaftalen.
Indklagede bestrider ikke, at Fællesudvalget i medføre  

 af erhvervsuddannelseslovens § 59 har truffet beslutning om forlængelse af  

 uddannelsesperioden.
Det bestrides derimod, at denne forlængelse af  

 uddannelsesperioden  

 tillige indebærer en forlængelse af uddannelsesaftalen mellem klager og  

 indklagede.
 Formålet med bestemmelsen i erhvervsuddannelseslovens  

 § 59 er fuldt ud opfyldt ved, at klagers uddannelsestid forlænges i forhold  

 til  

 skolen, hvilket konkret er sket i forhold til klager.
 Indklagedes meddelelse om, at han ikke ønskede at  

 forlænge uddannelsesaftalen frem til klager kunne gennemføre en ny  

 svendeprøve,  

 er således i overensstemmelse med såvel Frisørfagets Fællesudvalgs  

 tilkendegivelse som det ansættelsesretlige udgangspunkt om, at indklagede som  

 kontraktspart (arbejdsgiver) berettiget  og dermed uden risiko for at  

 pådrage  

 sig erstatningsansvar  kan afbryde uddannelsesaftalen ved dennes  

 ordinære  

 udløb den 31. maj 2001.
 ( ).
Klageren  

  

  

 har forklaret bl.a., at han, da  

 han startede hos indklagede i 1998 beherskede nogle af de discipliner, man  

 skal  

 tilegne sig under uddannelsen, bl.a. udførelse af striber, helfarvning og  

 toning.
De var en to-tre elever hos indklagede.
I modsætning til den  

 forudgående læreplads blev tiden hos indklagede i videre omfang anvendt på  

 opgaver, der ikke direkte havde med frisørfaget at gøre.
Det var navnlig E,  

 der  

 stod for hans oplæring.
Et års tid før svendeprøven deltog han i en samtale  

 med skolelederen, en lærer og indklagede.
Der var discipliner, han ikke var  

 så  

 god til, og der blev lagt en plan for at rette op på det.
Den holdt  

 imidlertid  

 ikke.  

    

  

 Op til svendeprøven arbejdede han  

 med modeller.
Indklagedes modeller var imidlertid ikke stabile, der blev ofte  

 meldt afbud.
Han skaffede selv nogle modeller, men de brød sig ikke om tonen  

 på  

 stedet, idet indklagede eller E irettesatte ham på en ubehagelig måde.
Hans  

 modeller følte heller ikke, at han fik lov til at realisere sine ideer.
Der forelå ingen skriftlig uddannelsesplan.
Fra  

 februar 2001 var der dog en plan, men den blev ikke holdt.
I de sidste  

 måneder  

 afholdt E ekstratræning med eleverne en aften hver 14. dag, i alt 6 aftener.  

 Det var arbejdsgiverens ide, og eleverne fik ikke løn for den tid de brugte  

 på  

 disse aftener.
Han accepterede også at modtage ekstraundervisning på  

 frisørskolen i foråret.
Han var der to gange.
Han føler generelt, at han i forhold til de andre  

 elever hos indklagede blev diskrimineret.
De fik flere opgaver og E foretrak  

 at  

 beskæftige sig med dem.
 Til svendeprøven fik han dårlige karakterer i de fag,  

 som han ikke var blevet undervist i.
 I mæglingsmødet den 14. maj 2001 meddelte  

 Fællesudvalget, at hans uddannelse hos indklagede var forlænget frem til  

 svendeprøven i november 2001.
 Han har, efter at han ophørte hos indklagede, haft  

 arbejde hos en anden frisør i ca. 10 dage.
C  

  

  

 har forklaret bl.a., at han har drevet  

 frisørforretning i 26 år.
Han har uddannet omkring 30 elever og klageren er  

 den  

 eneste elev, der er dumpet til svendeprøven.
Elevernes uddannelse er integreret i det daglige arbejde.  

 Der udarbejdes periodevise planer.
Han har haft mange samtaler med klageren  

 og  

 personligt trænet meget med ham.
Da klageren startede var hans faglige niveau  

 ikke helt som man kunne forvente.
Det blev ikke rigtigt bedre trods træning.  

 Klageren var ikke god til at modtage tilrettevisninger.
Efter ca. 1½ år talte  

 han med klageren og sagde direkte, at faget nok ikke var noget for ham.
Efter  

 at klageren havde talt med sine forældre ønskede han dog at fortsætte.  

 Klagerens kommunikation med kunderne var kun god, hvis han selv ville.
De har  

 haft kunder, der var meget utilfreds med og kede af klagerens arbejde.
Op til svendeprøven blev træningen intensiveret og var  

 målrettet i forhold til de discipliner, som prøven ville indeholde.
Der var,  

 som det er sædvanligt, træning uden for arbejdstiden.
Det var E, der stod for  

 denne, men han deltog også selv.
Klageren deltog på en modvillig måde og  

 ødelagde træningsaftenerne.
Klageren er ikke blevet behandlet dårligt,  

 tværtimod.
Efter svendeprøven ønskede han ikke at forlænge  

 klagerens uddannelse.
Klageren skabte dårlige psykiske forhold i  

 virksomheden,  

 og flere af de ansatte ville ikke acceptere, at klageren skulle fortsætte.  

 Der  

 var ikke under mæglingsmødet den 14. maj tale om, at Fællesudvalget meddelte  

 indklagede, at klagerens uddannelse hos indklagede var blevet forlænget frem  

 til næste svendeprøve i november 2001.
 D  

  

  

 har forklaret i det væsentlige som C.
E  

  

  

 har forklaret bl.a., at hun tiltrådte som  

 frisørassistent hos indklagede i januar 1999. De har i perioden haft fire  

 elever inklusive klageren.
Hun har undervist alle elever på samme måde, dog  

 således,  

 at en elev, der er tæt på svendeprøven, får ekstra opmærksomhed.
Det fik  

 klageren også.
Han havde de sidste måneder flere modeller end normalt.
De  

 trænede specifikt i de fag, som der skulle eksamineres i til svendeprøven.  

 Hun  

 tilbød ekstraundervisning om aftenen.
De sidste par måneder deltog klageren  

 ikke.
Hun konfronterede ham ikke hermed, da træningsaftenerne var frivillige.  

 Klagerens kommunikation med modellerne var ikke så god.
Hun måtte af og til  

 rette op på klagerens arbejde.
Det blev han sur over, han syntes, at det var  

 urimeligt.
De øvrige ansatte var ikke tilfredse med klagerens evner til  

 samarbejde.  

 De mente, at han forsøgte at undgå de opgaver, som alle var fælles om at  

 klare.  

 Hun ville selv have sagt op, hvis klageren skulle have fortsat efter den 31.  

 maj 2001.
Klageren  

  

  

 har til støtte for sine påstande  

 gjort gældende, at Frisørfagets Fællesudvalg har forlænget klagerens  

 uddannelse  

 frem til november 2001. Derfor er indklagedes nægtelse af at fortsætte  

 uddannelsen en ensidig ophævelse af uddannelsesaftalen.
Det må endvidere  

 lægges  

 til grund, at indklagedes uddannelse af klageren ikke var tilfredsstillende.  

 Der var ingen skriftlige uddannelsesplaner.
Man kan ikke forlange, at eleven  

 skal forbedre sig i fritiden, og det må derfor lægges til grund, at  

 indklagedes  

 forberedelse af klageren til svendeprøven var utilstrækkelig.
Indklagede  

 kunne  

 på et tidligt tidspunkt have taget konsekvensen af sin opfattelse af klageren  

 og have ophævet uddannelsesaftalen under henvisning til bristede  

 forudsætninger.
Dette kan man imidlertid ikke påberåbe sig nu.
Når eleven fortsætter udover den først aftalte uddannelsesperiode,  

 har han krav på svendeløn.
Efter praksis skal indklagede betale nyt gebyr til  

 svendeprøve.
Indklagede  

  

  

 har til støtte for sin påstand  

 gjort gældende, at Fællesudvalget ikke med virkning for indklagede har  

 forlænget uddannelsestiden.
Efter bevisførelsen må det lægges til grund, at  

 det  

 var klagerens eget ansvar, at han dumpede til svendeprøven.
Han havde ikke  

 evnerne til at klare uddannelsen.
Det er godtgjort, at indklagedes forsøg på  

 at  

 uddanne klageren var fuldt tilfredsstillende.
Dette er der også en formodning  

 for, når klageren er den første af indklagedes elever, der er dumpet.
Ved  

 kontraktsperiodens  

 udløb var indklagede derfor berettiget til ikke at fortsætte  

 uddannelsesforholdet.
Det var udsigtsløst, og indklagede måtte også tage  

 hensyn  

 til, at de øvrige medarbejdere ikke ønskede, at klageren skulle fortsætte.  

 Det  

 kan selvsagt ikke bebrejdes indklagede, at man forsøgte at føre ham frem til  

 en  

 bestået svendeprøve i stedet for ensidigt at ophæve uddannelsesaftalen på et  

 tidligere tidspunkt.
 Klageren har ikke godtgjort nogen kutyme, hvorefter  

 klageren skulle have krav på forlængelse af uddannelsestiden.
 I sagens behandling har som faste medlemmer af  

 Tvistighedsnævnet deltaget landsdommer Mogens Kroman (formand), konsulent  

 Claus  

 Jørgensen og konsulent Evelyn Jørgensen (begge fra Landsorganisationen i  

 Danmark), samt advokat Tine Skyum og konsulent Pernille Knudsen (begge fra  

 Dansk Arbejdsgiverforening). Desuden har som særligt sagkyndigt medlem  

 deltaget  

 Ruben Jensen, Dansk Frisør & Kosmetiker Forbund og John Petersen,  

 Danmarks  

 Frisørmesterforening.
 Tvistighedsnævnet finder det ikke godtgjort, at  

 Frisørfagets Fællesudvalg i medfør af erhvervsuddannelseslovens § 59 har  

 truffet afgørelse om at forlænge uddannelsestiden i parternes  

 uddannelsesaftale.  

 Uddannelsesforholdet ophørte således den 31. maj 2001. Det er ikke godtgjort,  

 at indklagedes uddannelse af klager var mangelfuld.
 Herefter frifindes indklagede.
 Indklagede, virksomhed B/v C, frifindes.
 Hver part betaler egne omkostninger.
 Denne afgørelse kan inden 8 uger indbringes for  

 domstolene.
