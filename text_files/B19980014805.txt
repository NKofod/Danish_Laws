 I medfør af §§ 3 - 6, § 8, stk. 2 og 3, § 9, stk. 1 og 2, § 13, stk. 3, og  

 § 15, stk. 2, i lov nr. 1106 af 21. december 1994 om zoonoser, og efter  

 bemyndigelse fra ministeren for fødevarer, landbrug og fiskeri, fastsættes:
 § 1.  Ved konsumægshønsehold forstås i denne  

 bekendtgørelse:
 Stk. 2 .  Andre hønsehold kan lade sig registrere som  

 konsumægshønsehold.
 § 2.  Ved salmonella forstås i denne bekendtgørelse  

 alle typer af salmonellabakterier.
 § 3 .  Ved en flok forstås i denne bekendtgørelse en  

 samling af høns, der udgør en driftsmæssig og aldersmæssig enhed.
Registrering § 4.  Et konsumægshønsehold skal af ejeren anmeldes  

 til registrering i Veterinær- og Fødevaredirektoratet.
 Stk. 2.  Anmeldelsen skal foretages på et skema  

 rekvireret i Veterinær- og Fødevaredirektoratet, Rolighedsvej 25, 1958  

 Frederiksberg C.
 Stk. 3.  Veterinær- og Fødevaredirektoratet sørger for,  

 at ejendommen tildeles et CHR - nummer i Det Centrale Husdyrbrugsregister,  

 samt at hver flok tildeles et eentydigt eet eller tocifret nummer.
 § 5.  Ejeren af et konsumægshønsehold skal skriftligt  

 underrette Veterinær- og Fødevaredirektoratet om adresseændring, ejerskifte,  

 bortforpagtning eller ophør med hønseholdet senest en måned efter, at  

 ændringen er sket.
Flytning og omsætning § 6.  Enhver, der producerer æg fra et  

 konsumægshønsehold, skal sørge for, at hønsene stammer fra opdræt registreret  

 som konsumægshønsehold i Veterinær- og Fødevaredirektoratet, jf. § 4, og kun  

 har haft kontakt med sådanne opdræt eller er importeret i henhold til  

 Veterinærdirektoratets bekendtgørelse om samhandel inden for Den Europæiske  

 Union med fjerkræ og rugeæg samt indførsel heraf fra tredjelande.
 § 7.  Enhver, der opdrætter høns i et  

 konsumægshønsehold, skal sørge for, at opdrættet stammer fra rugerier  

 registreret i henhold til Veterinærdirektoratets bekendtgørelse om indretning  

 og drift af rugerier og rugeægsproducerende virksomheder med høns, kalkuner,  

 gæs og ænder, eller at opdrættet er importeret i henhold til  

 Veterinærdirektoratets bekendtgørelse om samhandel inden for Den Europæiske  

 Union med fjerkræ og rugeæg samt indførelse heraf fra tredjelande.
Optegnelser § 8.  Ejeren af et konsumægshønsehold skal føre  

 optegnelser over afgangen og tilgangen af høns til hønseholdet.
Optegnelsen  

 skal omfatte:
 Stk. 2.  Optegnelserne skal opbevares i mindst 2 år og  

 på forlangende forevises Veterinær- og Fødevaredirektoratet.
 § 9.  Ejeren af autoriserede ægpakkerier og  

 autoriserede virksomheder, der fremstiller varmebehandlede ægprodukter, skal  

 sikre sig, at æg leveret til pakkeriet eller ægproduktvirksomheden stammer  

 fra konsumægshønsehold eller fjerkrævirksomheder registreret i Veterinær- og  

 Fødevaredirektoratet, eller er importeret i henhold til  

 Veterinærdirektoratets bekendtgørelse om veterinærkontrol ved indførsel af  

 animalske levnedsmidler m.v.
 Stk. 2.  Autoriserede ægpakkerier må ikke modtage æg fra  

 flokke, som er blevet påbudt levering direkte til varmebehandling jf. § 15,  

 stk. 2, nr. 4.
Salmonellakontrol og bekæmpelse § 10 .  Ejeren af et konsumægshønsehold skal sørge  

 for, at der fra hver flok udtages og indsendes materiale til undersøgelse for  

 salmonella efter reglerne i bilaget til denne bekendtgørelse.
 Stk. 2.  Kredsdyrlægen forestår visse udtagninger og  

 indsendelser af materiale i henhold til bilaget til denne bekendtgørelse.
 Stk. 3.  Veterinær- og Fødevaredirektoratet kan påbyde  

 ejeren af en virksomhed at foretage hyppigere prøveudtagning end angivet i  

 bilaget eller at lade kredsdyrlægen forestå udtagelse af en større del eller  

 samtlige prøver i henhold til stk. 1, i virksomheden.
 Stk. 4.  Materialet skal indsendes til Statens  

 Veterinære Serumlaboratorium eller et af Veterinær- og Fødevaredirektoratet  

 hertil godkendt laboratorium med angivelse af CHR - nummer og husnummer.
 Stk. 5.  Ejeren af et konsumægshønsehold skal opbevare  

 samtlige undersøgelsesresultater i mindst 2 år og på forlangende forevise  

 disse for Veterinær- og Fødevaredirektoratet.
 § 11.  Finder et laboratorium, jf. § 10, stk. 4,  

 salmonella i materiale indsendt i henhold til § 10, stk. 1, 2 eller 3, skal  

 laboratoriet straks sende disse til Statens Veterinære Serumlaboratorium til  

 verifikation samt type- og fagtypebestemmelse og samtidig indberette fundet  

 til Veterinær- og Fødevaredirektoratet.
 Stk. 2.  Findes der serologisk reaktion for salmonella i  

 materiale indsendt i henhold til § 10, stk. 1, 2 eller 3, skal dette af  

 laboratoriet straks indberettes til Veterinær- og Fødevaredirektoratet.
 Stk. 3.  Salmonellaundersøgelser foretaget i henhold til  

 denne bekendtgørelse, der giver negativt resultat, skal af laboratoriet  

 løbende indberettes til Veterinær- og Fødevaredirektoratet.
 § 12.  Konstateres salmonella eller serologisk  

 reaktion for salmonella i materiale indsendt fra et konsumægshønsehold i  

 henhold til § 10, stk. 1, 2 eller 3, eller i materiale indsendt i anden  

 anledning, anses den tilsvarende flok som mistænkt for at være smittet med  

 salmonella.
 Stk. 2.  Kan infektion hos mennesker med salmonella  

 spores tilbage til æg fra et konsumægshønsehold, kan samtlige hønseholdets  

 flokke anses som mistænkt for at være smittet med salmonella.
 Stk. 3.  Findes en flok smittet med salmonella jf. § 13,  

 kan alle andre flokke i konsumægshønseholdet anses som mistænkte for at være  

 smittet med salmonella.
 Stk. 4.  Fra en mistænkt flok jf. stk. 1, 2 eller 3,  

 forestår kredsdyrlægen udtagning og indsendelse af aflivede høns eller andet  

 materiale til undersøgelse på Statens Veterinære Serumlaboratorium i henhold  

 til bilaget til denne bekendtgørelse.
 § 13.  En flok anses som smittet med salmonella, hvis  

 Statens Veterinære Serumlaboratorium bekræfter mistanken ved  

 laboratoriemæssig undersøgelse af det i § 12, stk. 4, nævnte materiale.
 § 14.  Kredsdyrlægen påbyder og foranstalter alle høns  

 i:
 aflivet og destrueret.
 Stk. 2.  Ejeren skal sørge for at æg fra en flok, der  

 påbydes aflivet jf. stk. 1, og som er lagt fra tidspunktet for, konstateret  

 smitte, destrueres efter kredsdyrlægens anvisning.
 Stk. 3.  Når en smittet flok er aflivet, skal ejeren  

 sørge for, at alle rum, hvor flokken har opholdt sig, samt redskaber,  

 maskiner og lignende snarest rengøres og desinficeres efter kredsdyrlægens  

 anvisning.
 Stk. 4.  Ejeren skal sørge for, at gødning fra en  

 aflivet flok deponeres, brændes eller nedpløjes efter kredsdyrlægens  

 anvisning.
 Stk. 5.  Ejeren skal sørge for, at alt tilbageværende  

 foder fra en aflivet flok behandles efter kredsdyrlægens anvisning.
 § 15.  Kredsdyrlægen sætter et konsumægsproducerende  

 hønsehold med een eller flere smittede flokke under tilsyn.
 Stk. 2.  Tilsynet jf. stk. 1 omfatter:
§ 16.  Genindsættelse af høns i bygninger, hvor en  

 smittet flok har opholdt sig, må tidligst ske efter, at kredsdyrlægen har  

 godkendt den i § 14, stk. 3 eller § 15, stk. 2, nr. 8, nævnte rengøring og  

 desinfektion.
Godkendelsen meddeles på baggrund af visuel bedømmelse samt  

 undersøgelse af svaberprøve indsendt til Statens Veterinære  

 Serumlaboratorium.
Betaling, straf og ikrafttræden § 17.  Veterinær- og Fødevaredirektoratet afholder  

 udgifterne til undersøgelse af prøver i henhold til § 10, eller § 15, stk. 2,  

 nr. 5, samt til indsendelse og undersøgelse af prøver, der påbydes i medfør  

 af § 12, stk. 4.
 Stk. 2.  Veterinær- og Fødevaredirektoratet afholder  

 udgifterne til de foranstaltninger, som direktoratet selv iværksætter ved  

 aflivning og destruktion af en smittet flok jf. § 14, stk. 1.
 § 18.  Erstatning i forbindelse med påbudt aflivning  

 af høns i henhold til § 12, stk. 4 eller § 14, stk. 1, betales af Veterinær-  

 og Fødevaredirektoratet, som erstatter hønsene til en værdi, der er fastlagt  

 i en skala, der angiver hønsenes handelsværdi fra 1. leveuge til  

 udsætningstidspunktet.
 Stk. 2.  Ved uenighed mellem ejeren og Veterinær- og  

 Fødevaredirektoratet om dyrenes værdi, kan taksaktion foretages ved  

 Veterinær- og Fødevaredirektoratets foranstaltning af tre personer, hvoraf  

 Veterinær-og Fødevaredirektoratet udpeger de to og ejeren den ene.
 § 19.  Til dækning af ejerens driftstab ved påbudt  

 aflivning af høns, jf. § 12, stk. 4 eller § 14, stk. 1, yder Veterinær- og  

 Fødevaredirektoratet erstatning efter de til enhver tid gældende regler.
 § 20.  Ved påbudt destruktion af æg jf. § 14, stk. 2,  

 yder Veterinær- og Fødevaredirektoratet erstatning for de destruerede æg på  

 grundlag af sidste normale ægafregning fra pakkeri for den pågældende flok ,  

 eller, hvis en sådan afregning ikke findes, en skønnet normal ægafregning fra  

 pakkeri for en tilsvarende produktionstype.
 Stk. 2.  Ved eventuel påbudt destruktion af foder jf. §  

 14, stk. 5, yder Veterinær- og Fødevaredirektoratet erstatning efter foderets  

 almindelige handelsværdi.
 § 21.  Andre udgifter i medfør af denne bekendtgørelse  

 end de i §§ 17 - 20 nævnte er Veterinær- og Fødevaredirektoratet  

 uvedkommende.
 § 22.  Overtrædelse af § 4, stk. 1-2, §§ 5 - 9, § 10,  

 stk. 1, 4 eller 5, § 11, § 14, stk. 2-5, eller § 16, samt overtrædelse af  

 påbud efter § 10, stk. 3, § 14 stk. 1, eller § 15, stk. 2, straffes med bøde.
 Stk. 2.  Der kan pålægges selskaber m.v (juridiske  

 personer) strafansvar efter reglerne i straffelovens 5. kapitel.
 § 23.  Bekendtgørelsen træder i kraft den 3. marts  

 1998.
 Stk. 2.  Samtidig ophæves Veterinærdirektoratets  

 bekendtgørelse nr. 703 af 8. september 1997 om bekæmpelse af Salmonella  

 Typhimurium og Salmonella Enteritidis i konsumægshønsehold og opdræt hertil.
Veterinær- og Fødevaredirektoratet, den  

 2. marts 1998 P.D.V.
Erik Stougaard / Christian Due-Thomsen Bilag Udtagelse og indsendes af prøver til undersøgelse for salmonella Indsendelse af prøver Materiale, der indsendes til bakteriologisk undersøgelse (gødningsprøver  

 eller døde kyllinger), skal indsendes til Statens Veterinære  

 Serumlaboratorium, Hangøvej 2, 8200 Århus N, eller et andet laboratorium,  

 godkendt af Veterinær- og Fødevaredirektoratet.
 Materiale til serologisk undersøgelse (blodprøver eller æg) skal sendes  

 til Statens Veterinære Serumlaboratorium, Bulowsvej 27, 1790 København V,  

 eller et andet laboratorium godkendt af Veterinær- og Fødevaredirektoratet.
Udtagelse af prøver generelt Der udtages og indsendes prøver fra hver flok.
 Alt materiale skal indsendes hurtigst muligt efter opsamlingen.
 Antallet af prøver (gødningsprøver, æg eller blodprøver), som udtages pr.  

 gang, skal svare til antal høns i flokken, dog højst 60.
Gødningsprøver opsamles som frisk afsatte gødningsklatter og opsamles i  

 een plasticpose.
Den samlede mængde gødning i posen skal være mindst 60 gram.  

 Dog skal gødningsprøver, som udtages fra mindst 12 uger gammelt opdræt,  

 opsamles i plastposer med 5 gødningsprøver pr. pose, og den samlede mængde  

 gødning pr. pose skal være mindst 10 gram.
Undersøgelser i opdrætsflokke Materialet skal ledsages af en indsendelsesformular, som skal rekvireres  

 fra Statens Veterinære Serumlaboratorium eller andre laboratorier, godkendt  

 af Veterinær- og Fødevaredirektoratet.
På formularen skal samtlige relevante  

 rubrikker udfyldes.
 For hver flok (ved daggamle kyllinger udtages dog pr. leverance af  

 kyllinger) udtages og indsendes følgende prøver:
 Gødningsprøver.
Gødningsprøver og blodprøver.
Prøveudtagning og indsendelse foreståes af  

 kredsdyrlægen.
Ejeren af opdrætsflokken skal varsle kredsdyrlægen senest 14  

 dage før prøveudtagningen skal ske.
 Konsumægshønsehold, som ikke leverer æg til autoriseret ægpakkeri  

 eller autoriseret virksomhed, der fremstiller varmebehandlede  

 ægprodukter.
 Gødningsprøver og æg udtages og indsendes to gange om året med 5 -7  

 måneders mellemrum efter indkaldelse fra Veterinær- og Fødevaredirektoratet.  

 Æggene skal ved indsendelsen til laboratoriet ledsages af stregkoder modtaget  

 med indkaldelsen fra Veterinær- og Fødevaredirektoratet.
 Konsumægshønsehold, som leverer til autoriseret ægpakkeri, eller som  

 leverer til autoriseret virksomhedhed, der fremstiller varmebehandlede  

 ægprodukter.
 Gødningsprøver og æg udtages og indsendes seks gange om året efter  

 indkaldelse fra Veterinær- og Fødevaredirektoratet. Æggene skal ved  

 indsendelse til laboratoriet ledsages af stregkoder modtaget med indkaldelsen  

 fra Veterinær- og Fødevaredirektoratet.
Undersøgelse af mistænkte flokke Prøveudtagning og indsendelse i mistænkte flokke, jf. § 12, forestås af  

 kredsdyrlægen.
Kredsdyrlægen vurderer omfanget af prøveudtagningen.
Som  

 hovedregel udtages og indsendes følgende materiale:
 - Fra flokke på 1 - 199 dyr udtages et antal gødningsprøver efter  

 kredsdyrlægens anvisning.
 - Fra flokke på 200 - 500 dyr udtages 30 aflivede høns.
 - Fra flokke på mere end 500 dyr udtages 60 aflivede høns.
 - Fra flokke på 1 - 300 dyr udtages et antal gødningsprøver, efter  

 kredsdyrlægens anvisning.
 - Fra flokke på mere end 300 dyr udtages 300 gødningsprøver.
