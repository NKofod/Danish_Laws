Bødekrav  

 der idømmes for overtrædelse af skattelovgivningen SKAT, Hovedcentret, har ved Kammeradvokaten  

 anmodet Retten i Holbæk om foretagelse af arrest uden forudgående  

 underretning  

 af skatteyderen.
Beløbet, der begæres arrest i, var et bankindestående, der  

 var  

 beslaglagt af rigspolitiet i forbindelse med efterforskningen i en  

 straffesag.
SKATs begrundelse for anmodningen om arrest var,  

 at skatteyderen ikke havde angivet indkomster for årene 2004 og 2005. Det  

 kunne  

 således befrygtes, at skatteyderen ville unddrage sig kreditorernes  

 fyldestgørelse ved at bringe beløbet uden for kreditorernes rækkevidde,  

 hvis sagen blev udsat på underretning af skatteyderen.
Der var ikke på  

 daværende tidspunkt grundlag for en udlægsforretning, da kravet ikke var  

 forfaldent til betaling.
Indkomsten der ikke var selvangivet blev  

 vurderet til 699.325 kr., heraf beregnet skat på 50%, dvs. 349.500 kr.  

 Tillægsbøden efter skattekontrollovens § 13, svarer efter sædvane til den  

 beregnede skat og kunne derfor opgøres til 349.500 kr., hvilket i alt  

 medførte  

 et skønnet krav på 699.000 kr.
SKAT anmodede om, at der  

 tillige blev  

 foretaget arrest for sagsomkostninger, dels for retsafgifter vedrørende  

 fogedbegæringen og justifikationssagen, dels for advokatomkostninger.
 Arresten blev indbragt for Østre Landsret.
Landsretten fandt ikke, at reglerne om arrest i  

 retsplejelovens tredje bog om den borgerlige retspleje kan anvendes til  

 sikkerhed for bødekrav for overtrædelser af skattekontrolloven.
Sådanne  

 bødekrav skal afgøres under en straffesag, hvis skatteyderen ikke erkender  

 eventuelle overtrædelser og vedtager en bøde herfor.
Landsretten bemærker i  

 den  

 forbindelse, at der efter reglerne i retsplejelovens kapitel 74 kan foretages  

 beslaglæggelse til sikkerhed for bødekrav.
 Landsretten stadfæster den foretagne arrest for  

 så vidt angår kravet på restskatter.
