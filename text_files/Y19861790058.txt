Ministeriet udtaler, at man er enig med vejtransportrådet i, at  

 vurdering af, om en virksomhed er økonomisk sund og veldrevet, kræver  

 årsregnskab og statusopgørelse I begyndelsen af november 1986 henvendte De Dem telefonisk til ministeriet  

 med henblik på en drøftelse af, hvor meget regnskabsmateriale Direktoratet  

 for Vejtransport kan kræve indsendt i forbindelse med en ansøgning om en  

 vognmandstilladelse (en såkaldt »grøn tilladelse«). De oplyste ved  

 den pågældende lejlighed, at De af principielle grunde ikke ønskede at  

 indsende statusopgørelse for Deres vognmandsvirksomhed.
Ministeriet har i sagens anledning brevvekslet med Direktoratet for  

 Vejtransport, der har oplyst, at De den 23. oktober 1986 ansøgte om en grøn  

 tilladelse.
I brev af 5. november 1986 bad direktoratet Dem om at indsende en  

 kopi af et fuldstændigt årsregnskab for 1985, idet Deres ansøgning alene var  

 bilagt en resultatopgørelse.
 Således som sagen herefter foreligger oplyst, kan vi meddele følgende:
Ifølge godstransportloven fastsættes antallet af grønne tilladelser af  

 Vejtransportrådet.
Vejtransportrådet har besluttet at udstede tilladelser til  

 vognmandsvirksomheder, der efter rådets skøn kan dokumentere et øget  

 kørselsbehov.
Samtidig kræver Vejtransportrådet, at virksomhederne  

 dokumenterer, at der er tale om en økonomisk sund og veldrevet  

 vognmandsvirksomhed.
 Dokumentationen herfor kræves i form af et årsregnskab indeholdende en  

 statusopgørelse.
Som nævnt er det ifølge godstransportloven Vejtransportrådet, der  

 fastsætter antallet af grønne tilladelser og de nærmere regler for  

 fordelingen af disse tilladelser.
Det er således op til Vejtransportrådet at  

 fastsætte, hvilken form dokumentation for kørselsbehov og økonomi, ansøgeren  

 må indsende.
Ministeriet er ikke ankeinstans for så vidt angår afgørelser  

 truffet af Vejtransportrådet.
 På den givne foranledning skal vi imidlertid oplyse, at vi er enige med  

 Vejtransportrådet i, at det med henblik på en vurdering af, om en virksomhed  

 er økonomisk sund og veldrevet, er nødvendigt med årsregnskab og  

 statusopgørelse.
 En sådan vurdering er ikke mulig alene på grundlag af resultatopgørelser,  

 idet disse alene indeholder oplysninger om omsætning, kørselsomkostninger  

 samt løn- og personaleomkostninger; men eksempelvis ikke oplyser noget om  

 virksomhedens kapital- og finansieringsomkostninger eller størrelsen af  

 egenkapitalen.
