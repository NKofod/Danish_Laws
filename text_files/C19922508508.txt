GENERELT 1. Fortjensttegnet, der benævnes FORTJENSTTEGNET FOR  

 GOD TJENESTE I FORSVARETS RESERVE (FFR), præges i sølv og fremstiller på ene  

 side: Den kongelige stifter, Hendes Majestæt Dronning Margrethe den IIs  

 kronede navnetræk med omskrift: 16 APRIL 1978, samt FOR GOD TJENESTE, og på  

 den anden side: En egekrans med indskrift 25 år.
Enhver, der tildeles fortjensttegnet, og som er uniformeret, bærer  

 fortjensttegnet som angivet i det til enhver tid gældende uniformsreglement.  

 Det bæres i rødt bånd med 2 smalle, hvide midterstriber, og det er tilladt  

 også at bære det til civil påklædning.
Til denne påklædning bør  

 fortjensttegnet bæres ved højtidelige lejligheder.
TILDELING 2. Fortjensttegnet kan tildeles militært personel af  

 forsvarets reserve med et ansættelsesområde, der omfatter Forsvarsministeriet  

 med tilhørende myndigheder og institutioner.
 Tildeling af fortjensttegnet foretages af Forsvarskommandoen (FKO) og  

 foregår årligt den 16 APR.
ERHVERVELSE 3. Adgang til at få fortjensttegnet tildelt har  

 enhver, der ved siden af sin civile beskæftigelse har stået til rådighed i  

 forsvarets reserve i 25 år efter det fyldte 20. år, når pågældende i øvrigt  

 opfylder de i det følgende anførte betingelser:
a.
Betingelsen om det fulde åremål er opfyldt, når de perioder, hvor den  

 pågældende har påtaget sig rådighedspligt, tillige med tidligere tjeneste i  

 forsvaret efter det fyldte 20. år, sammenlagt udgør 25 års tjenestetid.
Det  

 er dog yderligere en betingelse, at der i den samlede tjenestetid indgår en  

 uafbrudt periode med rådighedspligt på mindst 8 år.
b.
Personel af reserven, hvem fortjensttegnet tildeles, skal den 16 APR  

 pågældende år være antaget på kontrakt om rådighedspligt.
c.
Fortjensttegnet kan ikke tildeles personel af reserven, der tid- ligere  

 har erhvervet eller som ifølge kontraktansættelse eller anden ansættelsesform  

 har mulighed for at erhverve et af de for god tjeneste i forsvaret  

 stadfæstede hæderstegn.
 For at kunne få fortjensttegnet tildelt må den pågældende være kendt som  

 en person, der gennem god tjeneste i forsvarets reserve og ulastelig vandel i  

 sit private liv har gjort sig værdig til at bære dette tegn.
BEREGNING AF TJENESTETID 4. Følgende tjenesteformer indgår ved beregning af de  

 fulde 25 års tjenestetid, alt efter det fyldte 20. år:
a.
Værnepligtstjeneste.
b.
Almindelig rådighedspligt eller begrænset rådighedspligt (hvor der er  

 forrettet tjeneste indenfor kontraktperioderne), idet der dog for opnåelse af  

 de fulde 25 års tjenestetid kræves, at der indgår en uafbrudt periode med  

 rådighedspligt på mindst 8 år.
c.
Tidligere tjenestemandsansættelse eller tidligere ansættelse på  

 kontrakt som officer, befalingsmand og/eller menig i forsvaret, idet der dog  

 for opnåelse af de fulde 25 års tjenestetid kræves, at der indgår mindst 8  

 års tjeneste i reserven med uafbrudt rå- dighedspligt (hvor der er forrettet  

 tjeneste indenfor kontrakt- perioderne).
INDBERETNING 5. Personelforvaltende myndigheder indberetter årligt  

 pr. 1 JAN til Operativ Kommando (OKO) om det personel af reserven, der 16 APR  

 det pågældende år opfylder betingelserne for tildeling.
 Indberetningerne foretages på blanket LNR 7530-22-400-0819.
INDSTILLING 6. OKO indstiller personel, som opfylder kravene for  

 tildeling, til FKO årligt pr. 15 FEB.
UDLEVERING 7. a.
Fortjensttegnet overbringes på passende måde.
b.
Den, der tildeles fortjensttegnet, er fritaget for i den anledning at  

 søge audiens.
AFLEVERING 8. Den, hvem fortjensttegnet er tildelt, beholder det  

 til sin død, med mindre den pågældende gør sig skyldig i et sådant forhold,  

 som ville have udelukket tildeling af fortjensttegnet, i hvilket tilfælde det  

 ville være at tilbagelevere.
 Når nogen, hvem fortjensttegnet er tildelt, afgår ved døden, indsendes det  

 tildelte fortjensttegn til FKO (PSU).
 Skulle forsvarets myndigheder få kundskab om, at nogen, hvem  

 fortjensttegnet er tildelt, skulle have vist et forhold, der kunne gøre den  

 pågældende uværdig til at beholde fortjensttegnet, skal der straks afgives  

 indberetning herom til FKO.
 9. Sagsbehandlende afdeling vedrørende fremstilling og  

 rekvisition af fortjensttegn og patenter er Forhandlings-, Uddannelses- og  

 Adjudanturafdelingen (PSU).
 Sagsbehandlende afdeling vedrørende tildeling er  

 Personelforvaltningsafdelingen (PSF).
 Telefonisk henvendelse vedrørende tildeling kan ske til lokal 3603  

 (KTP/PSF), som vil henvise til behandlende sektion.
 E.B.
