 I medfør af § 6, stk. 2, i lov nr. 327 af 26. juni 1975 om lægemidler  

 fastsættes:
PAKNINGER § 1.  Størrelsen af pakninger skal være afpasset det  

 enkelte lægemiddels terapeutiske formål og holdbarhedsmæssige forhold.  

 Pakninger kan være sammenpakket i multipakninger.
EMBALLAGE § 2.  Emballagen skal yde en passende beskyttelse af  

 lægemidlet mod ydre påvirkninger og må ikke påvirke lægemidlet på en sådan  

 måde, at de fastsatte krav til dette ikke fortsat opfyldes.
 Stk. 2.  Emballagen skal i fysisk og mekanisk henseende  

 være formålstjenlig og skal iøvrigt være udformet således, at den så vidt  

 muligt ikke giver anledning til misforståelser med hensyn til måden, hvorpå  

 lægemidlet skal anvendes eller til forveksling med andre varer.
 Stk. 3.  Såfremt der for den pågældende lægemiddelform i  

 »Danske lægemiddelstandarder« er fastsat regler om anvendelse af en  

 særlig emballage, skal denne anvendes.
 ETIKETTER M.V.
 § 3.  Pakninger for de af denne bekendtgørelse  

 omfattede lægemidler skal af fremstilleren være forsynet med tydelig  

 angivelse af:
1. varens navn, 2. indholdsmængden i pakningen, 3. varens indhold af virksomme stoffer udtrykt i art  

 og mængde.
For doserede lægemidler (tabletter, kapsler m.v.) skal mængden  

 angives i absolutte enheder pr. dosis; for ikke doserede lægemidler i  

 absolutte enheder pr. mængde eller i vægtprocent, 4. anbefalet daglig dosis, 5. batchnummer, 6. udløbsdato angivet som »Anvendes inden . . .  

 .« eller »Anvendes før . . . .«, 7. opbevaringsmåden, når denne skønnes af betydning  

 for varens holdbarhed, 8. fremstillerens- for importerede præparater dog  

 importørens- firmanavn og hjemsted.
 Stk. 2.  Præparater skal endvidere mærkes med følgende  

 oplysning:
 Usammensatte vitaminpræparater og usammensatte mineralpræparater skal på  

 etiket og eventuel yderemballage på en fremtrædende plads forsynes med  

 betegnelsen »Vitaminpræparat« henholdsvis  

 »Mineralpræparat« med angivelse af vitaminets eller mineralets art,  

 f.eks. »C-vitaminpræparat« eller »Kalkpræparat«.
 Præparater bestående af blandinger af forskellige B-vitaminer betegnes  

 »Blandet B-vitaminpræparat«.
 På kombinerede præparater indeholdende blandinger af forskellige  

 vitaminer, blandinger af forskellige mineraler eller blandinger af vitaminer  

 og mineraler anføres; »Sammensat vitaminpræparat«, »Sammensat  

 miniralpræparat« henholdsvis »Vitamin- og mineralpræparat«,  

 eventuelt med angivelse af de indgående vitaminer og mineraler.
Præparater indeholdende D-vitamin, er receptpligtige, såfremt de  

 indeholder over 3000 IE D-vitamin pr. gram eller 600 IE D-vitamin pr.  

 enkeltdosis, jfr. sundhedsstyrelsens bekendtgørelse om rekvirering og  

 udlevering af lægemidler m.v.
Skal D-vitaminholdige præparater forhandles som  

 omfattet af denne bekendtgørelse, skal mærkningen vise, at disse grænser ikke  

 overskrides, at døgndosis ikke overskrider 600 IE D-vitamin, og der skal  

 tilføjes: »Døgndosis bør ikke overskrides«.
 Stk. 3.  De i stk. 1 og 2 fastsatte angivelser skal være  

 anført på dansk.
 Stk. 4.  Mærkningen af pakningerne skal iøvrigt udformes  

 på en sådan måde, at forveksling med andre varer så vidt muligt undgåes.
DIVERSE BESTEMMELSER § 4.  Sundhedsstyrelsen kan i særlige tilfælde og på  

 vilkår, der fastsættes i hvert enkelt tilfælde, meddele dispensation fra  

 foranstående bestemmelse eller stille yderligere krav.
 § 5.  Nærværende regler træder i kraft den 1. juni  

 1983.
 Stk. 2.  Samtidig bortfalder sundhedsstyrelsens regler  

 af 25. oktober 1979 om forbrugerpakning til lægemidler omfattet af  

 indenrigsministeriets bekendtgørelse nr. 342 af 30. juni 1978 om undtagelse  

 fra lov om lægemidler af visse vitamin- og mineralpræparater.
