Betænkning afgivet af Sundhedsudvalget den 15. marts 2006 Betænkning over Forslag til lov om ændring af lov om et  

 videnskabsetisk komitésystem og behandling af biomedicinske  

 forskningsprojekter (Videre adgang til udførelse af kliniske forsøg med  

 lægemidler på inhabile forsøgspersoner m.v.) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Indenrigs- og sundhedsministeren har stillet 4 ændringsforslag  

 til lovforslaget.
2. Udvalgsarbejdet Lovforslaget blev fremsat den 30. november 2005 og var til 1.  

 behandling den 24. januar 2006. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 5. oktober 2005 dette  

 udkast til udvalget, jf. alm. del − bilag 5. Den 5. december 2005  

 sendte  

 indenrigs- og sundhedsministeren de indkomne høringssvar og et notat herom  

 til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Den Centrale Videnskabsetiske Komité og  

 Lægemiddelindustriforeningen.
 Ministeren har over for udvalget kommenteret de skriftlige  

 henvendelser.
 Henvendelserne er optrykt som bilag 2 til betænkningen.
Deputationer Endvidere har Den Centrale Videnskabsetiske Komité mundtligt over  

 for udvalget redegjort for sin holdning til lovforslaget.
Spørgsmål Udvalget har stillet 20 spørgsmål til indenrigs- og  

 sundhedsministeren til skriftlig besvarelse, som denne har besvaret. 5 af  

 udvalgets spørgsmål og ministerens svar herpå er optrykt som bilag 2 til  

 betænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de stillede  

 ændringsforslag.
 Socialdemokratiets medlemmer af udvalget bemærker,  

 at Socialdemokratiet støtter lovforslaget,  

 idet Socialdemokratiet har noteret sig, at en person, som man  

 ved selv aktivt har frabedt sig at få livsforlængende behandling, ikke  

 omfattes  

 af forsøget med akutmedicin på inhabile patienter.
 Dansk Folkepartis medlemmer af udvalget bemærker, at Dansk  

 Folkeparti finder det relevant, at der med lovforslagets vedtagelse sker en  

 præcisering og udvidelse af adgangen til at forske i lægemidler anvendt på  

 inhabile forsøgspersoner i akutte behandlingssituationer og af mulighederne  

 for  

 fremtidigt at kunne udvikle behandlingsmetoder, så hurtigere og bedre  

 behandling vil kunne fremmes.
Dansk Folkeparti ønsker, at der ikke skal være tvivl hos nogen  

 om, at nye og forbedrede behandlingsmetoder ikke er en trussel, men et håb.  

 Derfor  

 ligger det Dansk Folkeparti meget på sinde, at de forsøg, som foretages, skal  

 være etisk forsvarlige.
På den ene side er der hensynet til samfundets behov  

 for ny værdifuld viden til brug i fremtidig patientbehandling og på den anden  

 side hensynet til forsøgspersonens rettigheder og sikkerhed.
Dansk Folkeparti ønsker ikke, at Danmarks rolle på det  

 forskningsmæssige område forringes ved lovforslagets vedtagelse, da det er af  

 stor betydning, at Danmark fortsat gør sig gældende på et område, hvor landet  

 har stor ekspertise, og hvor der i dag opleves en stor tryghed ved medicinske  

 forsøg.
Derfor vil Dansk Folkeparti fortsat være meget opmærksom på, at  

 Danmark  

 ikke stilles ringere end andre europæiske lande, og arbejde for mere  

 ensartede  

 regelsæt for landene.
 Dansk Folkeparti har bemærket sig ministerens kommentarer til  

 Den Centrale Videnskabsetiske Komités forslag til ændringer og noteret, at  

 det  

 kræver en yderligere revision af loven, for at forslagene kan implementeres.  

 Dansk Folkeparti vil derfor følge et kommende initiativ til revision nøje.
Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de stillede ændringsforslag.
Enhedslisten finder, at  

 det er vigtigt at forske i, hvordan man bedst hjælper patienter, der er  

 traumatiserede og  

 dermed inhabile, til i situationen at give et aktivt samtykke til at ville  

 deltage i forsøg med medicin.
Samtidig finder Enhedslisten det  

 enkelte menneskes frihed til at sige aktivt til og fra i forhold til at  

 deltage  

 i forskningsforsøg helt central.
Regeringen har ikke  

 ønsket at imødekomme Enhedslistens krav om, at der skal skabes øget  

 retssikkerhed  

 på området ved som det optimale, at man skal melde  

 sig  

 som eventuel forsøgsperson på samme vilkår som ved organdonation.  

 Heller ikke den  

 anden mulighed, at man aktivt kan frasige sig at blive brugt som  

 forsøgsperson, har regeringen ønsket at imødekomme.
På den baggrund stemmer  

 Enhedslisten imod lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Af  

 	  

  

 indenrigs- og sundhedsministeren,  

  

 tiltrådt af  

  

 udvalget:
Til titlen 1)  

  

 Som fodnote indsættes:
»1) Loven indeholder en bestemmelse, der gennemfører dele af  

 Europaparlamentets og Kommissionens direktiv 2005/28/EF af 8. april 2005  

 (EU-Tidende, nr.
L 91 af 9/4/2005, s. 13-19).« [Lovteknisk ændring] Til § 1 2)  

  

 Det under  

  

 nr. 3  

  

 foreslåede  

  

 § 7, nr. 1,  

 3. pkt.,  

  

 affattes således:
»Endelig omfattes klinisk afprøvning af medicinsk udstyr, jf.  

 dog stk. 2.« [Sproglig præcisering] 3)  

  

 I den under  

  

 nr. 8  

  

 foreslåede ændring af  

  

 §  

 9, stk. 1, 2. pkt.,  

  

 indsættes efter »eller«: »klinisk«.
[Sproglig præcisering] 4)  

  

 I den under  

  

 nr. 13  

  

 foreslåede ændring af  

  

 §  

 15, stk. 1, 1. pkt.,  

  

 indsættes efter »eller«: »klinisk«.
Bemærkninger Til nr. 1 Der er tale om en rent lovteknisk ændring, idet et forslag til  

 ændringslov, som gennemfører et direktiv, skal have sin egen note ud over en  

 bestemmelse, der fastsætter indholdet af noten i den ændrede lov.
Til nr. 2-4 Ændringerne er sproglige præciseringer, der tydeliggør  

 anvendelsesområdet for, hvilke afprøvninger af medicinsk udstyr som er  

 omfattet  

 af komitésystemets kompetence.
Med ændringen er udgangspunktet, at alle  

 kliniske afprøvninger af medicinsk udstyr er omfattet  ikke kun  

 afprøvninger,  

 der indgår i et biomedicinsk forskningsprojekt, idet en klinisk afprøvning af  

 medicinsk udstyr i sig selv er et biomedicinsk forskningsprojekt.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Lone Møller (S)   

 Karen Hækkerup (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Morten Østergaard (RV)   

 Kamal Qureshi (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 87 Bilagsnr.
Titel 1 Høringssvar og høringsnotat fra indenrigs- og  

 sundhedsministeren 2 Henvendelse af 15/12-05 fra Lægemiddelindustriforeningen 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 Henvendelse af 7/2-06 fra Lægemiddelindustriforeningen 6 Henvendelse af 13/2-06 fra Den Centrale Videnskabsetiske  

 Komité 7 Henvendelse af 21/2-06 fra Den Centrale Videnskabsetiske  

 Komité 8 1. udkast til betænkning 9 Ændringsforslag fra indenrigs- og sundhedsministeren 10 2. udkast til betænkning Oversigt over spørgsmål og svar vedrørende L 87 Spm.nr.
Titel 1 Spm. om kommentar til henvendelse af 15/12-05 fra  

 Lægemiddelindustriforeningen, til indenrigs- og sundhedsministeren, og  

 ministerens svar herpå 2 Spm., om det er korrekt, at flere EU-lande har fortolket  

 direktivet således, at lægemiddelforsøg kan påbegyndes ved akut livstruende  

 tilstande uden samtykke, til indenrigs- og sundhedsministeren, og ministerens  

 svar herpå 3 Spm. om uddybning af ministerens forslag om udvidelse af  

 direktivets adgang til at forske med lægemidler i akutte situationer med  

 efterfølgende samtykke, til indenrigs- og sundhedsministeren, og ministerens  

 svar herpå 4 Spm. om hensynet til forsøgspersonen, til indenrigs- og  

 sundhedsministeren, og ministerens svar herpå 5 Spm., om der forekommer tilfælde, hvor hensynet til  

 forsøgspersonen ikke har forrang, til indenrigs- og sundhedsministeren, og  

 ministerens svar herpå 6 Spm. om, hvor ofte det hidtil er sket, at hensynet til  

 forsøgspersonen ikke har fået forrang, til indenrigs- og sundhedsministeren,  

 og ministerens svar herpå 7 Spm. om, hvilke typer forskningsforsøg som ville kunne  

 godkendes i dag, men som med lovforslaget ikke fremover vil kunne godkendes,  

 fordi hensynet til forsøgspersonen får entydigt forrang, til indenrigs- og  

 sundhedsministeren, og ministerens svar herpå 8 Spm. om, hvor meget adgangen til at forske på inhabile  

 forsøgspersoner lempes, til indenrigs- og sundhedsministeren, og ministerens  

 svar herpå 9 Spm. om ministerens holdning til at kun personer, der på  

 forhånd har givet positivt tilsagn, kan inddrages under forsøgsordningen, til  

 indenrigs- og sundhedsministeren, og ministerens svar herpå 10 Spm. om, hvor lang tid der maksimalt må gå, fra forsorgsværgen  

 tilkaldes, til behandlingen finder sted, til indenrigs- og  

 sundhedsministeren,  

 og ministerens svar herpå 11 Spm. om begrundelsen for, at forsøgsværgen foreslås at  

 være to læger, til indenrigs- og sundhedsministeren, og ministerens svar  

 herpå 12 Spm. om, hvilke patientgrupper lovforslaget er tiltænkt  

 at omfatte, til indenrigs- og sundhedsministeren, og ministerens svar herpå 13 Spm., om ministeren vil stille ændringsforslag om  

 fravalgsordning, til indenrigs- og sundhedsministeren, og ministerens svar  

 herpå 14 Spm. om kommentar til henvendelse af 7/2-06 fra  

 Lægemiddelindustriforeningen, til indenrigs- og sundhedsministeren, og  

 ministerens svar herpå 15 Spm. om kommentar til henvendelse af 13/2-06 fra Den  

 Centrale Videnskabsetiske Komité, til indenrigs- og sundhedsministeren, og  

 ministerens  

 svar herpå 16 Spm. om, hvilke situationer der falder ind under  

 betegnelsen akutte situationer, til indenrigs- og sundhedsministeren, og  

 ministerens svar herpå 17 Spm. om, hvorfor det fastholdes som et krav, at den  

 praktiserende læge skal give samtykke til forsøg i ikkeakutte situationer,  

 til indenrigs- og sundhedsministeren, og ministerens svar herpå 18 Spm. om kommentar til henvendelse af 21/2-06 fra Den  

 Centrale Videnskabsetiske Komité, til indenrigs- og sundhedsministeren, og  

 ministerens  

 svar herpå 19 Spm. om, hvilke love der skal ændres i forbindelse med  

 Den Centrale Videnskabsetiske Komités forslag til ændringer, til indenrigs-  

 og sundhedsministeren, og ministerens svar herpå 20 Spm., om ministeren vil stille ændringsforslag til  

 imødekommelse af forslagene fra Den Centrale Videnskabsetiske Komité, til  

 indenrigs- og sundhedsministeren, og ministerens svar herpå Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmålene og indenrigs- og sundhedsministerens svar  

 herpå er optrykt efter ønske fra V, S og DF.
 Spørgsmål 1:
Ministeren bedes kommentere henvendelse af 15. december 2005 fra  

 Lægemiddelindustriforeningen, jf.
L 87  bilag 2.
Folketingets Sundhedsudvalg Folketinget, Christiansborg 1240 København K 15.12.2005 I forbindelse med fremsættelsen af L 87 - Forslag til lov om ændring  

 af lov om et videnskabsetisk komitésystem og behandling af biomedicinske  

 forskningsprojekter (Videre adgang til udførelse af kliniske forsøg på  

 inhabile  

 forsøgspersoner), ønsker Lif inden 1. behandling af loven at gøre  

 Folketingets  

 Sundhedsudvalg opmærksom på et enkelt element, som efter Lifs opfattelse bør  

 ændres  

 i komitélovens § 22, stk. 4, og dermed fremsættes som et ændringsforslag til  

 L  

 87.
 Lif gjorde i brev af 27. oktober 2004 Indenrigs- og  

 Sundhedsministeriet opmærksom på en problemstilling i forbindelse med  

 komitélovens  

 § 22, stk. 4. Problemstillingen vedrører indsendelse af en årlig liste til  

 den  

 pågældende regionale videnskabsetiske komité over alle alvorlige bivirkninger  

 og alvorlige hændelser.
 Det fremgår af komitélovens § 22, stk. 4, at:
»Sponsor eller den forsøgsansvarlige skal en gang årligt i hele  

 forsøgsperioden indsende en liste til komiteen over alle alvorlige  

 bivirkninger  

 og alvorlige hændelser, som er indtruffet i perioden, samt give oplysning om  

 forsøgspersonernes sikkerhed.« Lif finder ikke, at § 22, stk. 4, er i overensstemmelse med  

 artikel 17, stk. 2, i direktiv 2001/20/EF om indbyrdes tilnærmelse af  

 medlemsstaternes love om administrative bestemmelser om anvendelse af god  

 klinisk praksis ved gennemførelse af kliniske forsøg med lægemidler til human  

 brug (GCP-direktivet), som er implementeret i dansk lovgivning ved  

 komitéloven.
I henhold til artikel 17, stk. 2, i GCP-direktivet inkluderer  

 den årlige liste kun alvorlige bivirkninger.
I henhold til direktivet skal  

 der  

 derimod ikke indsendes liste over alvorlige hændelser.
 Lif anmodede på baggrund heraf Indenrigs- og Sundhedsministeriet  

 om at ændre komitéloven, idet det er Lifs opfattelse, at det i forhold til  

 andre EU-lande er konkurrenceforvridende for afviklingen af kliniske forsøg i  

 Danmark, at de danske videnskabsetiske komitéer stiller særlige krav til  

 udformningen af den årlige liste.
 Indenrigs- og Sundhedsministeriet var enig i Lifs synspunkt, jf.  

 vedlagte, kopi af brev af 10. november 2004. Som det fremgår af brevet, var  

 ministeriet enig i, at det ikke har været lovgivers hensigt at pålægge den  

 forsøgsansvarlige yderligere forpligtelser ud over ordlyden i artikel 17,  

 stk.  

 2. Ministeriet ville derfor overveje at lade indrapporteringspligten til  

 komitésystemet vedrørende alvorlige hændelser udgå at komitéloven i  

 forbindelse  

 med førstkommende revision heraf.
 Som udvalget imidlertid kan se af L 87, har ministeriet valgt  

 ikke at ændre § 22, stk. 4. Lif har påpeget dette over for ministeriet i Lifs  

 høringssvar til L 87. Ministeriet skriver i høringsnotatet af 5. december  

 2005  

 til L 87, at problemstillingen vedrørende § 22, stk. 4, griber ind i reglerne  

 om komitésystemets tilsynsbeføjelser, hvorfor en ændring heraf bør afvente en  

 større revision.
Lif står noget uforstående over for denne udmelding.
Som det  

 fremgår oven for, har Folketinget med implementering af GCP-direktivet ikke  

 haft til hensigt at pålægge den forsøgsansvarlige yderligere forpligtelser,  

 og  

 dermed heller ikke at udvide komitésystemets beføjelser.
Med den nuværende §  

 22, stk. 4, har komitésystemet fået tillagt en bredere beføjelse end det var  

 tilsigtet.
Lif mener derfor fortsat, at reglen bør ændres, og ikke afvente en  

 revision af komitésystemets opbygning, organisation og tilsynsbeføjelser,  

 idet  

 § 22, stk. 4, skaber et konkurrenceforvridende element ved afvikling af  

 kliniske forsøg i Danmark.
I øvrigt ser Lif gerne, at bestemmelsen i § 22, stk. 4, i lighed  

 med § 22, stk. 3, undtages for kliniske lægemiddelforsøg, jf. § 22, stk. 5.  

 Både bivirkningsrapporterne, som er nævnt i stk. 3, og den årlige liste, som  

 er nævnt i stk. 4, behandles i forvejen af Lægemiddelstyrelsen.
Der er  

 pålægges således den forsøgsansvarlige en hel unødvendig administrativ byrde.  

 Dette står i modsætning til regeringsgrundlaget Nye mål fra 18. februar 2005,  

 hvoraf fremgår, at regeringen vil reducere virksomhedernes administrative  

 byrder med op til 25 % inden 2010. Den seneste måling af Indenrigs- og  

 Sundhedsministeriet, den såkaldte AMVAB-måling, fra september 2005 viser, at  

 ud  

 af de samlede administrative årlige omkostninger, der pålægges erhvervslivet  

 af  

 ministeriet, stammer de 98 % fra Lægemiddelstyrelsen.
Omkostningerne udgør  

 635  

  

 mio. kr  

. Lægemiddelindustrien er dermed pålagt  

 ganske omfattende administrative byrder, og Lif finder det derfor oplagt, at  

 reducere disse, herunder tillige dette konkrete eksempel.
 På baggrund af ovenstående skal Lif opfordre udvalget til, at  

 der i forbindelse med udvalgsbehandlingen af L 87 fremsættes et  

 ændringsforslag, således at § 22, stk. 4, bringes i overensstemmelse med  

 GCP-direktivets artikel 17, stk. 2. Den fremtidige ordlyd af § 22, stk. 4,  

 bør  

 derfor være således:
»Sponsor eller den forsøgsansvarlige skal en gang årligt i hele  

 forsøgsperioden indsende en liste til komiteen over alle alvorlige  

 bivirkninger, som er indtruffet i perioden, samt give oplysning om  

 forsøgspersonernes  

 sikkerhed.« Lif håber på en velvillig behandling af forslaget, idet  

 foreningen gerne står til rådighed for en yderligere drøftelse af  

 spørgsmålet.
Med venlig hilsen Jan Hylleberg Vicedirektør/Annika Valla Broman Specialkonsulent Svar:
 Det er korrekt, at ministeriet ved skrivelse af 10. november  

 2004 til Lægemiddel Industri Foreningen oplyste, at ministeriet ville  

 overveje  

 at ændre komitéloven ved førstkommende revision heraf med henblik på en  

 eventuel  

 ophævelse af indrapporteringspligten til komitésystemet vedrørende alvorlige  

 hændelser.
 Ministeriet overvejede denne mulighed i forbindelse med  

 fremsættelsen den 30. november 2005 af L 87 om ændring af komitéloven, men  

 fandt, at forpligtelsen i § 22, stk. 4, for sponsor eller den  

 forsøgsansvarlige  

 til en gang om året at indsende en liste til komitéen over alle alvorlige  

 bivirkninger og alle alvorlige hændelser, som er indtruffet i  

 forsøgsperioden,  

 samt til at give oplysning om forsøgspersonernes sikkerhed ikke kunne ses  

 isoleret fra lovens øvrige bestemmelser, herunder særligt om komitésystemets  

 tilsyns-  

 og kontrolvirksomhed.
 Indberetningerne om alvorlige bivirkninger og hændelser udgør én  

 af komitésystemets kilder til kontrol med de iværksatte forskningsprojekter.  

 Der  

 findes i lægemiddellovgivningen en pligt til at indrapportere alvorlige  

 hændelser, som finder sted i forbindelse med lægemiddelforsøg, til  

 Lægemiddelstyrelsen.  

 Lægemiddelstyrelsens kontrolfunktion har imidlertid et lidt snævrere sigte  

 end  

 de videnskabsetiske komitéers, idet komitéerne foretager en bred vurdering af  

 forsøgspersonens forhold og af omstændigheder i forbindelse med information  

 og  

 samtykke.
Den årlige opgørelse over de samlede alvorlige bivirkninger og  

 hændelser bidrager til at give et komplet billede af, hvordan forsøgene i et  

 projekt er forløbet.
Listen kan således give et varsel om, at et specifikt  

 forskningsprojekt ud fra en helhedsvurdering er mere risikabelt for  

 forsøgspersonerne, end de enkelte hændelser eller bivirkninger umiddelbart  

 giver udtryk for.
Når en videnskabsetisk komité skal bedømme en  

 tillægsprotokol  

 vedrørende et projekt, som ønskes ændret, vil en sådan årsrapport udgøre et  

 vigtigt bidrag til bedømmelsen af, om ændringen er forsvarlig.
 Herudover er det opfattelsen, at komitéerne ud fra almindelige  

 nødretlige betragtninger har mulighed for at gribe ind og afbryde et  

 forskningsprojekt, hvis projektet medfører alvorlig fare for de involverede  

 forsøgspersoner.
Ministeriet finder det på denne baggrund betænkeligt at ophæve  

 indberetningspligten uden en mere omfattende revision af komitésystemets  

 kontrol- og tilsynsbeføjelser.
Der er ikke på nuværende tidspunkt taget  

 stilling til, hvorvidt en sådan mere omfattende revision af komitéloven skal  

 iværksættes.
 Ovennævnte er tillige meddelt Lægemiddel Industri Foreningen i  

 e-mail af 20. december 2005, ligesom det fremgår af det til udvalget  

 tidligere  

 fremsendte høringsnotat til L 87.
 Spørgsmål 13:
Vil ministeren stille ændringsforslag, der sikrer, at personer,  

 der ikke ønsker livsforlængende behandling, gives mulighed for at beslutte,  

 at  

 de ikke ønsker at komme ind under forsøgsordningen − og hvordan mener  

 ministeren en sådan fravalgsordning rent praktisk bør udformes? Svar:
 En tilkendegivelse af, at en person ikke ønsker livsforlængende  

 behandling, for eksempel i et livstestamente, er ikke nødvendigvis  

 ensbetydende  

 med, at personen ikke ønsker at indgå i et forskningsprojekt.
Dog må det antages, at størstedelen af forskningsprojekterne om  

 anvendelse af lægemidler i akutte situationer vil have et helbredende eller  

 livsforlængende sigte.
I sådanne situationer må en tilkendegivelse af, at en  

 uafvendeligt  

 døende eller svært invalideret person ikke ønsker livsforlængende behandling,  

 samtidig fortolkes som et fravalg af deltagelse i behandling, som udføres på  

 forsøgsbasis som led i et forskningsprojekt, der eventuelt vil forlænge  

 livet.
 Der vil derfor ikke være behov for at indføre en parallel  

 ordning til Livstestamente-ordningen, idet livsforlængende behandling på  

 forsøgsbasis må antages at være omfattet af definitionen af livsforlængende  

 behandling, jf. patientretsstillingslovens §§ 16 og 17 om behandling af  

 uafvendeligt døende og livstestamenter.
 Dog skal man holde sig for øje, at bestemmelserne i et  

 livstestamente udelukkende vedrører  

  

 livsforlængende  

  

 behandling  og det kun i situationer, hvor patienten enten er  

 uafvendeligt  

 døende eller i tilfælde af, at sygdom, fremskreden alderdomssvækkelse,  

 ulykke,  

 hjertestop eller lignende har medført så svær invaliditet, at personen varigt  

 vil være ude af stand til at tage vare på sig selv fysisk og mentalt.
 Hvor et forskningsprojekt er potentielt  

  

 helbredende  

  

 , eller hvor personen hverken er uafvendeligt døende  

 eller svært invalideret, vil det derfor falde udenfor området for  

 livstestamenter og livsforlængende behandling, hvilket vel også må være i  

 langt  

 de fleste patienters interesse.
 Jeg finder på denne baggrund ikke grundlag for at stille  

 ændringsforslag.
 Spørgsmål 14:
Ministeren bedes kommentere henvendelsen af 7. februar 2006 fra  

 Lægemiddelindustriforeningen, jf.
L 87 − bilag 5.
Folketingets Sundhedsudvalg Folketinget, Christiansborg 1240 København K 07.02.2006 Lif ønsker endnu en gang at henlede Sundhedsudvalgets opmærksomhed  

 på komitélovens § 22, stk. 4. Lif står noget uforstående over for Indenrigs-  

 og  

 Sundhedsministeriets besvarelse af 16. januar 2006 af spørgsmål 1, hvor  

 ministeriet  

 kommenterer Lifs brev af 15. december 2005 til Sundhedsudvalget.
Ministeriet skriver i sin besvarelse, at forpligtelsen for  

 sponsor eller den forsøgsansvarlige efter § 22, stk. 4, til én gang årligt at  

 indsende en liste til komitéen over alle alvorlige bivirkninger og alle  

 alvorlige hændelser, som er indtruffet i forsøgsperioden, samt til at give  

 oplysninger om forsøgspersonernes sikkerhed, ikke kan ses isoleret fra lovens  

 øvrige bestemmelser, herunder særligt om komitésystemets tilsyns- og  

 kontrolvirksomhed.
Ifølge ministeriet udgør indberetningerne om alvorlige  

 bivirkninger og hændelser en af komitésystemets kilder til kontrol med de  

 iværksatte forskningsprojekter.
Ministeriet skriver videre, at der i lægemiddellovgivningen  

 findes en pligt til at indrapportere alvorlige hændelser, som finder sted i  

 forbindelse med lægemiddelforsøg til Lægemiddelstyrelsen.
Ifølge ministeriet  

 har Lægemiddelstyrelsens kontrolfunktion et lidt snævrere sigte end de  

 videnskabsetiske  

 komitéers, idet komitéerne foretager en bred vurdering af forsøgspersonens  

 forhold og af omstændigheder i forbindelse med information og samtykke.
Den  

 årlige opgørelse over de samlede alvorlige bivirkninger og hændelser bidrager  

 dermed til at give komitéerne et komplet billede af, hvordan forsøgene i et  

 projekt er forløbet.
Ministeriet mener derfor, at listen kan give et varsel om, at et  

 specifikt forskningsprojekt ud fra en helhedsvurdering er mere risikabelt for  

 forsøgspersonerne, end de enkelte hændelser eller bivirkninger giver udtryk  

 for.
Herudover mener ministeriet, at komitéerne ud fra almindelige nødretlige  

 betragtninger har mulighed for at gribe ind og afbryde et forskningsprojekt, hvis  

 projektet medfører alvorlig fare for de involverede forsøgspersoner.  

 Ministeriet finder det på den baggrund betænkeligt at ophæve  

 indberetningspligten  

 af alvorlige hændelser til komitéerne.
 Som Lif understregede i brevet af 15. december 2005 til Sundhedsudvalget,  

 er komitélovens § 22, stk. 4 ikke i overensstemmelse med artikel 17, stk. 2 i  

 direktiv 2001/20/EF om indbyrdes tilnærmelse af medlemsstaternes love om  

 administrative bestemmelser om anvendelse af god klinisk praksis ved  

 gennemførelse af kliniske forsøg med lægemidler til human brug  

 (GCP-direktivet), som er implementeret i dansk lovgivning ved komitéloven.
I henhold til artikel 17, stk. 2 i GCP-direktivet inkluderer den  

 årlige liste kun alvorlige bivirkninger.
I henhold til direktivet skal der  

 derimod ikke indsendes liste over alvorlige hændelser.
 Ministeriets begrundelse for ikke at ændre § 22, stk. 4 er, at  

 komitésystemets  

 kontrolmulighed skal bevares, ligesom komitésystemets tilsynsbeføjelse har et  

 bredere sigte i forhold til Lægemiddelstyrelsen.
Som skrevet ovenfor har det imidlertid aldrig været hensigten,  

 at komitésystemet skulle have den kontrolbeføjelse.
Med den nuværende § 22,  

 stk. 4 har komitésystemet fået tillagt en bredere beføjelse, end det var  

 tilsigtet.
Lif mener derfor fortsat, at reglen bør ændres, og ikke afvente en  

 revision af komitésystemets opbygning, organisation og tilsynsbeføjelser.
 Lægemiddelvirksomhederne foretager i forvejen detaljerede  

 indberetninger til Lægemiddelstyrelsen - både for så vidt angår  

 bivirkningsrapporter samt den årlige liste, der er nævnt i komitélovens § 22,  

 stk. 4.
Der er endvidere med den nye lægemiddellov, jf. lov nr. 1180 af  

 12. december 2005 om lægemidler, strammet op på indberetning af bivirkninger  

 til Lægemiddelstyrelsen, således at alle formodede bivirkninger skal  

 indberettes til styrelsen.
Det er ikke nogen forudsætning, at der er påvist  

 årsagssammenhæng mellem brugen af lægemidlet og den konstaterede reaktion.
Et  

 lægemiddels ikke tilsigtede overførsel af infektioner er endvidere omfattet  

 af  

 indberetningen.
Lægemiddelstyrelsen fører endvidere et register over de  

 indberettede bivirkninger.
Dertil pålægges der som et yderligere krav til  

 lægemiddelvirksomhederne, at den årlige indberetning til komitéerne skal ske  

 på  

 dansk - i modsætning til indberetninger til Lægemiddelstyrelsen og øvrige  

 europæiske myndigheder.
Der pålægges derfor som en ekstra administrativ byrde  

 at foranstalte oversættelse af dokumenter, som til andre myndigheder kan  

 indsendes direkte på engelsk.
 Lif savner endvidere oplysninger om, i hvilket omfang indberetningerne  

 til komitéerne anvendes, herunder om der har været eksempler på tilfælde,  

 hvor  

 komitéerne har reageret på bivirkninger og hændelser ved et igangværende  

 forsøg, som Lægemiddelstyrelsen ikke har grebet ind overfor.
 Samtidig savner Lif en vurdering af komitélovens beføjelser i  

 forhold til den nye lægemiddellov og de forpligtelser, virksomhederne har  

 over  

 for Lægemiddelstyrelsen, herunder om Lægemiddelstyrelsen har bedre muligheder  

 for at følge op på bivirkninger og hændelser i forhold til de etiske  

 komitéer.
Lif står derfor noget uforstående over for ministeriets  

 udmelding om at bevare en tilsynsforpligtelse i komitéerne, som forekommer  

 helt  

 unødvendig set i lyset af ovenstående.
Lif mener, at bestemmelsen er en  

 konkurrenceforvridning i forhold til de øvrige EU-lande, der har foretaget en  

 korrekt implementering af direktivet, der kan medvirke til at flytte kliniske  

 lægemiddelforsøg ud af Danmark.
 På baggrund heraf skal Lif derfor igen opfordre udvalget til, at  

 der i forbindelse med udvalgsbehandlingen af L 87 fremsættes et  

 ændringsforslag  

 ved 2. behandling af forslaget, således at § 22, stk. 4 bringes i  

 overensstemmelse med GCP-direktivets artikel 17, stk. 2. Den fremtidige  

 ordlyd  

 af § 22, stk. 4 bør derfor være således:
»Sponsor eller den forsøgsansvarlige skal en gang årligt i hele  

 forsøgsperioden indsende en liste til komitéen over alle alvorlige  

 bivirkninger, som er indtruffet i perioden, samt give oplysning om  

 forsøgspersonernes  

 sikkerhed.« Lif håber på en velvillig behandling af forslaget, idet  

 foreningen gerne står til rådighed for en yderligere drøftelse af  

 spørgsmålet.
Med venlig hilsen Jan Hylleberg Vicedirektør/Annika Valla Broman Specialkonsulent Svar:
Jeg kan henholde mig til min besvarelse af spørgsmål 1, hvoraf  

 det blandt andet fremgår, at ministeriet i forbindelse med fremsættelsen den  

 30. november 2005 af L 87 overvejede en ændring af komitéloven, som foreslået  

 af Lægemiddelindustriforeningen.
Ministeriet fandt dog, at forpligtelsen i §  

 22, stk. 4, for sponsor eller den forsøgsansvarlige til én gang om året at  

 indsende en liste til komitéen over alle alvorlige bivirkninger og alle  

 alvorlige hændelser, som er indtruffet i forsøgsperioden, samt til at give  

 oplysning om forsøgspersonernes sikkerhed ikke kunne ses isoleret fra lovens  

 øvrige bestemmelser, herunder særligt om komitésystemets tilsyns- og  

 kontrolvirksomhed.
 Ministeriet finder det fortsat betænkeligt at ophæve  

 indberetningspligten uden en mere omfattende revision af komitésystemets  

 kontrol- og tilsynsbeføjelser.
Vedrørende foreningens bemærkning om, at de øvrige EU-lande har  

 foretaget en korrekt implementering af GCP-direktivet på dette punkt, skal  

 jeg  

 henvise til mit brev af 10. november 2004 til foreningen.
Det fremgår blandt  

 andet heraf, at GCP-direktivet stiller minimumskrav, og at lovgiver derfor  

 har  

 mulighed for at fastsætte regler, som stiller skrappere krav end de i  

 direktivet foreskrevne.
Der er derfor ikke tale om, at vi i Danmark har  

 implementeret direktivets indberetningspligt ukorrekt.
Folketinget har blot  

 fastsat en mere omfattende indberetningspligt end den i GCP-direktivet  

 anførte.
 Spørgsmål 15:
Ministeren bedes kommentere henvendelsen af 13. februar 2006 fra  

 Den Centrale Videnskabsetiske Komité, jf.
L 87  bilag 6.
Folketingets Sundhedsudvalg Folketinget Christiansborg 1240 København K 13. februar 2006 CVK ønsker, at lovgiver ved behandling af L 87 om det videnskabsetiske  

 komité-system løser en række problemer, som ikke løses med det fremlagte L  

 87.
 Blandt disse problemer er:
 1.  

 	  

 Forskningsbiobanker  

 med langtidsopbevaring af blod og væv skal i dag ikke forelægges  

 komité-systemet.  

 Det bør de fremover.
2.  

 	  

 Miljømedicinske  

 forsøg, kemikalieforsøg, såkaldt grænseværdiforskning på mennesker skal ikke  

 i  

 dag forelægges komité-systemet.
Det bør de fremover.
3.  

 	  

 Komité-systemet  

 finder det uacceptabelt, at det ikke må kontrollere lægemiddelforsøg, men  

 alene  

 andre biomedicinske forsøg 4.  

 	  

 Komité-systemet bør  

 kunne stoppe et projekt bl.a. ud fra etiske betragtninger, men mangler den  

 juridiske hjemmel 5.  

 	  

 Lamme personer, bør  

 kunne give tilsagn gennem informeret samtykke på anden måde end ved  

 underskrift  

 fra en hånd, der ikke kan skrive.
6.  

 	  

 CVK har med stor  

 accept fra 25 landes deltagere gennemført den første internationale  

 sommerskole  

 i videnskabsetik (med EU-tilskud). Det har vist sig, at den juridiske hjemmel  

 mangler.
Det ønskes nu - ikke mindst for at forsætte med at give Danmark et  

 positivt internationalt image på dette etiske område.
 Der er desuden en række forhold som CVK vil forelægge sundhedsudvalget.
CVK vil ved forelæggelsen medbringe en oversigt samt et juridisk  

 materiale, der belyser de foreslåede lovændringer Med venlig hilsen Finn Kamper-Jørgensen Formand Svar:
 De i henvendelsen af 13. februar 2006 anførte ønsker til  

 ændringer af komitéloven svarer stort set til de forslag, som Den Centrale  

 Videnskabsetiske Komité stillede allerede i sit høringssvar i oktober 2005.
 Som det fremgår af mit til udvalget tidligere fremsendte  

 høringsnotat har de forslag, som komitéen nu genstiller i sin skrivelse, ikke  

 givet anledning til ændringer i lovforslaget, idet de foreslåede ændringer er  

 ganske omfattende.
 Vedrørende  

  

 punkt 1  

 om forskningsbiobanker er der tale om  

 et område, som allerede er udførligt reguleret i komitéloven,  

 patientretsstillingsloven, persondataloven og L  

 138, Forslag til lov om krav til kvalitet og sikkerhed ved håndtering af  

 humane væv og celler (vævsloven).
Det står således klart, at udtagelse og anvendelse af  

 menneskeligt væv m.v. til brug for et aktuelt, konkret biomedicinsk  

 forskningsprojekt vurderes af det videnskabsetiske komitésystem efter  

 reglerne  

 i komitéloven, mens udtagning, opbevaring og anvendelse m.v. af væv m.v. i  

 andre sammenhænge eller med andre formål er reguleret i de øvrige love nævnt  

 oven for.
At væv udtages eller opbevares med henblik på eventuel senere  

 forskning  

 medfører således ikke, at det falder ind under reglerne i komitéloven   

 det  

 sker først ved anmeldelsen af et konkret forskningsprojekt vedrørende en  

 biobank  

 til en videnskabsetisk komité. Øvrige vævssamlinger (biobanker) skal blot  

 anmeldes til Datatilsynet i henhold til persondataloven.
Patientretsstillingsloven og persondataloven er hovedlove, og  

 herudover er persondataloven delvist direktivreguleret.
Det gør ændringer på  

 området særdeles vanskelige og findes i øvrigt ikke relevante.
Vedrørende  

  

 punkt 2  

 om de såkaldte kemikalieforsøg har jeg  

 tidligere besvaret to § 20-spørgsmål herom, S 40 og S 42, som er vedlagt i  

 kopi.
Det fremgår af besvarelserne, at de i spørgsmålene omhandlede  

 pesticidforsøg på mennesker falder uden for komitélovens formål og dermed  

 uden  

 for komitésystemets kompetence.
På nuværende tidspunkt anses forsøg på mennesker med kemikalier  

 heller ikke fra  

 europæisk hold for  

 en sundhedsrelateret  

 problemstilling,  

 men derimod som en del af miljøområdet.
Problemstillingen er dog kompleks og  

 omfatter mange potentielt farlige kemikalier, hvorfor jeg mener, at Danmark  

 bør  

 afvente resultatet af de undersøgelser, som er iværksat af på området i EU og  

 Europarådet.
 For så vidt angår  

  

 punkt 3 og 4, vedrører disse selve  

 komitésystemets opbygning og organisation, opgavevaretagelse samt kontrol.  

 Forslagene er derfor indholdsmæssigt af så omfattende karakter, at de  

 vil kræve en samlet revision af komitéloven.
En sådan gennemgribende revision og ændring af loven fandt sted  

 i forbindelse med vedtagelsen af den gældende komitélov i 2003 på baggrund af  

 et omfattende udvalgsarbejde.
Loven har kun har været fuldgyldigt i kraft i  

 mindre end 2 år, og det findes derfor at være for tidligt at drage  

 konklusioner  

 vedrørende lovens effekt på komitésystemet, hvorfor der ikke ses behov for at  

 gennemføre endnu en revision af loven på nuværende tidspunkt.
Vedrørende  

  

 punkt 5  

 om lamme personers evne til at give  

 skriftligt tilsagn er det korrekt, at en sådan adgang ikke er udtrykkeligt  

 formuleret i komitéloven.
Det må dog ud fra almindelige retsgrundsætninger  

 antages,  

 at den lamme, men fuldt habile, forsøgsperson kan give fuldmagt til, at en  

 anden person handle på forsøgspersonens vegne i retsforhold.
 Vedrørende  

  

 punkt 6  

 om Den Centrale Videnskabsetiske  

 Komités gennemførelse af en international sommerskole har m  

 inisteriet på baggrund af drøftelser med Den  

 Centrale Videnskabsetiske Komité forstået, at komitéen ønsker hjemmel til at  

 afholde rejse- og opholdsudgifter for udenlandske deltagere i en  

 international  

 sommerskole arrangeret af komitéen.
Anmærkningerne til Den  

 Centrale Videnskabsetiske Komités bevilling på finansloven indeholder en  

 beskrivelse af hvilke aktiviteter, som bevillingen må dække.
Det drejer sig  

 om  

 udgifter til arbejdet i komitéen, til at følge forskningsudviklingen og til  

 sekretariatsbetjening.
Udgifter til udlandske forskeres rejse- og  

 opholdsudgifter falder uden for denne beskrivelse, hvilket betyder, at der  

 ikke  

 er bevillingsmæssig hjemmel til at afholde udgifter af denne karakter.
Afholdelse af udgifter  

 til en international sommerskole kræver således ikke hjemmel i komitéloven,  

 men  

 indarbejdelse af en hjemmel på finansloven.
Spørgsmålet henvises derfor til  

 en  

 konkret prioritering i forbindelse med udarbejdelse og vedtagelse af  

 finansloven.
På den baggrund mener jeg samlet set, at vi nu må fokusere på  

 indholdet af det fremsatte lovforslag med henblik på at få den bedst mulige  

 tilretning af de områder, som kræver justering her og nu.
Men jeg er dog enig  

 i, at der er flere emner vedrørende komitésystemet, som man kunne overveje at  

 ændre reguleringen af, hvorfor jeg vil have komitéens forslag til øvrige  

 lovændringer i erindring ved senere ændringer af komitéloven.
 Spørgsmål 18:
Ministeren bedes kommentere henvendelsen af 21. februar 2006 fra  

 Den Centrale Videnskabsetiske Komité, jf.
L 87 − bilag 7.
FOLKETINGETS SUNDHEDSUDVALG D. 21. FEBRUAR 2006 Den Centrale Videnskabsetiske Komités (CVK) forslag til  

 supplerende ændringer af L 87 - Lov om videnskabsetisk komitésystem mv.
1.  

 	  

 Forskningsbiobanker  

 med langtidsopbevaring af blod og væv mv. skal i dag ikke forelægges  

 komitésystemet.
Det bør de fremover.
Indsamling og opbevaring af menneskeligt biologisk materiale,  

 der er tilgængeligt efter bestemte kriterier (en biobank) bør forudsætte  

 godkendelse af en videnskabsetisk komité, også selvom det indsamles med  

 henblik  

 på fremtidig forskning.
Se uddybende beskrivelse i bilag I.
2.  

 	  

 Miljømedicinske  

 forsøg på mennesker og kemikalieforsøg - undertiden benævnt  

 grænseværdiforskning  

 - skal ikke i dag forelægges komitésystemet.
Det bør de fremover.
Indenrigs- og Sundhedsministeriet har fortolket den nugældende  

 lovgivning således, at kemikalieforsøg med mennesker (jf. forsøg med  

 sprøjtegifte, pesticid, Cheminova-sagen, udvalgsspørgsmål 40 mv.) ikke skal  

 forelægges komitéystemet.
Komitéystemet har taget denne fortolkning af  

 gældende  

 lov til efterretning samtidigt med, at vi finder, at mennesker skal beskyttes  

 mod urimelige forsøg - det er netop en sådan funktion komitésystemet har.
De  

 såkaldte Cheminova-forsøg var i udlandet forelagt de videnskabsetiske  

 komitéer.  

 Der er endvidere en uens forelæggelsespraksis i Danmark i dag for sager vedr.  

 tilsætning af kemikalier til fx cremer.
Komité systemet beder om, at lovgiver  

 afstikker klare signaler for den fremtidige forelæggelse for komitésystemet  

 fx  

 ved at medtage bemærkninger herom i sin slutbetænkning.
Komitésystemet  

 finder,  

 at denne slags forsøg med mennesker skal forelægges komitésystemet.
Se  

 uddybende beskrivelse i bilag 2.
3.  

 	  

 Komitésystemet  

 finder det uacceptabelt, at det ikke må kontrollere lægemiddelforsøg, men  

 alene  

 andre biomedicinske forsøg.
Loven bør ændres.
I henhold til Komitélovens § 22, stk. 5, fører de regionale videnskabsetiske  

 komitéer ikke tilsyn med kliniske forsøg med lægemidler.
Dette tilsyn føres  

 alene af Lægemiddelstyrelsen.
Dette indebærer, at der ikke foretages  

 videnskabsetisk kontrol med lægemiddelforsøg.
Dette bør ændres.
Se bilag 1  

 for  

 uddybning.
4.  

 	  

 Komitésystemet bør  

 kunne stoppe et projekt bl.a. ud fra etiske betragtninger, men mangler den  

 juridiske hjemmel.
Den bør etableres.
I modsætning til Lægemiddelstyrelsen har de videnskabsetiske  

 komitéer ikke hjemmel til at kræve et igangværende godkendt projekt ændret,  

 midlertidigt stoppet eller forbudt.
Ud fra et videnskabsetisk aspekt er det  

 ønskeligt, at komitésystemet får en tilsvarende hjemmel, jf. bilag 1.
 5.  

 	  

 Lamme personer bør  

 gennem informeret samtykke kunne give tilsagn om deltagelse i forsøg og  

 forskning på anden måde end ved underskrift fra en hånd, der ikke kan skrive.
Komitélovens § 7, litra 8 forudsætter, at et informeret samtykke  

 er »skriftligt, dateret og underskrevet eller elektronisk sammen med brug af  

 elektronisk signatur«.
Der bør skabes hjemmel til, at en person, som på grund  

 af et fysisk handicap ikke selv kan underskrive, har mulighed for at give  

 samtykke ved en stedfortræders underskrift.
Se nærmere i bilag 1.
6.  

 	  

 CVK har med stor  

 accept fra 25 landes deltagere gennemført den første internationale  

 sommerskole  

 i videnskabsetik (med EU tilskud). Det har vist sig - efter ressortflytning -  

 at den juridiske hjemmel mangler.
Den ønskes nu indført - ikke mindst for at  

 fortsætte med at give Danmark et positivt image på dette etiske område.
Da CVK ressortmæssigt var placeret i Ministeriet for Videnskab,  

 Teknologi og Udvikling (Forskningsstyrelsen) påbegyndtes planlægning af den  

 første internationale sommerskole i videnskabsetik.
Efter  

 ressortoverflytningen  

 til Indenrigs- og Sundhedsministeriet blev den første sommerskole faktisk  

 gennemført  

 med deltagelse fra 25 lande.
Der foreligger en meget positiv evaluering.
Efter ressortoverflytninger er det blevet påpeget, at CVK i forhold  

 til nugældende lovgivning mangler den fornødne hjemmel til internationale  

 aktiviteter, herunder afholdelse af 1 uges international sommerskole.
Denne  

 hjemmel ønskes nu juridisk sikret ved tilføjelse til § 24 af fx følgende  

 stykke: »4) ud fra et globaliserings- og internationaliseringssynspunkt at  

 deltage i internationalt samarbejde om videnskabsetiske emner og  

 videnskabsetiske komitésystemer og iværksætte international formidlings- og  

 kursusvirksomhed om videnskabsetiske emner«.
Se bilag 3 for uddybning.
 7.  

 	  

 Et menneske bør én  

 gang for alle via informeret samtykke kunne give accept til at donere  

 videnskaben  

 biologisk materiale til generelle videnskabelige formål - uden at donor  

 senere  

 skal afgive nyt informeret samtykke.
Et levende menneske kan beslutte at testamentere sit afdøde  

 legeme mere generelt til videnskabelige formål og til undervisning af  

 studenter.
Et levende menneske kan efter gældende lovgivning i dag ikke  

 beslutte at donere biologisk materiale fx blodprøver til videnskabelige  

 formål  

 mere generelt.
Der skal foreligge en konkret projektbeskrivelse for det  

 enkelte  

 projekt som grundlag for godkendelse.
Det virker ikke hensigtsmæssigt, at  

 mennesker, som gerne vil afgive biologisk materiale til videnskaben mere  

 generelt, på ny skal kontaktes for at afgive informeret samtykke, hvis fx  

 nedfrosne  

 blodprøver om 5 år skal anvendes til videnskabelige formål.
Se uddybende  

 beskrivelse i bilag 1.
 8.  

 	  

 Definitionen på  

 forskningsbiobank i loven bør ændres, så en forskningsbiobank er noget, »man  

 sætter i banken« til imødegåelse af fremtidige endnu ukendte  

 forskningsformål,  

 mens øvrige biobanker, der anvendes til forskning, betragtes som  

 projektbiobanker, der indgår i et konkret beskrevet forskningsprojekt.  

 Komitésystemet skal både have forelagt projektbiobanker og  

 forskningsbiobanker,  

 jf. i øvrigt pkt. 1 ovenfor.
I henhold til Indenrigs- og Sundhedsministeriets cirkulære af  

 13. juni 2005 skal en »forskningsbiobank« i komitélovens § 16, stk. 5,  

 forstås  

 som en biobank, der er en integreret del af et biomedicinsk  

 forskningsprojekt.  

 CVK finder, at betegnelsen »forskningsbiobank« bør forbeholdes den samling af  

 biologisk materiale, som opbevares med henblik på fremtidig, ikke  

 konkretiseret forskning.
Se uddybende beskrivelse i bilag 1.
 9.  

 	  

 Enkelte daglige  

 uhensigtsmæssigheder i komitésystemets administration bør ændres via ændret  

 lovgivning.
De regionale komitéer har i det daglige arbejde konstateret  

 nogle administrative uhensigtsmæssigheder med komitéloven.
Det drejer sig  

 dels  

 om reglen om kun at måtte rette henvendelse én gang til forsker (§ 10, stk.  

 3),  

 dels kravet om at sikre sig dokumentation for forskers identitet (§ 11, stk.  

 2). Disse bestemmelser ønskes ophævet, jf. bilag 1.
 Svar:
 Vedrørende de i henvendelsen ad 21. februar 2006 anførte punkter  

 1-9 kan jeg vedrørende  

  

 punkt 2-6  

 i det hele henvise til min besvarelse  

 af spørgsmål 15.
Herudover skal jeg vedrørende  

  

 punkt 1, 7 og 8  

 om  

 biobanker m.v. henvise til ministeriets cirkulæreskrivelse af 13. juni 2005  

 om  

 fortolkning af § 16, stk. 5, i lov om et videnskabsetisk komitésystem og  

 behandling  

 af biomedicinske forskningsprojekter i relation til forskningsbiobanker.
Af  

 cirkulæreskrivelsen fremgår det blandt andet, at det af  

 § 16, stk. 5, i komitéloven følger, at komitéen kun kan meddele  

 tilladelse til et forskningsprojekt, hvis forsøgspersonen afgiver informeret  

 samtykke, når personens væv i forbindelse med et konkret forskningsprojekt  

 udtages med henblik på opbevaring i en forskningsbiobank.
Af cirkulæreskrivelsen fremgår det videre, at det, som  

 komitéloven regulerer, er biomedicinske forskningsprojekter, dvs. konkrete  

 forskningsprojekter på mennesker eller menneskeligt biologisk materiale.  

 Komitésystemet har ikke kompetence til at behandle andre spørgsmål inden for  

 forskningsverdenen.
Dette fører til, at en forskningsbiobank i § 16, stk. 5,  

 skal forstås som en biobank, der er en integreret del af et biomedicinsk  

 forskningsprojekt.
Biobanker etableret med henblik på en eventuel fremtidig  

 forskning  biobanker uden for forskningsprojekt  kan ikke  

 godkendes af  

 komitésystemet, da der savnes hjemmel hertil, ligesom der heller ikke er  

 behov  

 for sådan hjemmel, da det indsamlede biologiske materiale ikke er gjort til  

 genstand  

 for forskning.
Sådanne biobanker med forskningsformål skal udelukkende  

 anmeldes  

 til Datatilsynet.
 Omvendt skal biomedicinske forskningsprojekter, hvori der indgår  

 biologisk materiale fra en tidligere etableret biobank, anmeldes til og  

 godkendes af komitésystemet som alle andre biomedicinske forskningsprojekter.  

 Det  

 biologiske materiale bliver jo i så fald anvendt til forskning og overgår  

 derved fra at indgå i en almindelig biobank til at indgå i en  

 forskningsbiobank.
Brugen af væv fra en tidligere etableret biobank i et  

 biomedicinsk forskningsprojekt kan ske uden indhentelse af samtykke fra de  

 personer, som oprindeligt afgav vævet i medfør af komitélovens § 16, stk. 3,  

 hvis anvendelsen af det biologiske materiale i forskningsprojektet ikke  

 indebærer risici eller belastning af disse personer.
Det er den  

 videnskabsetiske komité, der i det konkrete tilfælde træffer afgørelse om  

 undladelse af indhentelse af samtykke.
 På denne baggrund ses der ikke at være behov for at etablere en  

 adgang i komitéloven til, at personer én gang kan give samtykke til at donere  

 biologisk materiale til generelle videnskabelige formål som foreslået i punkt  

 7  

 i henvendelsen fra Den Centrale Videnskabsetiske Komité.
 . / .  

  

 Cirkulæreskrivelsen  

 er vedlagt i sin helhed til udvalgets orientering.
 Til henvendelsens  

  

 punkt 9  

 om enkelte uhensigtsmæssigheder  

 i komitéloven må jeg fastholde min besvarelse af spørgsmål 15, hvoraf det  

 blandt andet fremgår, at vi nu må fokusere på indholdet af det fremsatte  

 lovforslag med henblik på at få den bedst mulige tilretning af de områder,  

 som  

 kræver justering her og nu.
En gennemgribende  

 revision og ændring af loven fandt sted i forbindelse med vedtagelsen af den  

 gældende komitélov i 2003 på baggrund af et omfattende udvalgsarbejde.
Loven  

 har kun har været fuldgyldigt i kraft i mindre end 2 år, og det findes derfor  

 at være for tidligt at drage konklusioner vedrørende lovens effekt på  

 komitésystemet.
Da der  

 er flere emner vedrørende komitésystemet, som man  

 kunne overveje at ændre reguleringen af, vil jeg imidlertid have komitéens  

 forslag til øvrige lovændringer i erindring ved senere ændringer af  

 komitéloven.
Fortolkning af §  

 16, stk. 5, i lov om et videnskabsetisk komitésystem og behandling af  

 biomedicinske forskningsprojekter i relation til forskningsbiobanker Da der har vist sig en vis usikkerhed om forståelsen af § 16,  

 stk. 5, i lov om et videnskabsetisk komitésystem og behandling af  

 biomedicinske  

 forskningsprojekter (komitéloven), skal Indenrigs- og Sundhedsministeriet  

 udtale:
 § 16, stk. 5, har følgende ordlyd:
»  

 Stk. 5.  

  

 Komiteen kan  

 kun meddele tilladelse, hvis forsøgspersonen afgiver informeret samtykke, når  

 personens væv i forbindelse med et konkret forskningsprojekt udtages med  

 henblik på opbevaring i en forskningsbiobank.« Det spørgsmål, der har givet anledning til fortolkningstvivl, er  

 karakteren af den forskningsbiobank, der omtales i bestemmelsens slutning.  

 Problemet er, om omhandlede forskningsbiobank skal forstås som den samling af  

 biologisk materiale, der indgår som en integreret del af det konkrete  

 forskningsprojekt (»projektbiobank«), eller om der skal forstås en biobank,  

 der  

 etableres i forbindelse med et konkret forskningsprojekt, hvor der indsamles  

 mere biologisk materiale, som ikke skal bruges til det konkrete projekt, men  

 til brug for eventuelle fremtidige forskningsformål (»biobank med  

 forskningsformål uden for forskningsprojekt«).
 Bestemmelsens forarbejder giver ingen vejledning til løsning af  

 problemet.
En fortolkning må baseres på, hvad genstandsfeltet for komitéloven  

 er: Det, som loven regulerer, er biomedicinske forskningsprojekter, dvs.  

 konkrete forskningsprojekter på mennesker eller menneskeligt biologisk  

 materiale.
Dette afspejler sig i lovens titel og så at sige i samtlige  

 bestemmelser i loven, der taler om forskningsprojekter, forsøgsprotokoller,  

 forsøgspersoner etc.
Komitésystemet har ikke kompetence til at behandle andre  

 fænomener  

 inden for forskningsverdenen.
Den Centrale Videnskabsetiske Komité har dog  

 visse koordinerende og oplysende kompetencer, men alene  

 godkendelseskompetence  

 i forhold til forskningsprojekter, som indbringes af en klageberettiget eller  

 forelægges af en regional komité.
 Dette fører til, at en forskningbiobank i § 16, stk. 5, skal  

 forstås som en biobank, der er en integreret del af et biomedicinsk  

 forskningsprojekt.
Biobanker etableret med henblik på en eventuel fremtidig  

 forskning - biobanker uden for forskningsprojekt - kan ikke godkendes af  

 komitésystemet, da der savnes hjemmel hertil, ligesom der heller ikke er  

 behov  

 for sådan hjemmel, da det indsamlede biologiske materiale ikke er gjort til  

 genstand  

 for forskning.
Sådanne biobanker med forskningsformål skal udelukkende  

 anmeldes til Datatilsynet.
 For god ordens skyld skal det til slut nævnes, at et  

 biomedicinsk forskningsprojekt, hvori der indgår materiale, der oprindeligt  

 er  

 udtaget til opbevaring i en biobank med henblik på fremtidig forskning, som  

 nævnt i seneste afsnit ovenfor, skal anmeldes til og godkendes af  

 komitésystemet som alle andre biomedicinske forskningsprojekter, da det  

 biologiske  

 materiale i så fald vil blive gjort til genstand for forskning.
