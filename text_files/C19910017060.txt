Direktoratet har i bekendtgørelse nr. 673 af 9. oktober 1991 fastsat regler om et arbejdsløshedskassemedlems rådighedsforpligtelse og konsekvenserne af selvforskyldt ledighed.
Til brug herfor har direktoratet udarbejdet denne vejledning.
Rådighedsforpligtelsen Rådighedsforpligtelsen omfatter de samlede krav, som et ledigt medlem  

 skal opfylde for at kunne anses for at have tilknytning til det danske  

 arbejdsmarked, og som arbejdsløshedskassen har pligt til at påse, at  

 medlemmet opfylder, inden dagpenge kan udbetales.
Rådighedsforpligtelsen skal ses i sammenhæng med reglerne om afslag på  

 arbejde og arbejdsophør.
Medlemmet har pligt til både at være aktivt  

 arbejdssøgende og til at kunne overtage arbejde, hvortil medlemmet kan  

 formidles.
Forgæves formidlingsforsøg - dvs.
Arbejdsformidlingens eller  

 arbejdsløshedskassens forsøg på at anvise eller henvise medlemmet til arbejde  

 - eller flere arbejdsophør kan være udtryk for, at medlemmet har en så  

 usikker tilknytning til arbejdsmarkedet, at medlemmet ikke kan anses for at  

 stå til rådighed.
 Rådighedsforpligtelsen skal desuden ses i sammenhæng med det øvrige  

 regelsæt, fx reglerne om supplerende dagpenge, beskæftigelse ved  

 sæsonarbejde, bibeskæftigelse ved selvstændig virksomhed samt arbejdes og  

 indtægters betydning for arbejdsløshedsdagpengenes størrelse.
Til § 1 De grundlæggende betingelser for at få udbetalt dagpenge fremgår af § 1  

 og uddybes nærmere i resten af kapitel 1 i bekendtgørelsen.
Til § 2 Arbejdsmarkedsstyrelsen fastsætter de nærmere regler om medlemmets  

 kontakt til Arbejdsformidlingen.
 Medlemmet skal tilmelde sig Arbejdsformidlingen, når medlemmet bliver  

 ledigt, og medlemmet skal i ledighedsperioden stadig stå tilmeldt  

 Arbejdsformidlingen som arbejdssøgende for at kunne få udbetalt dagpenge.
 Tilmeldingen til Arbejdsformidlingen som arbejdssøgende siger ikke i sig  

 selv noget om et medlems rådighed, men tilmeldingen er en af flere  

 betingelser for udbetaling af dagpenge.
 Medlemmet har pligt til at møde til aktiviteter arrangeret af  

 Arbejdsformidlingen, hvis medlemmet skriftligt og personligt er indkaldt  

 hertil af Arbejdsformidlingen.
Til § 3 Bestemmelsen forudsætter, at medlemmet søger arbejde på den måde, det er  

 normalt at søge arbejde på inden for det fagområde, hvor medlemmet skal være  

 aktivt arbejdssøgende.
 Et medlems arbejdssøgning skal give sig udslag i skriftlige ansøgninger  

 eller personlige eller telefoniske henvendelser til arbejdsgivere.
Et medlem skal søge eventuelle opslåede stillinger og kan normalt ikke  

 udelukkende søge stillinger uopfordret, medmindre der ikke er opslået ledige  

 stillinger.
I den situation kan medlemmet have pligt til at søge stillinger  

 uopfordret.
Et fuldtidsforsikret medlem skal primært søge fuldtidsarbejde af varig  

 karakter for at kunne anses for at være aktivt arbejdssøgende og til rådighed  

 for arbejdsmarkedet.
Kravet om at være aktivt arbejdssøgende kan således ikke  

 opfyldes ved, at medlemmet kun søger deltidsarbejde eller arbejde af  

 midlertidig karakter, hvis der inden for arbejdsområdet også har været udbudt  

 arbejde på fuld, sædvanlig arbejdstid og af varig karakter.
Et medlems hidtidige beskæftigelse, uddannelse og kvalifikationer er  

 afgørende for inden for hvilket fagligt område, medlemmet skal være aktivt  

 arbejdsssøgende.
Hvis et medlem, fx af personlige grunde, ikke ønsker at være  

 arbejdsssøgende inden for en del af sit faglige område, skal medlemmet, hvis  

 der som følge af denne begrænsning ikke er et tilstrækkeligt antal stillinger  

 at søge, udvide sin arbejdssøgning inden for resten af sit faglige område og  

 eventuelt også søge arbejde uden for sit faglige område.
Medlemmet skal stå til rådighed for realistisk arbejde.
Dette indebærer,  

 at hvis medlemmet ønsker at stå til rådighed uden for sit faglige område, kan  

 medlemmet fx deltage i kurser eller uddannelse, hvis det er en forudsætning  

 for at få arbejde uden for medlemmets faglige område.
 Et medlem må ikke undlade at søge stillinger, fordi medlemmet ikke mener  

 at kunne komme i betragtning på grund af alder, køn eller lignende, medmindre  

 sådanne begrænsninger fremgår udtrykkeligt af stillingsopslaget.
 Medlemmets deltagelse i relevante kurser eller uddannelse skal også indgå  

 som et led i arbejdsløshedskassens rådighedsvurdering af medlemmet, men kan  

 som hovedregel ikke stå alene.
Selvstændige erhvervsdrivende skal ved ledighed stille deres arbejdskraft  

 til rådighed for arbejdsmarkedet i fuldt normalt omfang som lønmodtagere.
Der  

 gælder altså samme rådighedsbegreb som for ledige lønmodtagere.
Dette  

 indebærer, at den selvstændige som udgangspunkt skal stå til rådighed for  

 lønarbejde enten inden for den faglige branche, hvor medlemmet har været  

 beskæftiget som selvstændig, eller inden for det område, hvor medlemmet er  

 uddannet eller tidligere har haft lønarbejde.
Et medlem må ikke indstille sin arbejdssøgning, deltagelse i kurser m.m.,  

 fordi medlemmet fx skal påbegynde et arbejdstilbud, et uddannelsestilbud,  

 modtage iværksætterydelse eller overgå til efterløn.
Medlemmet skal derfor  

 også søge arbejde i den resterende del af ledighedsperioden.
 Selv om et medlem har indgået aftale om påbegyndelse af et arbejde, skal  

 medlemmet også være aktivt arbejdsssøgende i den resterende del af  

 ledighedsperioden mellem aftalens indgåelse og arbejdets påbegyndelse, hvis  

 der under hensyntagen til ledighedsperiodens længde er en realistisk mulighed  

 for at komme i betragtning til det pågældende arbejde.
 Et medlem, der forbereder etablering af selvstændig virksomhed, skal  

 sideløbende med sine forberedelser være aktivt arbejdssøgende til almindeligt  

 lønarbejde indtil påbegyndelsen af den selvstændige virksomhed.
Som hovedregel opfyldes kravet om at stå til rådighed ved, at et medlem  

 søger arbejde og derefter beholder arbejdet.
Afbrydelse af arbejdsforhold  

 (afskedigelser eller egne opsigelser) kan være udtryk for, at medlemmet har  

 en så usikker tilknytning til arbejdsmarkedet, at det må sidestilles med  

 manglende vilje til at få arbejde.
Der er fastsat særlige regler for medlemmer, der er beskæftiget ved  

 sæsonarbejde.
Der henvises til direktoratets bekendtgørelse herom.
 En arbejdsløshedskasse skal ved ledighedens indtræden vejlede sine  

 medlemmer om, hvad det indebærer at være aktivt arbejdssøgende, jf. § 28 og  

 direktoratets bekendtgørelse om en arbejdsløshedskasses vejledningspligt over  

 for sine medlemmer.
Til § 4 I det almindelige krav om at kunne overtage arbejde ligger en række  

 forudsætninger af forskellig art, fx at medlemmet skal have helbred til at  

 klare et arbejde, at medlemmet skal kunne komme frem til arbejde, og at der  

 ikke må være faktiske eller retlige hindringer for at overtage arbejde.
Ved vurderingen af om et medlem kan overtage arbejde, må der i alle  

 tilfælde tages rimeligt hensyn til det enkelte medlems evner og kræfter.
Det  

 kan ikke forlanges, at medlemmet skal kunne overtage et hvilket som helst  

 arbejde, som udbydes, jf. bekendtgørelsens bestemmelse om »de vilkår,  

 som er almindelige«.
Et medlems sygdom eller handicap indicerer således  

 ikke automatisk manglende rådighed, når der dog findes arbejde, som medlemmet  

 har vilje, evner og kræfter til at klare.
Et medlem, der skal kunne overtage passende arbejde, må acceptere en  

 samlet daglig transporttid med offentlige transportmidler på maksimalt 3  

 timer, og medlemmet må desuden som hovedregel acceptere at bruge eget  

 transportmiddel.
Der skal dog tages hensyn til medlemmets alder, typen af  

 transportmiddel, afstanden mellem bopæl og arbejde o.l.
Når det skal afgøres, om et medlem kan komme frem til arbejde, skal der  

 ikke tages hensyn til, om der for tiden er ledige arbejdspladser i området,  

 men til om der er mulighed for beskæftigelse.
Rådighedsbegrebet er som  

 udgangspunkt uafhængigt af den aktuelle situation på arbejdsmarkedet, men et  

 medlem kan ikke opfylde kravet om at stå til rådighed, hvis medlemmet er  

 bosiddende et sted, hvor der reelt ikke er mulighed for beskæftigelse.
 Hvis et medlem bor eller bosætter sig i et geografisk område, hvor  

 beskæftigelsesmulighederne må anses for særligt ringe, eller der fx på grund  

 af virksomhedslukning ikke længere er et arbejdsmarked for medlemmet, skal  

 medlemmet søge og kunne overtage arbejde, der medfører en længere daglig  

 transporttid end 3 timer.
 Sammenlagt ledighed for medlemmet beregnes på grundlag af de timer, for  

 hvilke medlemmet har fået udbetalt arbejdsløshedsdagpenge eller  

 feriedagpenge.
Til § 5 Den faglige afgrænsning af begrebet »rimeligt arbejde« skal ses  

 i sammenhæng med det tilsvarende begreb, der anvendes i forbindelse med  

 arbejdstilbud efter lov om arbejdstilbud til ledige.
Bestemmelsen indebærer, at medlemmet også skal være aktivt arbejdssøgende  

 til arbejde, der ligger uden for det hidtidige fagområde, ligesom medlemmet  

 skal søge arbejdet i et større geografisk område.
Medlemmet må desuden som  

 hovedregel acceptere at bruge eget transportmiddel.
Der skal dog tages hensyn  

 til medlemmets alder, typen af transportmiddel, afstanden mellem bopæl og  

 arbejde o.l.
 Sammenlagt ledighed for medlemmet beregnes på grundlag af de timer, for  

 hvilke medlemmet har fået udbetalt arbejdsløshedsdagpenge eller  

 feriedagpenge.
Til § 6 Medlemmet har pligt til at gøre sig bekendt med indholdet af den daglige  

 post enten ved selv at vente på den daglige postomdeling eller ved på anden  

 måde at sikre sig kendskab til den daglige post.
Til § 7 Et medlem skal, til brug for arbejdsløshedskassens vurdering af om  

 medlemmet er aktivt arbejdsssøgende og således står til rådighed for  

 arbejdsmarkedet, give oplysninger om sin jobsøgningsaktivitet og deltagelse i  

 kurser og andre beskæftigelsesfremmende foranstaltninger m.v.
Til § 8 Arbejdsmarkedsstyrelsen har fastsat regler om, at Arbejdsformidlingen har  

 pligt til at indberette til arbejdsløshedskassen, hvis medlemmet ikke møder  

 til en aktivitet, som vedkommende skriftligt og personligt er indkaldt til af  

 Arbejdsformidlingen.
Medlemmet kan fx indkaldes til en  

 grundregistreringssamtale, et informationsmøde for nytilmeldte, en samtale i  

 forbindelse med anvisning eller henvisning, et målrettet servicetilbud eller  

 en aktivitet på Arbejdsformidlingen i medfør af lov om arbejdstilbud til  

 ledige.
 Arbejdsmarkedsstyrelsen har endvidere fastsat regler om, at  

 Arbejdsformidlingen skal foretage indberetning til arbejdsløshedskassen, hvis  

 medlemmet ikke er mødt til en formidlingssamtale hos Arbejdsformidlingen  

 eller hos arbejdsgiveren eller efter samtale med arbejdsgiveren har afslået  

 det formidlede arbejde.
 Endelig har Arbejdsformidlingen pligt til at indberette til  

 arbejdsløshedskassen, hvis medlemmet er udeblevet fra, har afslået eller er  

 ophørt i fx et kursustilbud eller uddannelsestilbud til ledige.
 Arbejdsløshedskassen har pligt til at registrere de oplysninger, som  

 medlemmet giver i henhold til § 7, og som har indflydelse på vurderingen af  

 medlemmets rådighed.
Til § 9 De systematiske rådighedsvurderinger skal sikre, at det enkelte medlem  

 løbende opfylder rådighedsforpligtelsen samt øge medlemmets motivation for at  

 tage imod de tilbud, der gives til ledige med henblik på at komme i arbejde.
En systematisk rådighedsvurdering skal finde sted, når medlemmets  

 sammenlagte ledighed udgør 26 uger inden for 39 uger, hvilket ikke  

 nødvendigvis er ensbetydende med en sammenhængende ledighedsperiode på 26  

 uger.
Sammenlagt ledighed for medlemmet beregnes på grundlag af de timer, for  

 hvilke medlemmet har fået udbetalt arbejdsløshedsdagpenge eller  

 feriedagpenge.
 Rådighedsvurderingen sker i tilslutning til en vejledningssamtale i  

 henhold til arbejdsløshedsforsikringslovens § 65, og rådighedsvurderingen  

 skal bl.a. bygge på indholdet af samtalen.
 Hvis et medlem før den første § 65-samtale i arbejdsløshedskassen eller  

 mellem to § 65-samtaler ikke har søgt nogle stillinger, uanset at der har  

 været relevante ledige stillinger at søge, kan medlemmet som udgangspunkt  

 ikke anses for at stå til rådighed.
 Et medlems eventuelle arbejdssøgning og arbejdsforhold efter det  

 tidspunkt, hvor arbejdsløshedskassen i henhold til  

 arbejdsløshedsforsikringslovens § 65 vurderer medlemmets rådighed, har ikke  

 betydning for, om medlemmet kan anses for at stå til rådighed på tidspunktet  

 for § 65-samtalen.
Den omstændighed, at et medlem er indstillet til et arbejdstilbud eller  

 ønsker at overgå til efterløn inden for kort tid, er ikke tilstrækkelig til  

 at anse medlemmet for at stå til rådighed for arbejdsmarkedet.
Derimod er  

 hensigten med de systematiske rådighedsvurderinger, at arbejdsløshedskassen  

 jævnligt skal undersøge, om medlemmet har stået til rådighed for  

 arbejdsmarkedet i den forudgående ledighedsperiode.
Da et medlem kun kan få et arbejdstilbud, hvis medlemmet opfylder de  

 almindelige betingelser for at modtage dagpenge, skal medlemmets rådighed  

 altid vurderes før indberetningen til et arbejdstilbud.
Rådighedsvurderingen  

 foretages dels på grundlag af oplysninger fra tidligere systematiske  

 rådighedsvurderinger dels eventuelt nye oplysninger, kassen har modtaget  

 siden sidste systematiske rådighedsvurdering.
Arbejdsløshedskassen skal dog  

 være i besiddelse af oplysninger, der i tilstrækkelig grad belyser medlemmets  

 rådighed, hvorfor arbejdsløshedskassen kan være nødsaget til at indhente  

 yderligere oplysninger.
Arbejdsløshedskassen skal ikke nødvendigvis indkalde  

 medlemmet til en samtale i forbindelse med denne rådighedsvurdering.
En arbejdsløshedskasse kan give medlemmet en kortere frist på fx 3 men  

 ikke over 6 måneder til at bevise sin rådighed for arbejdsmarkedet, særligt  

 med hensyn til medlemmets arbejdssøgning eller helbred.
Meddelelsen om  

 fristen skal gives skriftligt.
Til § 10 Bestemmelsen fastsætter, i hvilke situationer en arbejdsløshedskasse  

 bl.a. har pligt til konkret at vurdere, om et medlem står til rådighed for  

 arbejdsmarkedet.
Bestemmelsen er ikke udtømmende, hvorfor  

 arbejdsløshedskassen har pligt til at være opmærksom på andre forhold, der  

 kan skabe tvivl om et medlems rådighed, fx at medlemmet med en fyldestgørende  

 grund har afbrudt flere arbejdsforhold inden for en kortere periode, eller at  

 medlemmet anmoder om dagpenge, efter at medlemmet i en arbejdsfri periode  

 ikke har været tilmeldt Arbejdsformidlingen som arbejdssøgende.
Til § 10, stk. 1, nr. 1 og 2 Når Arbejdsformidlingen indberetter, at et medlem er udeblevet fra, har  

 afslået at deltage i eller ikke har fuldført en aktivitet, som er af  

 betydning for medlemmets genplacering på arbejdsmarkedet, og som medlemmet er  

 blevet indkaldt til skriftligt og personligt af Arbejdsformidlingen, skal  

 arbejdsløshedskassen undersøge årsagen hertil.
Herefter skal  

 arbejdsløshedskassen vurdere, om hændelsesforløbet giver anledning til tvivl  

 om medlemmets rådighed.
Hvis det ikke er tilfældet, skal arbejdsløshedskassen  

 registrere hændelsesforløbet og begrundelsen for, at der ikke er tvivl.
Hvis  

 hændelsesforløbet giver anledning til tvivl, skal arbejdsløshedskassen  

 foretage en egentlig rådighedsvurdering, hvori samtlige momenter skal indgå,  

 og registrere udfaldet heraf.
 Hvis Arbejdsformidlingen indberetter, at et medlem fx er udeblevet fra en  

 samtale med en arbejdsgiver om et formidlet arbejde, skal  

 arbejdsløshedskassen undersøge, om medlemmet har haft en fyldestgørende grund  

 til udeblivelsen, jf. § 21, stk. 1.
Arbejdsløshedskassen skal ligeledes undersøge årsagen til, at medlemmet fx  

 er udeblevet fra 3-måneders-samtalen på Arbejdsformidlingen eller ikke har  

 meldt tilbage på Arbejdsformidlingens kontaktbrev.
Hvis medlemmet ikke svarer  

 på arbejdsløshedskassens henvendelse om årsagen til, at medlemmet har undladt  

 at reagere på kontaktbrevet, skal arbejdsløshedskassen senest 14 dage efter  

 Arbejdsformidlingens indberetning meddele Arbejdsformidlingen, at medlemmet  

 skal afmeldes Arbejdsformidlingen.
Til § 10, stk. 1, nr. 4 Et medlem kan ikke få dagpenge, så længe medlemmet er syg, jf. § 13, stk.  

 1, nr. 1.
 Ved udbetaling af arbejdsløshedsdagpenge til medlemmer, som overgår fra  

 sygedagpenge til arbejdsløshedsdagpenge, skal arbejdsløshedskassen sikre sig  

 dokumentation for, at sygedagpengeudbetalingerne er ophørt.
 Hvis medlemmet har været syg i en kort periode og på dagpengekortet efter  

 sygdommens ophør erklærer sig til rådighed for arbejdsmarkedet, vil  

 yderligere dokumentation normalt ikke være nødvendig for  

 arbejdsløshedskassen.
Hvis medlemmet har været syg i en længere periode, og medlemmet herefter  

 melder sig rask og anmoder om dagpenge, skal arbejdsløshedskassen undersøge  

 og vurdere medlemmets rådighed.
Hvis arbejdsløshedskassen ikke finder  

 anledning til tvivl om medlemmets rådighed, kan det dog være hensigtsmæssigt  

 for arbejdsløshedskassen at skaffe dokumentation for, at medlemmet igen kan  

 overtage arbejde.
Arbejdsløshedskassen kan fx indhente en tro- og  

 loveerklæring fra medlemmet.
Hvis medlemmet i en meget lang periode, det vil i denne relation sige  

 mindst 2 år, har været uden tilknytning til arbejdsmarkedet på grund af  

 sygdom, og medlemmet melder sig rask og anmoder om dagpenge, skal  

 arbejdsløshedskassen foretage en rådighedsvurdering, hvori sygdommen skal  

 indgå som et væsentligt led.
Vurderingen må bygge på såvel sygdommens art,  

 varighed og hyppighed som på medlemmets hidtidige tilknytning til  

 arbejdsmarkedet og fremtidige arbejdsmuligheder.
Medlemmets egen raskmelding  

 er således som hovedregel ikke i sig selv afgørende, ligesom der ikke kan  

 kræves en raskmelding fra medlemmets læge.
 Bl.a. i denne situation kan tilvejebringelse af en lægeattest være et  

 nødvendigt led i arbejdsløshedskassens vurdering af, om medlemmet kan anses  

 for at stå til rådighed for arbejdsmarkedet, som det forudsættes i  

 arbejdsløshedsforsikringsloven.
Der er udarbejdet en lægeattest til brug ved arbejdsløshedskassens  

 rådighedsvurdering af et medlem efter længere tids sygdom.  

 Arbejdsløshedskassen udleverer attesten til medlemmet, der udfylder attesten  

 sammen med lægen.
Attesten afleveres i arbejdsløshedskassen til brug for  

 dennes sagsbehandling.
Til § 10, stk. 1, nr. 5 Ved beskæftigelse i ægtefællens virksomhed gælder bestemmelsen kun i  

 tilfælde, hvor der er tale om lønarbejde i henhold til direktoratets  

 bekendtgørelse om optagelse i en anerkendt arbejdsløshedskasse for  

 selvstændige erhvervsdrivende.
Beder medlemmet om dagpenge og oplyser at være helt eller delvist ledigt  

 fra lønarbejde i ægtefællens eller samleverens virksomhed, skal  

 arbejdsløshedskassen undersøge årsagen til ophøret.
Hvis denne årsag -  

 sammenholdt med medlemmets øvrige forhold - giver anledning til tvivl, skal  

 arbejdsløshedskassen foretage en konkret rådighedsvurdering.
Dette gælder  

 også, hvis medlemmet kun midlertidigt bliver helt eller delvist ledigt.
 Hvis medlemmets ledighed skyldes, at ægtefællens eller samleverens  

 virksomhed er endeligt ophørt, vil der ikke være tvivl om, at medlemmet er  

 fuldt ledigt, jf. de gældende regler om ophør af udøvelse af selvstændig  

 virksomhed som hovedbeskæftigelse.
 I øvrige tilfælde hvor medlemmet bliver fuldt ledigt fra virksomheden, der  

 fortsættes af ægtefællen eller samleveren i uændret form, foretager  

 arbejdsløshedskassen en konkret rådighedsvurdering, hvori indgår oplysninger  

 om karakteren af medlemmets arbejde, årsagen til ledigheden fra virksomheden  

 og omfanget og arten af medlemmets hidtidige tilknytning til andre  

 arbejdspladser.
 Er den manglende rådighed begrundet i medlemmets fortsatte tilknytning til  

 ægtefællens eller samleverens virksomhed, vil medlemmet dog få ret til  

 dagpenge fra det tidspunkt, hvor ægtefællen eller samleveren efterfølgende  

 ophører med at drive virksomheden, hvis medlemmet i øvrigt opfylder  

 rådighedsbetingelserne på dette tidspunkt, jf § 12, stk. 4.
 Hvis medlemmet tager lønarbejde på nedsat tid i ægtefællens eller  

 samleverens selvstændige virksomhed, og medlemmet beder om supplerende  

 dagpenge, skal arbejdsløshedskassen undersøge, om medlemmet står til rådighed  

 for det øvrige arbejdsmarked, og i den forbindelse vurdere medlemmets  

 fortsatte tilknytning til virksomheden.
Hvis et medlem opsiger sit fuldtidsarbejde for at overtage arbejde på  

 nedsat tid i fx ægtefællens virksomhed, skal medlemmet rådighedsvurderes med  

 henvisning til § 10, stk. 1, nr. 5. I henhold til § 10, stk. 2, skal  

 forholdene i § 10 stk. 1, indgå i en samlet vurdering af medlemmets rådighed.  

 Det kan derfor desuden få betydning for vurderingen, at medlemmet har valgt  

 at overgå til deltidsbeskæftigelse.
Hvis et eventuelt krav om arbejde  

 bortfalder, fordi ægtefællens virksomhed ophører, er medlemmets dagpengeret  

 stadig afhængig af, at medlemmet opfylder de almindelige  

 rådighedsbetingelser, herunder at medlemmet reelt står til rådighed for  

 fuldtidsarbejde.
Til § 10, stk. 1, nr. 6 Bestemmelsen er begrundet i, at der er tvivl om medlemmets tilknytning  

 til det øvrige arbejdsmarked.
Arbejdsløshedskassen skal derfor tage  

 medlemmets rådighed op til vurdering og afgøre, om medlemmet har en så nær  

 tilknytning til den pågældende virksomhed, at medlemmet ikke kan anses for at  

 stå til rådighed.
Hvis medlemmet bliver midlertidigt ledigt, gælder bestemmelsen uanset  

 medlemmet bliver helt eller delvist ledigt.
Der henvises i øvrigt til  

 vejledningen til § 10, stk. 1, nr. 5.
Til § 10, stk. 1, nr. 7 Andre forhold, som eventuelt kan give anledning til tvivl om et medlems  

 rådighed, kan bl.a. være den omstændighed, at et medlem i en længere periode  

 ikke har stået til rådighed for det danske arbejdsmarked.
Dette kan fx være  

 tilfældet, hvis medlemmet gennem flere år har holdt ferie ud over den  

 periode, som ferieloven giver ret til.
Hvis arbejdsløshedskassen er i tvivl  

 om et medlems rådighed, skal arbejdsløshedskassen undersøge forholdene og  

 herefter vurdere medlemmets rådighed.
Det kan endvidere give anledning til tvivl, hvis medlemmet afslår at  

 deltage i, udebliver fra eller ikke fuldfører en beskæftigelsesmæssig  

 foranstaltning foranlediget af arbejdsløshedskassen.
Det samme gælder, hvis  

 medlemmet afslår at deltage i, udebliver fra eller ikke fuldfører en  

 aktivitet, hvortil medlemmet er indkaldt af Arbejdsformidlingen ved en  

 indkaldelse, der ikke opfylder betingelserne i nr. 1.
 Der henvises i øvrigt til, at der er fastsat særlige regler om  

 rådighedsforpligtelsen for medlemmer, der er beskæftiget ved sæsonarbejde.
Til § 10, stk. 2 Ifølge § 10, stk. 2, skal forholdene i § 10, stk. 1, sammen med  

 rådighedskravene indgå i en samlet vurdering af, om medlemmet står til  

 rådighed.
 Hvis arbejdsløshedskassen herefter træffer afgørelse om, at medlemmet ikke  

 står til rådighed for arbejdsmarkedet, skal medlemmet opfylde kravet om  

 arbejde i § 12 for igen at få ret til dagpenge.
Til § 10, stk. 4 En arbejdsløshedskasse kan give medlemmet en kortere frist på fx 3 men  

 ikke over 6 måneder til at bevise sin rådighed for arbejdsmarkedet, særligt  

 med hensyn til medlemmets arbejdssøgning eller helbred.
Meddelelsen om  

 fristen skal gives skriftligt.
Til § 11, nr. 2 § 11,  nr. 2, omhandler såvel de situationer, hvor et  

 medlem uden en fyldestgørende grund afslår et konkret rimeligt arbejdstilbud,  

 som de situationer hvor medlemmet uden en fyldestgørende grund selv opsiger  

 sit arbejde i et arbejdstilbud eller bliver afskediget af en grund, der  

 væsentligt kan tilregnes medlemmet.
Til § 11, nr. 3 Et medlem, som uden en fyldestgørende grund 3 gange inden for 12 måneder  

 har afslået arbejde, som medlemmet er blevet henvist til, anses ikke for at  

 stå til rådighed.
Til § 11, nr. 4 For at § 11, nr. 4, kan finde anvendelse, skal et medlem 2 gange inden  

 for 12 måneder have mistet retten til dagpenge af een eller flere af de  

 følgende grunde:
Til § 12 Arbejde i beskæftigelsesprojekter og løntilskudsordninger efter lov om  

 kommunal beskæftigelsesindsats og arbejde i arbejdsoptræning efter lov om  

 social bistand § 43, stk. 8, kan medregnes fuldt ud til opfyldelse af kravet  

 om arbejde efter manglende rådighed.
Hvis et medlems arbejdstid ikke eller kun vanskeligt kan kontrolleres,  

 skal der ske omregning af indtægt til arbejdstimer ved hjælp af den til  

 enhver tid gældende omregningssats.
Timerne kan medregnes til kravet om  

 arbejde efter manglende rådighed.
Omregningen sker efter principperne i  

 arbejdsløshedsløshedsforsikringslovens § 55.
 Bestemmelsen i § 12, stk. 4, giver mulighed for, at medlemmet igen kan  

 anses for at stå til rådighed, uden at medlemmet har opfyldt kravet om  

 arbejde i § 12, stk. 2 og 3, hvis det fx dokumenteres, at virksomheden er  

 ophørt, eller at ægteskabet eller samlivet er ophævet.
Til § 13 § 13  omhandler situationer, hvor medlemmet i en  

 periode er forhindret i at overtage arbejde og derfor ikke står til rådighed  

 for arbejdsmarkedet.
 Når et medlem ved domstols- eller administrativ afgørelse er berøvet sin  

 frihed, kan der ikke udbetales dagpenge uanset frihedsberøvelsens art.
Medlemmet kan ifølge § 13, stk. 2, igen få dagpenge, når medlemmet ikke  

 længere er forhindret af en af de i stk. 1 nævnte grunde.
Dokumentation  

 herfor kan fx være en lægeerklæring eller en erklæring på tro og love fra  

 medlemmet.
Til § 14 Ved retlige forpligtelser tænkes på forpligtelser, som medfører et  

 erstatningsansvar, hvis de ikke overholdes, fx misligholdelse af en  

 ansættelseskontrakt med opsigelsesvarsel.
 Hvis arbejdsløshedskassen konstaterer, at et medlem ikke står til rådighed  

 for arbejdsmarkedet som følge af retlige eller faktiske forpligtelser, vil  

 medlemmet igen kunne anses for at stå til rådighed, hvis medlemmet  

 dokumenterer, at kunne frigøre sig fra disse forpligtelser, når arbejdet skal  

 tiltrædes.
Til § 15 En uddannelse skal for at kunne sidestilles med en erhvervsuddannelse i  

 henhold til lov om erhvervsuddannelser indledes med et ulønnet skoleophold  

 efterfulgt af en lønnet praktikperiode eller omvendt, som det er op til  

 eleven at få etableret.
Eleven må i ledighedsperioden ikke være berettiget  

 til løn eller uddannelsesydelse.
Til § 17 Bestemmelsen tager sigte på et medlem, som inden orlovsperiodens udløb  

 vender tilbage fra fx et udlandsophold, og som ønsker at stå til rådighed for  

 arbejdsmarkedet, inden genoptagelsen af det arbejde, som medlemmet har orlov  

 fra.
Det forudsættes, at medlemmet ikke har mulighed for at genoptage  

 arbejdet med det samme.
 Bestemmelsen omfatter alene et medlem, der tager orlov med et særligt  

 formål, fx at overtage andet arbejde, rejse til udlandet el. lign.
Når et medlem går på orlov, skal forholdet bedømmes på samme måde som ved  

 et arbejdsophør.
Hvis medlemmet således ikke har en fyldestgørende grund til  

 at gå på orlov, jf. § 26, skal medlemmet registreres for et arbejdsophør.
 Et medlem, der tager orlov fra sit arbejde uden et særligt formål, fx med  

 henblik på at søge andet arbejde, vil ikke være omfattet af bestemmelsen.  

 Medlemmet skal bedømmes efter reglerne om arbejdsophør.
Til § 18 En frigørelsesattest skal kun anvendes af et fuldtidsforsikret medlem.
Et  

 deltidsforsikret medlem har, uanset et eventuelt opsigelsesvarsel, ret til  

 supplerende dagpenge uden frigørelsesattest med de begrænsninger, der følger  

 af arbejdsløshedsforsikringslovens § 73.
Bestemmelserne i dette kapitel finder ikke  

 anvendelse ved ophør med Til § 19 Et medlem har af hensyn til fortsatte formidlingsforsøg pligt til såvel  

 over for Arbejdsformidlingen som over for arbejdsløshedskassen at oplyse om  

 en eventuel aftale om arbejde, påbegyndelse af en uddannelse eller afholdelse  

 af en planlagt ferie, jf. § 7. Et medlem har ikke en fyldestgørende grund til  

 at afslå et arbejde, hvis arbejdet bliver formidlet til påbegyndelse, før de  

 nævnte begivenheder indtræder.
Medlemmet må derfor henvende sig til  

 arbejdsgiveren, der herefter afgør, om medlemmet kan ansættes eller ej.
Til § 21 Et medlem kan ikke få dagpenge fra det tidspunkt, hvor medlemmet  

 udebliver fra en samtale med en arbejdsgiver om et formidlet arbejde.
Hvis et  

 medlem afslår at overtage et formidlet arbejde ved direkte at sige nej til  

 arbejdet, kan medlemmet ikke få dagpenge fra dette tidspunkt.
Det samme  

 gælder for et medlem, der handler på en måde, der medfører, at  

 arbejdsforholdet ikke kommer i stand.
 Der gælder særlige regler om sanktion for et medlem, der formidles et  

 arbejdstilbud, og som afslår eller ophører i arbejdstilbudet, jf. § 11, nr.  

 2.
Til § 23, nr. 1 Der henvises til §§ 4 og 5, og vejledningerne hertil.
Til § 23, nr. 6 Der er udarbejdet en lægeattest til brug for arbejdsløshedskassens  

 sagsbehandling i tilfælde af afslag på arbejde og arbejdsophør, jf.  

 bemærkningerne til § 10, stk. 1, nr. 4.
 En kiropraktorerklæring kan træde i stedet for en lægeattest, hvis  

 kiropraktorerklæringen indeholder de oplysninger, som er nævnt i  

 bestemmelsen.
Til § 23, nr. 7 Se bemærkningerne til §§ 4 og 5.
Til § 23, nr. 9 Når et medlem gør gældende, at arbejdet består i udvikling og produktion  

 af krigsmateriel, skal arbejdsløshedskassen indhente en skriftlig erklæring  

 fra Justitsministeriet (Slotsholmsgade 10, 1216 København K.), om den  

 pågældende virksomhed er omfattet af lov om krigsmateriel m.v.
Til § 24 Hvis et medlem har indgået en aftale om ansættelse, men undlader at møde  

 op på den første arbejdsdag, er der tale om et arbejdsophør, hvorefter  

 medlemmet ikke kan få dagpenge, jf. § 24, stk. 1, - eller § 24, stk. 3, ved  

 formidlet arbejde - medmindre arbejdsophøret kan anses for fyldestgørende  

 begrundet.
 Efter et arbejdsophør kan medlemmet ikke få dagpenge før det tidspunkt,  

 hvor såvel arbejdsgiveren som medlemmet er frigjort fra ansættelsesforholdet.  

 Det vil typisk være fra det tidspunkt, hvor medlemmet ophører med at få  

 udbetalt løn.
 Et medlem, som på samme tidspunkt og med ufyldestgørende grund opsiger 2  

 deltidsstillinger, kan ikke få dagpenge i 5 uger regnet fra det tidspunkt,  

 hvor medlemmet er ophørt med at få udbetalt løn i det første arbejdsforhold.
 Arbejdsløshedskassen skal sikre sig dokumentation for, at medlemmet er  

 opsagt af en grund, der ikke væsentligst kan tilregnes medlemmet, for at  

 reglen i stk. 2 kan finde anvendelse.
Til § 25 Arbejdsløshedskassen kan efter en konkret vurdering udelukke medlemmet  

 fra retten til dagpenge, selv om medlemmet har haft en fyldestgørende grund  

 til et arbejdsophør, jf. §§ 26 og 27. Dette kan fx være tilfældet, hvis et  

 medlem opsiger sit arbejde på grund af sygdom eller børnepasningsproblemer,  

 jf. § 13.
Hvis et medlem opsiger et varigt arbejde for at overtage et midlertidigt  

 arbejde eller et arbejde på nedsat tid og i den forbindelse beder om  

 dagpenge, skal arbejdsløshedskassen altid foretage en konkret  

 rådighedsvurdering med henblik på medlemmets ret til dagpenge.
Dette gælder,  

 uanset om arbejdet er varigt eller af løsere karakter.
I denne bedømmelse skal indgå oplysninger om medlemmets - begrundelse for arbejdsskiftet, - forsøg på forud for arbejdsskiftet at skaffe sig anden  

 fuldtidsbeskæftigelse, - hidtidige tilknytning til arbejdsmarkedet, - mulighed for at få flere arbejdstimer i deltidsbeskæftigelsen inden for  

 en overskuelig tid, - fremtidige muligheder for fuldtidsbeskæftigelse såvel inden for det  

 faglige som geografiske område, - vilje til eventuelt at overtage arbejde uden for det hidtidige  

 fagområde.
I tvivlstilfælde kan arbejdsløshedskassen meddele medlemmet, at  

 rådighedsspørgsmålet vil blive taget op igen efter en kortere frist på fx 3  

 men ikke over 6 måneder, og at dagpengeretten vil bortfalde, hvis der ikke på  

 dette tidspunkt kan fremskaffes dokumentation for rådigheden i form af en  

 rimelig jobsøgningsaktivitet.
Arbejdsløshedskassen skal således foretage en  

 fornyet vurdering ved fristens udløb.
Til § 26, stk. 1, nr. 1 Der er udarbejdet en lægeattest til brug for arbejdsløshedskassens  

 sagsbehandling i tilfælde af et medlems afslag på arbejde eller arbejdsophør  

 på grund af sygdom, jf. bemærkningerne til § 10, stk. 1, nr. 4.
 Hvis et medlem efter et arbejdsophør påberåber sig, at det lægeligt kan  

 dokumenteres, at medlemmet på grund af sygdom ikke længere magtede det  

 omhandlede arbejde, må arbejdsløshedskassen ikke udbetale dagpenge, før den  

 lægelige dokumentation foreligger.
 Der henvises i øvrigt til vejledningen til § 23, nr. 6.
 Dagpengeudbetalingen kan genoptages efter udløbet af en eventuel  

 karantæneperiode, der er pålagt efter § 24, medmindre arbejdsløshedskassen  

 efter en konkret vurdering finder, at der er tvivl om medlemmets rådighed for  

 arbejdsmarkedet, eller medlemmet i øvrigt ikke opfylder betingelserne for at  

 få dagpenge.
Til § 26, stk. 1, nr. 2 Ved bortfald af kørelejlighed tænkes alene på bortfald af en privat  

 kørselsaftale, hvor transportmidlet ikke tilhører medlemmet.
 Se i øvrigt bemærkningerne til § 4.
Til § 26, stk. 1, nr. 5 En forudsætning for, at et medlem i relation til bestemmelsen kan  

 betragtes som samlevende, er, at der folkeregistermæssigt er etableret en  

 fælles bolig.
Medlemmet må som hovedregel ikke ophøre med arbejdet før den flytning, der  

 skyldes ægtefællens eller samleverens overtagelse af varigt arbejde,  

 påbegyndelse af længerevarende uddannelse eller påbegyndelse eller flytning  

 af selvstændig virksomhed uden for det hidtidige hjemsted.
Det er en  

 forudsætning, at ægtefællen eller samleveren faktisk overtager arbejdet,  

 medmindre den manglende overtagelse af arbejdet ikke skyldes ægtefællens  

 eller samleverens egne forhold.
Til § 26, stk. 1, nr. 8 Det er en forudsætning, at medlemmet opsiger arbejdet til fratræden  

 tidligst samtidig med, at retten til supplerende dagpenge bortfalder.
 Herudover vil et medlem, der bliver i det hidtidige ansættelsesforhold på  

 fast nedsat tid, kunne fratræde sit arbejde inden for 26 uger efter, at  

 retten til supplerende dagpenge er bortfaldet.
Til § 26, stk. 1, nr. 9 og 10 Ved bedømmelsen af om det nye arbejde kan forventes at blive af varig  

 karakter, hvilket som hovedregel vil være arbejde af mere end 5 ugers  

 varighed, må forudsætningerne på tidspunktet for ansættelsesaftalens  

 indgåelse lægges til grund.
Et arbejdsophør inden for kort tid medfører  

 derfor ikke karantæne, hvis medlemmet ikke har kunnet forudse arbejdsophøret,  

 idet medlemmet er blevet lovet varigt arbejde, men derefter er blevet  

 afskediget af arbejdsgiveren af en grund, som ikke væsentligst kan tilregnes  

 medlemmet.
 Har medlemmet overtaget varigt arbejde, og bringer medlemmet kort efter  

 dette til ophør af en grund, der ikke er fyldestgørende, får medlemmet kun  

 karantæne for det sidste arbejdsophør.
Medlemmet skal dokumentere at have indgået en aftale om overtagelse af  

 andet varigt arbejde.
Det kan ikke kræves, at medlemmet rent faktisk har  

 påbegyndt arbejdet.
Hvis arbejdet ikke efterfølgende overtages, vil dette i  

 sig selv dog kunne udløse en karantæne, medmindre den manglende overtagelse  

 ikke skyldes medlemmets forhold.
 Hvis et medlem uden en fyldestgørende grund opsiger sin stilling, vil  

 medlemmet ikke få karantæne, hvis medlemmet umiddelbart efter fratrædelsen  

 påbegynder andet varigt arbejde.
 Hvis et medlem har opsagt et arbejde for at påbegynde en uddannelse, skal  

 medlemmet dels fremlægge dokumentation for, at medlemmet på tidspunktet for  

 opsigelsen var optaget på uddannelsesinstitutionen, dels at medlemmet  

 efterfølgende rent faktisk har påbegyndt uddannelsen.
Hvis uddannelsen ikke påbegyndes, fordi medlemmet i stedet overtager  

 varigt arbejde, skal der dog ikke gives karantæne.
Arbejdet skal overtages  

 senest samtidig med, at uddannelsen skulle have været påbegyndt.
Til § 26, stk. 1, nr. 11 Et medlem kan ophøre i et arbejdstilbud for at overtage andet arbejde,  

 der ikke gives offentligt løntilskud til.
Dette gælder også, hvis det  

 arbejde, der overtages, er på nedsat tid.
Til § 26, stk. 1, nr. 12 Bestemmelsen er en opsamlingsbestemmelse.
Der er tænkt på de tilfælde,  

 hvor en arbejdsgiver væsentligt misligholder ansættelsesforholdet over for  

 medlemmet, fx ved ikke at udbetale løn.
Når medlemmet efter den kollektive arbejdsret retmæssigt kan nægte at  

 udføre et arbejde (fx ifølge principperne om liv, ære og velfærd) og dermed  

 fortsat har krav på løn fra arbejdsgiveren, vil medlemmet i tilfælde af egen  

 opsigelse blive pålagt karantæne.
Hvis medlemmet derimod som følge af  

 påberåbelse og brug af de arbejdsretlige regler bliver afskediget, vil  

 medlemmet som hovedregel ikke blive anset for selvforskyldt ledigt.
Til § 26, stk. 1, nr. 14 Der henvises til vejledningen til § 23, nr. 9.
Til § 26, stk. 1, nr. 15 Ved nærtstående forstås medlemmets ægtefælle, samlever, børn, forældre og  

 andre med så nær en tilknytning til medlemmet, at det vil være nærliggende,  

 at det er medlemmet, der yder plejen.
Der stilles således ikke krav om et  

 egentligt slægsforhold.
 Det er endvidere uden betydning, om plejen af den syge foregår i  

 medlemmets eget hjem, eller om medlemmet tager ophold hos den syge.
Et medlem vil således ikke blive pålagt karantæne, hvis medlemmet har  

 opsagt sit arbejde eller er blevet opsagt af arbejdsgiveren efter at have  

 fået afslag på en anmodning om orlov eller tjenestefrihed som følge af et  

 ønske om i en periode at passe en døende nærtstående i hjemmet.
Det er dog en  

 forudsætning, at medlemmet gennem ansøgning om orlov har søgt at bevare sin  

 tiknytning til arbejdsgiveren.
 Hvis et medlem har fået en tidsbegrænset orlov, og medlemmet ikke  

 umiddelbart efter plejeforholdets ophør kan genindtræde i ansættelsen, men må  

 afvente orlovens udløb, vil medlemmet kunne anses for at stå til rådighed,  

 hvis medlemmet er aktivt arbejdssøgende til rimeligt arbejde i en periode,  

 der må forventes at vare over 4 uger, jf. § 17.
Til § 26, stk. 1, nr. 16 Samlivsophævelsen og arbejdsophøret skal finde sted i tilknytning til den  

 fysiske volds udøvelse.
Ved begrebet »i tilknytning til« forstås i  

 denne relation en periode på op til et par måneder efter den fysiske volds  

 udøvelse.
 Der er udarbejdet en lægeattest til brug for arbejdsløshedskassens  

 sagsbehandling i tilfælde af fysisk vold, jf. bemærkningerne til § 10, stk.  

 1, nr. 4.
Dokumentationen fra politiet bør indeholde oplysninger om, at medlemmet  

 har været udsat for fysisk vold, hvor og hvornår den fysiske vold er udøvet,  

 og hvornår anmeldelsen har fundet sted.
Disse oplysninger findes på den  

 kvittering, som medlemmet eller anmelderen kan få hos politiet efter  

 anmeldelsen.
Til § 26, stk. 2 Bestemmelsen tænkes anvendt i tilfælde, hvor medlemmet har været truet,  

 fx med skydevåben, og derfor har været i overhængende livsfare, men at det  

 ikke ved lægeattest kan dokumenteres, at medlemmet har været udsat for fysisk  

 vold fra den samboende ægtefælles eller samleverens side.
Til § 29 Lov nr. 372 om registreret partnerskab trådte i kraft den 1. oktober  

 1989.
 Efter loven kan 2 personer af samme køn lade deres partnerskab registrere,  

 således at ægteskabets retsvirkninger overføres til partnerskabet bortset fra  

 de undtagelser, der er nævnt i lovteksten.
Til § 30 En arbejdsløshedskasse, som er i besiddelse af oplysning, om en  

 virksomhed er omfattet af lov om krigsmateriel m.v., må ikke videregive denne  

 oplysning til private personer eller foreninger.
Derimod skal  

 arbejdsløshedskassen efter anmodning videregive denne oplysning til  

 Direktoratet for Arbejdsløshedsforsikringen, fx til brug for direktoratets  

 behandling af en klage fra et medlem eller i forbindelse med direktoratets  

 tilsyn med arbejdsløshedskasserne.
Særlige problemer i relation til rådighedsforpligtelsen 1. Rådighedsforpligtelsen i forbindelse med overgang til efterløn Et medlem, der ønsker at overgå til efterløn, skal stå til rådighed for  

 arbejdsmarkedet på overgangstidspunktet.
Det er ikke tilstrækkeligt, at  

 rådighedsbetingelsen er opfyldt på ansøgningstidspunktet.
Et medlem, der ansøger om efterløn som fuldtidsforsikret, skal stå til  

 rådighed for fuldtidsarbejde.
Et medlem, der ansøger om efterløn som  

 deltidsforsikret, skal kun stå til rådighed for deltidsarbejde.
Et medlem, der overgår til efterløn fra delpension, og som opfylder  

 betingelserne for ret til efterløn som fuldtidsforsikret, skal stå til  

 rådighed for fuldtidsarbejde på tidspunktet for overgangen til delpension.
På  

 tidspunktet for overgangen til efterløn fra delpension er det tilstrækkeligt,  

 at medlemmet står til rådighed for deltidsarbejde.
 Et medlem, der er selvstændig erhvervsdrivende, er af rent tekniske grunde  

 altid fuldtidsforsikret, jf. arbejdsløshedsforsikringslovens § 68, stk. 1, 2.  

 punktum.
2. Rådighedsforpligtelsen i forbindelse med udtræden af efterlønsordningen Et medlem, der udtræder af efterlønsordningen for at vende tilbage til  

 arbejdsmarkedet, skal for at opnå ret til dagpenge stå til rådighed for  

 arbejdsmarkedet.
Medlemmets rådighed må konkret vurderes af  

 arbejdsløshedskassen efter de almindelige regler.
Det vil normalt være en  

 betingelse for igen at kunne få dagpenge, at medlemmet har haft mere end 300  

 timers arbejde inden for 10 uger, for deltidsforsikrede medlemmer dog mindst  

 150 timer inden for 10 uger.
3. Rådighedsforpligtelsen i forbindelse med overgang til delpension Efter lov om delpension kan et medlem nedsætte sin arbejdstid med mindst  

 1/4 og modtage delpension i forhold til arbejdstidsnedsættelsen.
 Et medlem, der har nedsat sin arbejdstid for at modtage delpension, og som  

 ønsker at arbejde på nedsat tid, vil derfor kun kunne få supplerende dagpenge  

 i forhold til timetallet efter overgangen til delpension.
 Et medlem, der i forvejen modtager supplerende dagpenge, vil ikke kunne  

 nedsætte sin arbejdstid for at gå på delpension og samtidig modtage  

 supplerende dagpenge op til et timetal, der er højere end arbejdstiden efter  

 overgangen til delpension.
Et deltidsforsikret medlem, der modtager delpension, har begrænset sin  

 arbejdstid til højst 30 timer ugentligt som en betingelse for at modtage  

 delpension.
I tilfælde af at medlemmet bliver ledigt og fortsat oppebærer  

 delpension, er det tilstrækkeligt, at medlemmet står til rådighed i det  

 begrænsede timetal.
 Ved delpensionens bortfald skal medlemmet igen stå til rådighed i fuldt  

 omfang som deltidsforsikret.
4. Rådighedsforpligtelsen efter modtagelse af uddannelsesydelse Hvis der er tvivl om et medlems rådighed ved begyndelsen af en periode  

 med uddannelsesydelse i henhold til reglerne i lov om arbejdstilbud til  

 ledige, stilles der fortsat krav om bevis for medlemmets rådighed, hvis  

 medlemmet efterfølgende ønsker at modtage dagpenge.
Også her vil det  

 sædvanligvis være en betingelse, at medlemmet har haft mere end 300 timers  

 arbejde inden for 10 uger, for deltidsforsikrede medlemmer dog mindst 150  

 timer inden for 10 uger, men arbejdsløshedskassen skal altid vurdere  

 medlemmets rådighed i lyset af medlemmets aktiviteter i ydelsesperioden.
 Hvis medlemmet har gennemgået en erhvervsmæssig uddannelse af mindst 18  

 måneders varighed i perioden, hvor der er modtaget ydelse, anses medlemmet  

 som hovedregel for at have bevist sin rådighed.
5. Rådighedsforpligtelsen efter modtagelse af  

 iværksætterydelse Hvis der er tvivl om et medlems rådighed ved begyndelsen af en periode  

 med iværksætterydelse i henhold til reglerne i lov om arbejdstilbud til  

 ledige, stilles der fortsat krav om bevis for medlemmets rådighed, hvis  

 medlemmet efterfølgende ønsker at modtage dagpenge.
Det er en betingelse, at  

 medlemmet efter ydelsesperiodens udløb enten har haft mere end 300 timers  

 lønarbejde inden for 10 uger, (ved efterfølgende overgang til  

 deltidsforsikring dog mindst 150 timer inden for 10 uger), eller uafbrudt i  

 26 uger har drevet selvstændig erhvervsvirksomhed i væsentligt omfang.  

 Driften af selvstændig virksomhed i iværksætterydelsesperioden kan derimod  

 ikke indgå i kravet om arbejde efter manglende rådighed, jf. § 12, stk. 6.
6. Social pension Hvis et medlem har ansøgt om eller modtager social pension, skal  

 arbejdsløshedskassen undersøge, hvad der er baggrunden herfor.
Social pension  

 giver således ikke i sig selv anledning til tvivl om medlemmets rådighed.
 Skyldes pensionsansøgningen helbredsmæssige forhold, skal  

 arbejdsløshedskassen foretage en konkret rådighedsvurdering, hvor det skal  

 vurderes, om medlemmet er omfattet af § 13, nr. 1. I disse tilfælde kan  

 medlemmet dog ved arbejde efter ansøgningstidspunktet have bevist sin  

 rådighed.
 Skyldes pensionsansøgningen derimod andre forhold end helbredsmæssige, vil  

 der normalt ikke være anledning til at foretage en rådighedsvurdering.
7. Rådighedsforpligtelsen ved sæsonarbejde Der er fastsat særlige rådighedsregler for medlemmer af en statsanerkendt  

 arbejdsløshedskasse for lønmodtagere, der er beskæftiget ved sæsonarbejde.  

 Der henvises til direktoratets bekendtgørelse herom.
