En forretning, der solgte varer på kredit, kunne ikke i forbindelse  

 med en tvist med en forbruger redegøre for, hvorledes man opgjorde sit  

 tilgodehavende.
Forbrugerombudsmanden udtalte, at det er i strid med  

 markedsføringslovens § 1 at drive en erhvervsvirksomhed med salg på kredit,  

 uden at det til enhver tid er muligt for virksomheden at præstere en  

 specificeret opgørlse over kundens skyld.
1. Krav til kundebogholderi En forbruger havde købt varer i en cykelforretning for 3.467,00 kr., og da  

 der senere opstod uoverensstemmelse mellem den erhvervsdrivende og  

 forbrugeren om skyldens størrelse, blev sagen forelagt for institutionen.
Det  

 var oplyst, at salget var sket på kredit, men således at kunden havde  

 erklæret sig indforstået med at udstede veksler for skylden.
Det fremgik  

 endvidere af det forelagte materiale, at forretningen ikke var i stand til at  

 redegøre nærmere for, hvorledes man havde beregnet det tilgodehavende, som  

 man gjorde krav på.
Forbrugerombudsmanden udtalte, at en tvist mellem en forbruger og en  

 erhvervsvirksomhed om et varekøb hører under domstolene og er ikke omfattet  

 af markedsføringsloven, hvorfor denne del af henvendelsen ikke kunne  

 behandles.
I svaret blev der samtidig givet udtryk for, at det må antages at  

 være i strid med markedsføringslovens § 1 at drive en erhvervsvirksomhed med  

 salg på kredit, uden at det til enhver tid er muligt for virksomheden at  

 præstere en specificeret opgørelse over kundens skyld.
 Virksomheden accepterede dette synspunkt.
 (* 1) Offentliggjort i Forbrugerombudsmandens Årsberetning 1975-1977, side  

 17, nr. 1.
