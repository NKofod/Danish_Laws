I 150 kroer, hoteller og andre steder over hele landet indledtes en  

 konkurrence om danmarksmesterskabet i flipper-spil.
Deltagere, der havde  

 opnået flest point i de indledende runder, gik videre til en finale, hvor der  

 blandt de 5 bedste blev fordelt gevinster.
 Forbrugerombudsmanden fandt, at der var tale om en foranstaltning, der  

 helt eller delvist beroede på tilfældighed og foranledigede, at der blev  

 rejst tiltale for overtrædelse af markedsføringslovens § 8, stk. 1, mod den  

 brancheforening, der arrangerede konkurrencen.
 Sø- og Handelsretten dømte foreningen for overtrædelse af  

 markedsføringslovens § 8, stk. 1, men lod straffen bortfalde.
 Danmarksmesterskab i flipper-spil.
 I 150 restaurationer, kroer, hoteller og andre steder over hele landet  

 indledtes en konkurrence om Danmarksmesterskabet i flipper-spil.
 Spillet gennemføres ved hjælp af et spilleapparat, hvor deltageren bl.a.  

 ved hjælp af arme - flippers - kan bringe en kugle til at ramme pointgivende  

 steder på spillepladen.
 De deltagere, der opnåede flest point i nogle indledende runder, gik  

 videre til finalen, hvor de 5 bedste modtog gevinster til en samlet værdi af  

 ca. kr. 22.000.
 Da fordelingen af præmierne efter FO's opfattelse var en foranstaltning,  

 hvis udfald helt eller delvis beroede på tilfældet, blev anklagemyndigheden  

 anmodet om at rejse tiltale ved Sø- og Handelsretten mod den  

 automatbrancheforening, der havde arrangeret konkurrencen for overtrædelse af  

 markedsføringslovens § 8, stk. 1.
 Sø- og Handelsretten dømte foreningen efter markedsføringslovens § 8, stk.  

 1, men den forskyldte straf bortfaldt.
 Retten udtalte bl.a. følgende:
»Selv om det efter det foreliggende må antages, at øvelse og  

 færdighed kan påvirke opnåelsen af points, må det efter omfanget og arten af  

 de muligheder for points, som et teknisk indrettet spilleapparat som det  

 omhandlede frembyder, lægges til grund, at der i pointsopnåelsen indgår  

 tilfældige momenter i et ikke ubetydeligt omfang.
Udfaldet af konkurrencen  

 har derfor delvis beroet på tilfældet, som denne angivelse i  

 markedsføringslovens § 8, stk. 1, må antages at skulle forstås«.
