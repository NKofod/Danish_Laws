(De erhvervsfaglige grunduddannelser.  

 Bygge- og anlægsområdet) Opbygning og varighed V = Virksomhedsuddannelse K = Kursus på teknisk skole varighed angivet i uger * = Faglig prøve Uddannelsen kan påbegyndes 2 gange årligt:
 Den 1. august og den 15. januar.
Adgangsbetingelser Gennemført basisuddannelse inden for bygge- og anlægsområdet eller anden  

 uddannelse og/eller beskæftigelse, der kan ligestilles hermed i henhold til  

 de regler, som undervisningsministeriet har fastsat herom.
Uddannelsens mål Eleven skal i uddannelsestiden opnå erhvervskompentence som vognmaler i  

 overensstemmelse med nedenstående uddannelsesregler og de for uddannelsen  

 gældende kursusplaner.
Uddannelsens tilrettelæggelse I den skolemæssige del af uddannelsen undervises i fagteori og praktiske  

 færdigheder som nedenfor beskrevet.
 Uddannelsen i virksomheden tilrettelægges i overensstemmelse med de  

 nedenfor beskrevne regler, således at eleven opnår en alsidig oplæring,  

 rutine og selvstændighed i fagets arbejdsområder.
 Vejledning til brug ved uddannelsens tilrettelæges fås ved henvendelse  

 til:
Malerfagets faglige Fællesudvalg, Amaliegade 31, 1256 København K, Tlf. (01) 15 61 01 Undervisningen på teknisk skole Skoleopholdene indeholder såvel teoretisk som praktisk orientering og  

 indlæring i de arbejdsfunktioner, metoder, materialer og værktøj, der til  

 enhver tid anvendes i faget, således at skoleundervisningen motiverer,  

 uddyber og supplerer den oplæring, der finder sted i virksomheden.  

 Skoleopholdene omfatter desuden undervisning i obligatoriske fællesfag og i  

 valgfri fag.
 Skoleopholdene er fordelt på følgende måde:
 1. skoleophold - varighed 8 uger.
Der undervises i maleteknik, virksomhedslære, materialelære, industriel  

 overfladebehandling samt farvelære.
Sikkerhedsforhold, værktøj og maskiner er  

 integreret i undervisningen.
 2. skoleophold - varighed 7 uger.
 Der undervises i maleteknik, virksomhedslære og materialelære.
 Sikkerhedsforhold er integreret i undervisningen.
 3. skoleophold - varighed 3 uger.
Der undervises i maleteknik.
Sikkerhedsforhold er integreret i  

 undervisningen.
 Uddannelsesregler.
 Fastsat af undervisningsministeriet i henhold til lov nr. 289 af 8. juni  

 1977 om erhvervsfaglige grunduddannelser.
 Uddannelsen i praktikvirksomheden.
 Følgende uddannelsesmål skal opfyldes i virksomheden:
 1. praktikperiode:
 For at blive fortrolig med udførelsen af almindeligt forekommende  

 arbejdsopgaver, skal eleven i denne periode have oplæring og træning i  

 afrensning, afdækning, bundbehandling og rensning af værktøj samt deltage i  

 sprøjtearbejde.
 Eleven skal endvidere gives kendskab til fagets materialer og  

 sikkerhedsforhold.
 2. praktikperiode:
 For under faglig vejledning at blive i stand til at kunne varetage  

 almindeligt forekommende arbejdsopgaver skal eleven i denne periode have  

 oplæring og træning i mere omfattende behandlinger i forbindelse med  

 afdækning, afrensning, bundbehandling og sprøjtning, herunder færdiglakering  

 samt farveefterligning.
Eleven skal medvirke ved hellakering og større reparationsarbejder 3. praktikperiode:
 For at eleven, ved læretidens udløb, i den afsluttende faglig prøve, få  

 mulighed for at kunne dokumentere sin evne til selvstændigt og rutineret at  

 varetage sit fags arbejdsopgaver, skal der i denne periode, under fagligt  

 opsyn, gives oplæring og træning i selvstændigt at planlægge, beskrive og  

 udføre såvel partiel som hellakering.
Faglig prøve I umiddelbar forlængelse af det sidste skoleophold afholdes en faglig  

 prøve af varighed på 2 uger.
