Nr BTL 216 Betænkning over Forslag til lov om konkurrerende færgefart mellem  

 Helsingør og Helsingborg   

 Nr L 216 1995-96, 1. samling Afgivet af Trafikudvalget Afgivet: 19960411 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret skriftligt.
 Endvidere har udvalget modtaget skriftlige henvendelser fra skibsreder Ole  

 Lauritzen og Mercandia Rederierne.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Dansk Folkepartis  

 medlemmer af udvalget) lovforslaget til vedtagelse uændret.
 Et flertal inden for flertallet (Venstres, Det Konservative Folkepartis og  

 Dansk Folkepartis medlemmer af udvalget) udtaler følgende:
 Det er trafikministerens pligt at sikre, at der åbnes for fri konkurrence  

 på besejlingen af Helsingør-Helsingborg-ruten i juni d.å. som fastsat i EU's  

 afgørelse.
 Flertallet inden for flertallet lægger i øvrigt til grund, at lovforslaget  

 i alle henseender ifølge trafikministerens oplysninger er lovmedholdeligt  

 ifølge EU's bestemmelser.
 Det er trafikministerens ansvar at sikre, at loven opfylder kravene om, at  

 den løsning der etableres er miljømæssigt forsvarlig, EU-medholdeligt, og at  

 løsningen etableres på en for staten så billig måde som muligt inden for de  

 miljømæssige forudsætninger, der er opstillet.
Flertallet inden for flertallet lægger i øvrigt til grund, at  

 trafikministeren har udtalt, at de tilkendegivelser, der er fremkommet om  

 eventuelt erstatningsansvar er helt urealistiske.
Det er i øvrigt  

 utilfredsstillende, at trafikministeren under forhandlingerne ikke har set  

 sig i stand til mere præcist at konkretisere sine forventninger på dette  

 punkt.
Flertallet inden for flertallet er derfor af den klare opfattelse, at  

 trafikministeren, forinden der træffes beslutning om eventuelt  

 erstatningsansvar, forelægger dette spørgsmål til selvstændig afgørelse i  

 Folketingets Finansudvalg.
 Flertallet inden for flertallet lægger til grund, at der er optaget  

 forhandlinger mellem staten og Helsingør Kommune med henblik på en kommende  

 kommunal overtagelse af havnen i Helsingør.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling, men vil  

 stemme for de stillede ændringsforslag.
 Mindretallet udtaler, at det siden hele sagen startede i august 1995 har  

 været Socialistisk Folkepartis holdning, at der bør være konkurrence på  

 Helsingør-Helsingborg-linjen, og at billetprisen er for høj i forhold til den  

 afstand, færgerne sejler i.
 Socialistisk Folkeparti har derfor foreslået, at der blev bygget et nyt  

 færgeleje syd for de eksisterende lejer, det såkaldte Ole Lauritzen-leje.
Socialistisk Folkeparti har endvidere foreslået, at den danske regering  

 skulle sende sagen til afgørelse i EU-Domstolen, fordi det er første gang, en  

 EU-kommissær har villet bestemme over, hvilke rederier der skal sejle fra  

 hvilke færgelejer.
Sagen har reelt medført, at der er blevet eksproprieret  

 fra DSB's lovligt lejede arealer og færgelejer.
Det ser Socialistisk  

 Folkeparti som helt uhørt, også selv om der i en skrivelse fra Mercandia  

 Rederierne til Trafikudvalget er givet eksempler på fire lignende sager i EU.  

 Det har imidlertid vist sig, at disse omtalte afgørelser overhovedet ikke kan  

 sammenlignes med sagen om Helsingør-Helsingborg-linjen.
En prøvelse ved EU-Domstolen ville betyde en afgørelse af, om en kommissær  

 kan presse en regering til at omgøre et lovforslag, i dette tilfælde loven om  

 sammenlægningen, jf. lov nr. 221 af 4. april 1990 om udbygning af  

 færgeterminalen i Helsingør, som resulterede i stiftelsen af ScandLines.
Den  

 lov, som Socialistisk Folkeparti stemte for, gav ScandLines ret til at  

 besejle Helsingør-Helsingborg.
 Socialistisk Folkeparti har endvidere den opfattelse, at ScandLines skal  

 have fuld erstatning for tabet ved at blive bestjålet en del af sin sikre  

 indtægt, hvis loven vedtages.
Endelig vil Socialistisk Folkeparti advare mod en fremmed operatørs  

 besejling af leje 1, idet Socialistisk Folkeparti mener, det kan indebære  

 væsentligt forringede vilkår for sikkerheden til søs for passagerer,  

 besætninger og færger.
I det smalle havneindløb er der på travle afrejsedage  

 allerede i dag ankomster og afgange hvert 6.-7. minut, og alle vil jo sejle,  

 når der er flere kunder.
 Et andet mindretal (Enhedslistens medlem af udvalget) indstiller  

 forslaget til forkastelse ved 3. behandling.
 Enhedslisten anser det for irrationelt, ufornuftigt og driftmæssigt  

 uforsvarligt at have flere operatører i det smalle og vanskelige farvand.
 Et tredje mindretal (Centrum-Demokraternes medlem af udvalget) vil  

 redegøre for sin stilling til lovforslaget og ændringsforslagene ved 2.  

 behandling.
 ÆndringsforslagAf et mindretal (SF):
 Til § 1 1) Stk. 1 affattes således:
»Med det formål at skabe mulighed for konkurrende færgefart  

 bemyndiges trafikministeren til at etablere et flydeleje ved Fællesterminalen  

 i Helsingør Havn.« 2) Stk. 2 udgår.
 Stk. 3 bliver herefter stk. 2.
 3) Stk. 3, der bliver stk. 2, affattes således:
»Stk. 2. Trafikministeren bemyndiges til at træffe de  

 nødvendige foranstaltninger med henblik på denne færgefart, herunder  

 ændringer i opmarch, til- og frakørselsforhold og vejvisning.« Ny paragraf 4) Efter § 1 indsættes som ny paragraf:
»§ 01. Et nyt rederi på ruten kan kun indsætte færger, der  

 opfylder de samme miljøkrav, som stilles til de færger, der i forvejen  

 besejler ruten.« Bemærkninger Til nr. 1 - 3 Ændringsforslaget indebærer, at der etableres et nyt  

 færgeleje i form af et flydeleje ved Fællesterminalen i overensstemmelse med  

 det af skibsreder Ole Lauritzen udarbejdede projekt, jf.
Trafikudvalget alm.  

 del - bilag 215 og 216.
 Til nr. 4 Ved at indføre en bestemmelse i lovforslaget, der stiller de  

 samme miljøkrav til et nyt konkurrende rederis færger, som stilles til de  

 færger, der allerede besejler ruten, begrænses muligheden for, at en  

 forøgelse af det samlede antal færger på ruten også vil betyde en forøgelse i  

 mængden af forureningen fra disse færger.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Jens  

 Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  

 Mikkelsen (KF) Stefan G.
Rasmussen (KF) Ole Donner (DF) Fremskridtspartiet havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til trafikministeren, som denne har besvaret skriftligt.
 Et af udvalgets spørgsmål til trafikministeren og dennes svar herpå  

 tillige med nedenfor nævnte henvendelse er optrykt som bilag til  

 tillægsbetænkningen.
 Endvidere har udvalget modtaget en skriftlig henvendelse fra skibsreder  

 Ole Lauritzen.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Dansk Folkepartis  

 medlemmer af udvalget) lovforslaget til vedtagelse uændret.
Et mindretal inden for flertallet (Dansk Folkepartis medlem af udvalget)  

 udtaler, at man ønsker bilag 25 og 27 optrykt som bilag til  

 tillægsbetænkningen, idet Dansk Folkeparti beklager, at trafikministeren ikke  

 har taget stilling til de forudsætninger, der i skibsreder Ole Lauritzens  

 brev af 19. april 1996 angives som værende nødvendige for, at start af ruten  

 inden den 1. juni 1996 kan gennemføres.
Dansk Folkeparti har i den anledning  

 stillet yderligere spørgsmål til trafikministeren til besvarelse inden 3.  

 behandling.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
 Et andet mindretal (Centrum-Demokraternes medlem af udvalget)  

 indstiller lovforslaget til forkastelse ved 3. behandling, idet  

 Centrum-Demokraterne skal oplyse, at tre af folketingsgruppens medlemmer vil  

 stemme for lovforslaget ved 3. behandling.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Jens  

 Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  

 Mikkelsen (KF) Stefan G.
Rasmussen (KF) Ole Donner (DF) Fremskridtspartiet havde ikke medlemmer i udvalget.
Bilag Et af udvalgets spørgsmål til trafikministeren og dennes svar herpå  

 tillige med en henvendelse fra skibsreder Ole Lauritzen OLE LAURITZEN Onsgaardsvej 23 DK-2900 Hellerup Tel. 01-62 19 62 Folketingets Trafikudvalg att.: udvalgssekretær Bente Dalsbæk Folketinget Christiansborg 1240 København K 22. april 1996 HH ruten - udbud af havnefacilitet ved leje 1 Jeg vedlægger min skrivelse til Trafikministeriet, hvoraf det fremgår, at  

 jeg ikke er indstillet på at byde på det udbudte leje 1, og hvor jeg giver  

 min begrundelse herfor. (Afsendt pr. post fredag).
 En væsentlig årsag er, at det ikke er muligt at starte inden sommeren,  

 således at det realistisk først kan ske i 1997. Desuden påpeger jeg problemet  

 med den svenske kontrakts-indehaver (Sweferry) samt det forhold, at  

 Helsingborg's Hamn AB kunne tænkes at lade sin stemme høre.
 Jeg vedlægger derfor et udklip fra dagens Berlingske Tidende, hvor netop  

 denne havn kræver medindflydelse.
Populært sagt er det ikke muligt at lave en færgerute med en havn.
Som  

 nævnt i flere breve har jeg været inde på, at der må være en svensk-dansk  

 løsning, således som jeg også har foreslået vedrørende mit foreslåede leje 4  

 og i øvrigt også havde til hensigt, hvis jeg havde budt på leje 1.
Derfor gør jeg igen opmærksom på, at mit foreslåede leje 4 også kan ligge  

 klar i slutningen af dette år, således at der bliver rimelig tid til en  

 ansvarlig opstart af ruten med afprøvninger af sikkerhedsprocedurer,  

 personale og materiel.
Herved vil der kunne ske en start i begyndelsen af  

 1997.
 Desuden vil denne løsning kunne sikre, at både danske og svenske  

 interesser bliver involveret på lige vilkår.
 Endelig vil de ekspropriationlignende ændringer af opmarchfeltet i  

 Helsingør udmærket kunne blive benyttet vedrørende leje 4.
Skulle det derfor vise sig, at leje 1-løsningen ikke kan benyttes som  

 foreslået, er det stadig muligt at følge EU-kravene og den offentlige  

 interesse i fri konkurrence.
Jeg vil være bortrejst til Sverige i dag -  

 mandag - men regner med at være tilbage tirsdag, hvor jeg har en del møder,  

 bl.a. i Publicistklubben, hvor trafikministeren også vil være til stede.
Venlig hilsen Ole Lauritzen Svensk indflydelse Chefen for Helsingør Havn vil være med til at bestemme, hvilket nyt rederi  

 der skal have lov til at sejle mellem Helsingør og Helsingborg, skriver  

 Helsingør Dagblad.
Havnens chef, Per-Olof Jansson, er utilfreds med, at der  

 ikke er nogen svensk repræsentant i det ekspertpanel, som trafikminister Jan  

 Trøjborg (S) har nedsat til at vurdere de rederier, der byder på sejladsen på  

 ruten.
I dag er sidste frist for at byde på ruten.
Ifølge havnechefen er den  

 svenske havn ikke forpligtet til at tage imod det rederi, der vinder den  

 danske licitation.
Det vindende rederis økonomi og miljø- og  

 sikkerhedsstandard skal godkendes, før det får lov til at komme ind i havnen.
OLE LAURITZEN Onsgaardsvej 23 Hellerup - Danmark Trafikministeriet Frederiksholms Kanal 27 1220 København K 19. april 1996 Udbud af havnefaciliteter i Helsingør Havn Undertegnede har modtaget udbudsbetingelserne vedrørende ovennævnte, men  

 har besluttet ikke at byde på disse, på trods af at de hertil nødvendige  

 skibsfinanser, operatører og budgetter forefandtes. Årsagen til denne  

 beslutning ligger i, at Trafikministeriets betingelser ikke kan opfyldes, og  

 at der kræves ubetinget tilslutning til alle disse betingelser og krav.  

 (Udbudsbetingelser § 9).
Start af ruten Det vil være umuligt at starte den påtænkte rute før i 1997. Dette  

 skyldes, at rampen/ramperne og lejet skal ændres betragteligt, såfremt de  

 påtænkte færger skal benyttes.
Dette arbejde er beregnet til at tage mindst 3  

 måneder, som er påkrævet for konstruktionstegninger, Lloyds godkendelse,  

 stålkonstruktion, påsætning og afprøvning.
Hertil kommer arbejde på  

 landfæstet og andre arbejder.
Ud over det rent konstruktionsmæssige vil det kræve mindst 3 måneder at  

 udvælge, skaffe det erfarne personale i land og til søs og optræne dette i  

 sikkerhedsforhold og andre nødvendige discipliner.
For at undgå beskyldninger  

 om at have startet en rute i hastværk, hvilket førte til »Scandinavian  

 Star«-katastrofen (hvor personalet ikke var sikkerhedstrænet og derved  

 bidrog til de alvorlige konsekvenser af branden), må HH-ruten organiseres på  

 en ansvarlig og seriøs måde.
Vejledningen nævner igangsættelse pr. 1. juni  

 1996, hvilket anses for umulig.
Arbejdet med ombygningen af lejet og fremskaffelsen af dygtige  

 medarbejdere kan først påbegyndes, efter at udbudet er afgjort, dvs. i maj  

 måned, hvorfor en start før sommeren er umuliggjort.
Konstruktionsarbejde kan  

 derfor ikke ske før efter sommerperiodens ophør i september.
Usikkerheder vedrørende udbudet Udbudet er behæftet med betydelige usikkerheder, idet der ikke er nogen  

 mulighed for at kunne starte en rute, medmindre følgende er afgjort:
- en kontrakt indgået med Helsingborg's Hamn AB.
Denne vil næppe kunne  

 blive givet, medmindre Sweferry har fået en acceptabel kompensation og  

 medarbejderne i de berørte (svenske) færger har modtaget jobtilbud, - garanti fra Trafikministeriet om alle landarbejder, opmarchfelter og  

 andet arbejde er gennemførlig inden 1. juni 1996, - garanti for at Trafikministeriet vil sikre, at dets 100 pct.-ejede  

 selskab, DSB Rederi, vil overdrage brugsretten til fodpassager-rampen på  

 rimelige vilkår og i god tid inden rutens start, - tilstrækkelige konstruktionsdetailler vedrørende eksisterende kajer,  

 ramper og andet, som skal nedrives og ændres i forbindelse med nye rampers  

 konstruktion, - garanti fra Trafikministeriets side om, at Sweferry/ScandLines vil  

 acceptere - uden sværdslag - at afgive leje 1 og lade andre besejle dette fra  

 1. juni.
 Desuden må det bemærkes, at EU ikke har godkendt udbudsbetingelserne, og  

 at der i øvrigt kun er givet cirka 14 dage til besvarelsen.
Problemer i øvrigt For at kunne give et bindende, realistisk bud på leje 1 må det svenske  

 Sjofartsverket i lighed med danske søfartsmyndigheder godkende et evt.  

 fartøjs konstruktion, sikkerhedsbemanding og igangsætningsprocedure, herunder  

 båd- og brandruller og andre særdeles vigtige regler.
Dette kan ikke  

 gennemføres - og derfor kan lejets konstruktion heller ikke påbegyndes - før  

 udbudet er afgjort og de relevante færger er fastlagt på ruten.
 Opmarchfeltet er desuden væsentlig mindre end ScanLines', og det har mange  

 svagheder, som vil vise sig ved dets eventuelle benyttelse.
Økonomiske overvejelser Det bemærkes, at ruten ved en start i 1997 først vil kunne give overskud i  

 1988 (fragtkunder vil næppe skifte, før ruten har vist sine resultater), og  

 der vil derfor kun være 2-3 år til at indtjene startomkostningerne og  

 investeringerne, nemlig indtil Øresundsforbindelsen står klar.
 Investeringerne er af ministeriet undervurderet, ramperne og andre  

 ombygninger samt disses fjernelse vil koste mellem 10 og 18 mill. kr. for  

 rederiets del alene, afhængig af skibstype.
Fra år 2000 vil Øresundsforbindelsen stå klar, og en stor del af  

 sommertrafikken (som er den, der giver overskud) vil forsvinde.
Herefter vil  

 der være 5 år med balance i regnskabet, men uden særlige gevinstmuligheder,  

 særlig såfremt prispolitikken for de faste forbindelser ændres.
Ekspertpanelets udbudskrav I betragtning af ovenstående synes udbudskravene urimelige og unødvendige.
 Budgetter vil næppe nogen ville udlevere til udenforstående, og en  

 kvalificeret bedømmelse vil i øvrigt kun kunne gøres af erfarne færgefolk,  

 som selv driver eller har drevet lignende ruter/færger, og som derfor kender  

 forholdene til bunds og i alle detailler.
At give garantier for maksimalpriser i en verden, hvor olieprisen kan  

 ændre 1/3 af omkostningerne, vil være uklogt.
I øvrigt er prisen ikke den  

 eneste parameter, og variationer over perioder og år er mere betydningsfulde  

 end en maksimalpris.
Hertil kommer, at prisfastsættelsen må være fortrolig,  

 samt at der ikke er oplyst, om maksimalprisen skal oplyses i forhold til  

 ScandLines eller andet.
Serviceniveauet og fartplaner kan ikke beskrives med  

 nogen grad af sikkerhed, idet forholdene også her kan ændre sig i tidens løb,  

 herunder når Øresundsforbindelsen tages i brug.
 Kravet om at »forelægge en liste over den rederidrift eller betydende  

 tjenesteydelser til søs« synes at forudsætte, at der vil være  

 tilbudsgivere, som er ukendte med færgefart og derfor ikke kendte af  

 ekspertpanelet.
De mange krav modsvares ikke af tilsvarnde oplysninger og garantier fra  

 udbudsgiverens side, heller ikke at denne forpligter sig til at godtage et af  

 de givne tilbud.
Alle kravene kan bedømmes helt subjektivt, og udbudet er  

 derfor ikke åbent og gennemsigtigt.
Ekspertpanelets Udbudskrav Praktisk eksempel: Fartplaner Det kræves, at der gives oplysning om fartplaner over perioden, iflg. § 8  

 i »Vejledning for Tilbudsgivning«.
Efter at Øresundsforbindelsen står klar i år 2000, vil trafikmønstret  

 ændres betragteligt.
Det kan f.eks. bevirke, at fragtmænd vil benytte den  

 faste forbindelse, således at natsejlads bliver urentabelt.
 ScandLines vil således kunne beslutte på kommerciel basis at reducere  

 eller sløjfe natsejladsen eller anden sejlads, mens den, som går ind på  

 Trafikministeriets udbudsbetingelser, vil blive tvunget til at sejle efter de  

 planer, som passer til perioden 1997-1999.
 Derved påtvinges tilbudsgiveren en pligt, som ScandLines ikke har, og det  

 vil forringe konkurrenceevnen i betydelig grad i lighed med f.eks. betaling  

 af en evt. »kompensation« til ScandLines for afgivelsen af leje 1.
 Hermed er der ikke lige konkurrencevilkår.
Dette er kun et eksempel på virkningen af de krav, som ekspertpanelet har  

 stillet.
Der vil være helt parallelle problemer med stort set alle de øvrige  

 lignende krav.
Usikkerheder vedr. udbudet Praktisk eksempel: ScandLines/Sweferry afslår at afgive leje 1 Der foreligger ingen garanti fra Trafikministeriets side om, at Sweferry,  

 som ejer de skibe, som bliver fjernet fra leje 1, har godkendt eller tiltrådt  

 Trafikministeriets handlemåde.
Der er flere måder, det er muligt for de svenske interesser at agere på,  

 herunder juridiske eller praktiske.
En afgivelse af lejet kan med føje blive  

 forhindret gennem appeller ved en domstol og med, at man simpelt hen  

 fortsætter med at sejle, indtil sagen er afgjort, f.eks. med en høj  

 erstatning, som herefter kan benyttes til at konkurrere med den nye rute.
 Uden denne sikkerhed er det umuligt at byde seriøst på et leje, som andre  

 i dag har kontraktlig ret til at benytte.
Herved vil udbudet kunne blive forsinket i år, indtil retten har talt, og  

 konkurrencen forhindret i denne periode.
Dette vil næppe være ubelejligt for  

 Sweferry eller dets danske partnere.
Udbudskravene i forhold til EU's konkurrenceregler En del af udbudskravene synes at være i modstrid med EU's regler, hvilket  

 bekræftes af H.
Drabbe's brev af 11. ds., idet der stilles krav, som  

 ScandLines næppe har modtaget.
Hertil kommer, at de fysiske faciliteter ikke  

 giver mulighed for lige konkurrence (fair, equal and non-discrimatory).
 Beslutningen om ikke at byde på benyttelsen af leje 1 skyldes i høj grad  

 de manglende garantier fra Trafikministeriets side vedrørende tidspunkter for  

 færdiggørelse af opmarchfelterne, ombygning af ramper og overdragelsen af  

 passagergangveje.
 Hertil kommer de problemer, som der kan opstå med hensyn til de svenske  

 interessers reaktion på den ensidige opsigelse af kontrakten til leje 1.
 I færgefart er tilliden helt essentiel for konkurrencedygtighed og  

 overlevelse.
Såfremt der i begyndelsen af en rutes levetid opstår problemer, således at  

 starttidspunktet bliver overskredet, vil dette influere på rutens omdømme i  

 måneder og år.
Dette er set andre steder i Europa samt f.eks. i  

 Grenå-Hundested-regi, hvor forsinkede fartøjer og haverier skabte en sådan  

 mistillid, at ruten måtte stoppe.
På samme måde er det vigtigt, at der fra begyndelsen er tillid til  

 seriøsiteten og organisationen af selskabet, så alt fungerer optimalt også i  

 opstartfasen.
Derfor er det normalt med en periode, hvor færgerne afprøver  

 ramper og landpersonale og øver skibsbesætningerne i drift, sikkerhed og  

 procedurer.
Billettering og opmarch af biler samt frakørsel må også fungere  

 optimalt.
Det var af den grund, at jeg den 7. januar d.å. tilskrev  

 trafikministeren og gjorde opmærksom på det behov, der var for en sådan  

 periode på f.eks 3 måneder, således at der ikke skulle være hastværk, som  

 kunne hindre en ansvarlig start.
 Risiciene, der skal tages hensyn til, er f.eks. følgende:
- at de svenske søfartsmyndigheder ikke godkender fartøjstypen efter nye  

 regler - at rampen i Sverige eller i Danmark ikke er klar og afprøvet til tiden - at de svenske søfolksorganisationer blokerer for ruten, medmindre der  

 gives kompensation til Sweferry, som også kunne tænkes at hindre/forsinke en  

 start - at tilladelser til driften ikke modtages fra politi- eller  

 toldmyndigheder i tide.
 Det har i den korte tid, der har været til rådighed, ikke været muligt at  

 afdække alle disse risici, herunder i tide at få oplysning fra  

 Trafikministeriet om konstruktion og styrke af leje 1's landrampe.
 Derfor anser vi det for useriøst at byde på en rampe, som skulle føre til  

 oprettelse af en rute i 1996.
Misligholdelsesklausul (§ 8) Trafikministeriets betingelser for misligholdelse indebærer en væsentlig  

 risiko for tilbudsgiveren, især når besejlingsomfanget, færgernes  

 vedligeholdelsestilstand eller rederiets prissætning kan tænkes at føre til  

 ophævelse af aftalen.
I betragtning af at Trafikministeriet påtænker at ophæve en gyldig  

 kontrakt med et rederi som Sweferry uden gyldig grund, synes det risikabelt  

 at indgå en aftale, hvor disse parametre kan føre til påstande om  

 »misligholdelse«.
Dette så meget des mere som der ikke på noget  

 punkt findes klare, indiskutable betingelser om de krav, der stilles.
Et  

 eksempel herpå er »maksimalprisen«, som er nævnt flere gange som en  

 væsentlig udbudsbetingelse, men hvor det ikke er oplyst, om der tales om en  

 pris i forhold til ScandLines' (f.eks. mindst 15 pct. under, eller om der  

 tænkes på en maksimal pris, f.eks. sommer/skulder/lavsæson.
 Ligeledes kan det tænkes, at ministeriet i givet fald ville ophæve  

 kontrakten med »misligholdelse« som årsag, såfremt sejlplaner ikke  

 overholdes »i det angivne omfang« - f.eks. ved  

 Øresundsforbindelsens start.
Manglende oplysninger fra Trafikministeriet Det har været absolut nødvendigt at efterkontrollere oplysningerne, der er  

 givet i udbudsmaterialet, og derfor har vi søgt at skaffe yderligere  

 information fra Trafikministeriet på især et område, som er af afgørende  

 betydning for udbudet.
 Det drejer sig om oplysninger om leje og rampen, som efter vor mening er  

 forkert angivet i udbudet med hensyn til omkostningerne og muligheden for at  

 indsætte vor valgte tonnage (Superflex-færge).
Derfor tilskrev vi ministeriet den 13. marts og sendte yderligere  

 skrivelser senere for at erfare, hvorvidt en Superflex-færge kunne benytte  

 leje 1 uden væsenltige ændringer.
Det var vor formening, at leje 1's rampe  

 kun var beregnet til SFL/DSB-færger, men at dens hydraulik, som løfter rampen  

 op og ned, ikke er beregnet på også at bære kørende lastbiltrafik.
Vore mange skrivelser har ikke givet os denne væsentlige oplysning i  

 skrivende stund, og da en ændring af rampen/nybygning af denne vil være meget  

 kostbar, og da kajhøjden over normal- og lavvande er så høj, at normale  

 færger ikke kan benytte rampen i hvilestilling (låsestilling), vil den efter  

 vor mening kræve betydelige ombygninger.
Det vil tage cirka 3 måneder at  

 gennemføre.
 Alene af denne grund er det ikke muligt at give et bindende tilbud.
Forbehold Vi må tage forbehold over for konsekvensen af det ufuldstændige og  

 misvisende udbudsmateriale, som på flere områder er selvmodsigende og ikke i  

 overensstemmelse med EU-regler eller med normal praksis.
Desuden vil  

 undertegnede tage kontakt med EU-Kommissionen om denne sag, herunder den  

 manglende evne/vilje til at fremkomme med absolut nødvendige oplysninger om  

 de tekniske detailler.
Tilbud med forbehold eller alternative tilbud Vi har overvejet, om det var tilrådeligt at byde på leje 1 med diverse  

 forbehold af juridisk, teknisk og praktisk karakter.
I betragtning af  

 udbudsmaterialets krav om »præcise« og detaillerede oplysninger fra  

 vor side og de manglende oplysninger, som ville have gjort, at der ville være  

 mindst 16 forbehold fra vor side, anså vi denne metode for at være useriøs.
Konklusion Om end der til dato er benyttet megen tid og store omkostninger på at  

 danne et konsortium af interessenter, som var indstillet på at skabe  

 troværdig konkurrence med seriøse løsninger, anses det ikke for muligt under  

 de givne forudsætninger.
 Såfremt der skulle komme en udbudsrunde, hvor kravene er rimelige og  

 opfyldelige, stiller sagen sig anderledes.
Vi refererer desuden til brev af 7. januar 1996 til trafikministeren, hvor  

 de fleste af ovenstående forhold er blevet behandlet, herunder særligt  

 behovet for en rimelig tid for at opbygge en troværdig konkurrence til  

 eksisterende operatør.
Desuden henvises til skrivelser til Folketingets  

 Trafikudvalg, som også har henledt opmærksomheden på, at i realiteten vil der  

 kun kunne være en mulig byder på ruten, nemlig den, der kan chartre/købe den  

 eksisterende tonnage og derved starte på ruten med denne og med det  

 personale, som nu bemander ruten med »Knutpunkten« i Helsingborg  

 som anløbsdestination.
Med venlig hilsen Ole Lauritzen Spørgsmål:
 »Udvalget anmoder om ministerens kommentar til henvendelsen af 22.  

 april 1996 fra skibsreder Ole Lauritzen, jf. bilag 25«.
 Svar:
 Indledningsvis konstaterer jeg, at der er afgivet 5 bud, nemlig  

 Vognmandsruten Difko LXXII, Gokstad A/S, Stena Line AB, Mercandia og  

 Sundbusserne AB-A/S og Moltzau A/S.
 Jeg har endvidere konstateret, at Ole Lauritzen ikke har afgivet bud, idet  

 jeg har forstået, at Ole Lauritzen ikke har ment sig i stand til at byde på  

 ruten på det foreliggende grundlag.
Som bekendt er der nedsat et panel af uafhængige, uvildige og sagkyndige  

 eksperter til at bistå Trafikministeriet med udarbejdelsen af  

 udbudsmaterialet og udpegning af rederi.
Panelet har udarbejdet de  

 udbudskriterier, som er indeholdt i Trafikministeriets udbudsmateriale.  

 Principperne i EU-rettens udbudsregler er fulgt, uden at Trafikministeriet er  

 forpligtet hertil.
Kommissionen er endvidere blevet underrettet om udbudsmaterialets indhold.  

 Det ligger ikke i lovforslaget, at Kommissionen skulle godkende  

 udbudsmaterialet.
Dette har Kommissionen været indforstået med.
Kommissionen  

 har i brev af 11. april 1996 tilkendegivet, at der ikke i udbudsmaterialet er  

 uoverensstemmelse med EU-konkurrenceretten.
Kommissionens øvrige synspunkter  

 er kommenteret i Trafikministeriets brev af 15. april 1996 til Kommissionen.  

 Dette materiale er i vedlagte brev af 16. april 1996 udsendt til samtlige  

 interesserede rederier med bemærkning om, at synspunkterne vil indgå i  

 ekspertpanelets videre arbejde.
Til udvalgets orientering vedlægges desuden åbent brev til pressen af 22.  

 april 1996 fra panelets formand, professor, dr.jur.
Jens Fejø, på vegne af  

 panelet.
Brevet er en kommentar til pressekritikken af udbudskriterierne.
DEN EUROPÆISKE KOMMISSIONBruxelles, 11.04.96 Generaldirektoratet IV - konkurrence Transportydelser Generaldirektøren Telefax:
Hr.
Petter Møller Afdelingschef Trafikministeriet Frederiksholms Kanal 27 DK-1220 København K Vedr.: Sag IV/35.748 Helsingør Havn - udbudskriterier Kære hr.
Møller Jeg henviser til Deres fax dateret d. 29. marts 1996 med udkast til  

 udbudskriteriet dateret den 28. marts 1996 til brug i forbindelse med  

 udvælgelsen af en ny færgeruteoperatør i Helsingør.
 Ved en foreløbig undersøgelse af Deres udbudsmateriale har man ikke kunnet  

 påvise nogen forhold, der som sådan er i modstrid med EU's lovgivning.
 Kommissionen er dog opmærksom på to bestemte forhold i forbindelse med en  

 række bestemmelser i udbudsbetingelserne:
 1. At udbudsbetingelserne og udvælgelseskriterierne skal være fair,  

 rimelige og ikkediskriminerende.
 2. At der ikke må pålægges den nye operatør flere forpligtelser end dem,  

 der påhviler de nuværende operatører, ScandLines og Sundbusserne.
 Vi er især betænkelige ved følgende bestemmelser:
 * Vejledning for tilbudsgivning:
Punkt 6 - Oplysninger om maksimalpriser Kommissionen er betænkelig ved, at det i udbudsbetingelserne kræves, at  

 tilbudsgiveren skal angive maksimale standardpriser.
Kommissionen ser ingen  

 grund til at indføje et sådant krav i udbudsmaterialet.
Kommissionen  

 foretrækker, at fastlæggelsen af billetpriserne overlades til de frie  

 markedskræfter og konkurrencen.
Hvis de normale markedskræfter ikke er i  

 stand til dette - eftersom man kan anføre, at der er et duopol på ruten - så  

 bør de nationale konkurrencemyndigheder være i stand til at gribe ind i sagen  

 i første omgang.
Punkt 7 - Oplysninger om serviceydelser Kommissionen er betænkelig ved en eventuel indblanding i serviceniveauet,  

 for så vidt angår den nye rute.
Kommissionen er af den opfattelse, at det bør  

 være helt op til den nye operatør at fastlægge sit serviceniveau, som  

 selvfølgelig vil blive afspejlet i de priser, som denne kan opkræve.
Hvis den  

 nye operatør foretrækker at tilbyde et meget lavt serviceniveau for at kunne  

 tilbyde meget lave priser, så bør dette være muligt.
Punkt 9 - Oplysninger om miljømæssige krav I dette punkt fastlægges en række detaljerede miljøkrav.
Kommissionen er  

 opmærksom på, at disse krav ikke må være mere byrdefulde end de krav, der  

 stilles til de eksisterende operatører.
 * Aftale om ret til benyttelse af færgeleje 1. . .
§ 4. Færgerne Kommissionen er selvfølgelig enig i, at færgerne skal opfylde alle  

 lovpligtige sikkerhedskrav.
Kommissionen er imidlertid betænkelig ved, at der  

 kræves skriftlig tilladelse fra Trafikministeriet for at ændre færgerne,  

 antallet af færger og driftshyppigheden.
Kommissionen er af den opfattelse,  

 at det skal være klart, at færgeoperatøren frit skal kunne tilpasse sin  

 tonnage og anvendelsen heraf til efterspørgslen på markedet, og at kravet om  

 en skriftlig tilladelse er et uforholdsmæssigt strengt krav, som kan  

 vanskeliggøre den daglige drift og gøre den urentabel, hvis sådanne  

 tilladelser tilbageholdes urimeligt.
§ 8.3. Misligholdelse af kontrakten A.
Første indrykning: Kommissionen er betænkelig ved, at dette krav er for  

 strengt, og at det bør være mere fleksibelt. Ændringer i fartplanen bør være  

 tilladte af berettigede grunde som f.eks. tilpasning af fartplanen i tilfælde  

 af urentable passagertal, som først viser sig efter en vist stykke tid.
Kommissionen er i denne forbindelse opmærksom på, at denne betingelse  

 måske vil medføre en offentlig serviceforpligtelse.
Enhver forpligtelse til  

 at sejle på tidspunkter med ringe (urentable) passagertal bør eventuelt  

 klares af en offentlig serviceforpligtelse, herunder om nødvendigt  

 statsstøtte og efter en særskilt offentlig licitation.
B.
Sidste indrykning: Maksimale priser, se ovenfor under »punkt  

 6«.
TRAFIKMINISTERIETDen 15. april 1996 Jernbaner Frederiksholms Kanal 27, DK-1220 København K EU-Kommissionen Generaldirektoratet IV, Konkurrence Att.: Hr.
Humbert Drabbe, generaldirektør Rue de la Loi 200 B-1049 Bruxelles Belgien Vedrørende udbudskriterier for Helsingør Havn Kære Humbert Drabbe Tak for Deres telefax dateret den 11. april 1996 indeholdende  

 Kommissionens bemærkninger til udbudskriterierne for udvælgelsen af en  

 konkurrerende færgeruteoperatør til overfarten Helsingør-Helsingborg.
 Vi er selvfølgelig enige i, at udbudskriterierne og udvælgelsen af den  

 konkurrerende færgeruteoperatør skal foretages på en fair, rimelig og  

 ikkediskriminerende måde, og at de krav, der stilles til den konkurrerende  

 operatør, ikke bør være strengere end de krav, der påhviler ScandLines og  

 Sundbusserne.
 Kommissionens brev har derfor også været drøftet med formanden for  

 ekspertpanelet, professor, dr.jr., Jens Fejø. I lyset af denne drøftelse har  

 vi et par supplerende bemærkninger til sagen.
Det bør understreges, at det har været ekspertpanelets og  

 Trafikministeriets hensigt med udkastet til udbudsmaterialet, herunder  

 kriterierne, at sikre ægte konkurrence på overfarten  

 Helsingør-Helsingborg for at sikre, at der allerede fra det øjeblik, hvor  

 licitationstilbudene afgives, vil være konkurrence i størst muligt omfang.
I  

 denne forbindelse har ekspertpanelet udtrykt frygt for, at det duopol, som  

 vil blive det forventede resultat af licitationen, ikke fuldt ud vil kunne  

 skabe og opretholde den ønskede ægte konkurrence.
Den nationale  

 konkurrencelovgivning og EU's konkurrenceret for den sags skyld vil derfor  

 ikke efter ekspertpanelets mening i praksis kunne give tilstrækkelige  

 muligheder for regulering, for så vidt angår en hurtig efterfølgende  

 håndtering af duopol-situationen.
 I det følgende belyses dette yderligere, under henvisning til  

 Kommissionens telefax dateret d. 11. april 1996.
Vedr. punkt 6: Maksimale priser (standard) Man har valgt kriteriet om maksimale priser, fordi der, som ovenfor nævnt,  

 skal være konkurrence fra det øjeblik, hvor licitationstilbudet afgives.  

 Dette skyldes, at et duopol ikke giver sikkerhed for ægte konkurrence på  

 Helsingør-Helsingborg-overfarten.
De danske konkurrencemyndigheder ville  

 imidlertid højst sandsynligt have meget svært ved at kunne gribe ind på  

 grundlag af den danske konkurrencelov, hvis det ikke kan bevises, at der er  

 ingået nogen aftaler eller sket nogen koordinering af fremgangsmåder,  

 eftersom dette vil kræve forudgående meget omhyggelige og langvarige  

 undersøgelser af priserne set i forhold til omkostninger m.m., uden på nogen  

 måde at tage fuld højde for en eventuel ineffektiv omkostningsstruktur, m.m.  

 Omkostningsnedsættelser som følge af konkurrence ville dermed ikke komme  

 brugerne og samfundet til gode fuldt ud.
Det skal bemærkes, at de danske  

 konkurrencemyndigheder ikke har nogen kompetence til at anvende paragraf 85 i  

 EU-traktaten.
Vedr. punkt 7: Serviceydelser Vi er enige med Kommissionen i, at serviceydelser og pris skal svare til  

 hinanden, og at den nye operatør på ruten skal overholde dette.
Det anvendte  

 servicekriterium er ligeledes et udtryk for ønsket om at skabe konkurrence  

 fra det øjeblik, hvor licitationstilbudet afgives.
Vedr. punkt 8: Miljøkriteriet I forbindelse med udvælgelsen af den nye operatør på ruten, vil der blive  

 foretaget en sammenligning med de miljømæssige krav, der stilles til  

 ScandLines i dag.
Vedr. paragraf 4: Færger De forskellige operatører skal angive deres valg af færge i  

 licitationstilbudet.
 Trafikministeriet skal godkende, at operatøren udskifter sine færger med  

 andre færger for at sikre, at betingelsen er opfyldt, og af hensyn til de  

 andre operatører, som har afgivet licitationstilbud og dermed angivet deres  

 valg af færger.
En operatørs valg af færge skal sammenholdes med udbudsmaterialet, således  

 at der ikke opstår en situation, hvor en operatør, som har fået tildelt en  

 licitation, udskifter færgerne med en anden færge eller andre færger.
Dette  

 kan ske i henhold til udbudsmaterialet, men underlagt visse betingelser, som  

 fremgår af udbudsmaterialet.
Vedr. paragraf 8.3.: Misligholdelse af kontrakten Ved udvælgelsen vil der bl.a. blive lagt vægt på, hvilken service  

 tilbudsgiveren agter at yde, herunder hvorvidt der er tilstrækkelig  

 passagerhyppighed også på mindre travle tidspunkter af dagen.
Det kan dog fra  

 et økonomisk synspunkt være interessant for den nye operatør også at sejle om  

 natten.
 Billetpriserne, herunder prisdifferencen, kan være et element, som kan  

 have betydelig indflydelse på trafikmængden, ikke mindst lastbiltrafikken.
Som jeg nævnte i begyndelsen, har formanden for ekspertpanelet og  

 Trafikministeriet drøftet Kommissionens kommentarer til udbudsmaterialet.  

 Bemærkningerne giver ikke anledning til ændringer i udbudsordren og  

 udbudsmaterialet i øvrigt.
Der vil derfor ikke blive fremsendt noget nyt  

 materiale til interesserede rederier.
Kommissionens bemærkninger vil dog  

 indgå i ekspertpanelets overvejelser vedrørende udvælgelsen af den nye  

 operatør, og bemærkningerne vil desuden sammen med en kopi af nærværende brev  

 blive fremsendt til orientering for de rederier, som har modtaget  

 udbudsmaterialet.
Med venlig hilsen Petter Møller TrafikministerietDen 16. april 1996 Frederiksholms Kanal 27 1220 København K.
 I overensstemmelse med bemærkningerne til forslag til lov om konkurrerende  

 færgefart mellem Helsingør og Helsingborg har Europa-Kommissionen fået  

 forelagt udbudsmaterialet vedrørende udbudet af brugsretten til færgeleje 1 i  

 Helsingør Havn.
 Kommissionen er på denne baggrund fremkommet med nogle bemærkninger, jf.  

 telefax af 11. april 1996. Kopi af telefaxen vedlægges til orientering.
Trafikministeriet har i et svar af 15. april 1996 til Kommissionen  

 meddelt, at Kommissionens bemærkninger har været drøftet med ekspertpanelets  

 formand.
Det fremgår endvidere, at bemærkningerne ikke giver anledning til at  

 ændre i selve udbudsbekendtgørelsen og i udbudsmaterialet i øvrigt.
Dermed  

 foretages heller ikke udsendelse af nyt materiale til interesserede rederier.  

 Kommissionens bemærkninger vil dog blive inddraget i ekspertpanelets  

 drøftelser om udvælgelse af det nye rederi med respekt for reglerne herfor.  

 Kopi af Trafikministeriets svar vedlægges ligeledes til orientering.
Med venlig hilsen Petter Møller Kontorchef Ekspertpanelet for udbud og udvælgelse af konkurrerende rederi på  

 Helsingør-Helsingborgoverfarten Den 22. april 1996, kl. 12.00 Vedrørende Helsingør-Helsingborg - pressekritik Sidste frist for modtagelse af bud ved Trafikministeriets udbud af  

 brugsret til havnefaciliteter i Helsingør Havn, biltrafik, er netop passeret  

 i dag kl. 12.00. Åbning af tilbudene foretages i dag kl. 14.00 af notarius  

 publicus.
I forslag nr.
L 216/1995-96 til lov om konkurrerende færgefart mellem  

 Helsingør og Helsingborg fremsat af trafikminister Jan Trøjborg den 28.  

 februar 1996 hedder det i bemærkningerne: »Til at bistå  

 Trafikministeriet med udarbejdelsen af udbudsmaterialet og udpegningen af  

 rederi vil der blive sammensat et panel af uafhængige, uvildige og sagkyndige  

 eksperter«.
Det i medfør heraf nedsatte panel har siden  

 offentliggørelsen den 2. april d.å. af udbudsbekendtgørelsen og det hertil  

 knyttede udbudsmateriale via pressen kunnet notere forskellige kritiske  

 kommentarer til Trafikministeriets behandling af sagen.
Til dels henføres  

 disse kommentarer til panelets rådgivning af trafikministeren.
Af naturlige grunde har panelet ikke fundet det passende at kommentere de  

 således fremkomne kritikpunkter, medens udbudsperioden var løbende.
Kritikken  

 har imidlertid været af et sådant indhold, at en kommentar til dele af dens  

 punkter nu er på sin plads.
Panelets overvejelser i forbindelse med udbudsmaterialet På baggrund af lovforslaget og kommissoriet har panelet set det som sin  

 primære opgave at foreslå de kriterier, som anses for dem, der burde lægges  

 til grund ved udpegelse af det pågældende rederi.
Panelet har i denne  

 forbindelse lagt særlig vægt på lovforslagets og kommissoriets fremhævelse af  

 ønsket om at foretage udbud for at udpege et nyt  

»konkurrerende« rederi og at skabe »reel  

 konkurrence«.
Samtidig har panelet drøftet, om øvrige forhold burde  

 indgå i udbudsmaterialet.
Panelet har ladet sine overvejelser munde ud i en  

 anbefaling af, at tildeling af ordren sker på grundlag af det mest  

 fordelagtige bud, således at tildelingen skal finde sted ud fra en samlet  

 vurdering på grundlag af en række tildelingskriterier, som ikke er angivet i  

 prioriteret orden.
 Blandt de kriterier, som panelet er gået ind for, er følgende, som navnlig  

 har givet anledning til den rejste kritik: maksimumspriser, service og  

 fartplaner.
Ved disse kriterier er der ikke tale om - i modsætning til, hvad man kunne  

 få indtryk af ved læsning af den omtalte kritik - at der i udbudsmaterialet  

 »stilles skrappere krav« til den nye konkurrent på  

 Helsingør-Helsingborg-ruten end til den eksisterende operatør, ScandLines.  

 Der er i stedet tale om, at de bydende ved budets indgivelse angiver,  

 hvorledes de i så henseende agter at indrette sig.
Det står således enhver  

 frit for, i hvilket omfang vedkommende ønsker at afstikke retlingslinjer med  

 hensyn til maksimumspriser, service og fartplaner.
Chancen for at blive det  

 udvalgte rederi kan naturligvis øges herved.
Panelet har herigennem ønsket at efterleve det foreliggende lovforslags  

 ønske om at skabe konkurrence på overfarten.
Dette ville imidlertid i  

 praksis være særdeles vanskeligt - om overhovedet muligt - når der som her  

 vil blive tale om et duopol på et ganske overskueligt marked.
Incitamentet  

 til at konkurrere mellem de to fremtidige rederier på overfarten vil som  

 udgangspunkt ikke være til stede.
Af denne grund - som adskiller sig fra alle  

 de velkendte udbudssituationer, hvor der bydes med sigte på, at udbyderen  

 opnår den laveste pris eller på anden måde det mest fordelagtige bud, hvorved  

 de bydende direkte konkurrerer om opnåelse af kontrakten - vil der ikke uden  

 angivne udvælgelseskriterier kunne forventes skabt nogen form for ønsket  

 konkurrence under de foreliggende omstændigheder.
Man skal i denne  

 forbindelse notere sig, som det fremgår af lovforslaget, at der ikke kan  

 bydes på prisen/vederlaget for benyttelsen.
De nu anviste kriterier skal afhjælpe dette fravær af umiddelbar  

 konkurrence.
Samtidig skal kriterierne for at være effektive som den eneste  

 praktiske løsning være til stede i budøjeblikket.
Resultatet af panelets overvejelser har ført til at anbefale det nu  

 foreliggende udbudsmateriale for således på konstruktiv måde under de  

 foreliggende omstændigheder at tilvejebringe optimale konkurrenceforhold,  

 samtidig med at respekten for fair, rimelige og ikkediskriminerende  

 udvælgelseskriterier holdes i hævd.
Den foreliggende situation har været unik  

 og har derfor krævet konstruktiv udformning af udbudsforretningen i  

 konkurrencens, forbrugernes og samfundets interesse.
Trafikministeriets kontakt med EU-Kommissionen Trafikministeren har ved udbudsmaterialets udarbejdelse den 29. marts d.å.  

 fremsendt såvel udbudsbekendtgørelsen som det samlede udbudsmateriale til  

 EU-Kommissionen, hvilket resultarede i, at ministeriet modtog en skrivelse  

 fra Kommissionens konkurrencedirektorat af 11. april, på hvilken  

 Trafikministeriet efter at have drøftet sagen med formanden for panelet  

 reagerede med skrivelse af 15. april.
De overvejelser, som panelet har gjort  

 sig i ovennævnte henseende, er der herved nærmere redegjort for fra  

 Trafikministeriets side over for Kommissionen.
Det bemærkes, at Kommissionen i sin skrivelse af 11. april udtrykkelig  

 pointerer, at den foreløbige granskning af Trafikministeriets materiale - som  

 bl.a. havde påpeget, at Trafikministeriet ikke er forpligtet til at udbyde  

 retten til et eksisterende færgeleje i offentligt udbud - ikke har afdækket  

 noget, der som sådant er i strid med fællesskabsretten (EU-retten). At  

 Kommissionen har gjort sig overvejelser i tilknytning til den utraditionelle  

 fremgangsmåde, der her er anvendt, må forekomme helt forståeligt.  

 Trafikministeriet har i sin skrivelse af 15. april gjort opmærksom på, at  

 Kommissionens kommentarer ikke giver anledning til ændringer af  

 udbudsmaterialet, og oplyst, at Kommissionens bemærkninger og  

 Trafikministeriets svar sendes til de rederier, som har indhentet  

 udbudsmaterialet.
Kommissionens bemærkninger vil indgå i panelets vurdering  

 ved udvælgelsen under iagttagelse af reglerne herfor.
Den fremsatte kritik Den fremsatte kritik må siges at være fejlanbragt.
Den EU-retlige kritik,  

 som er fremkommet fra danske kommentatorers side, bygger antagelig på et  

 manglende kendskab til det samlede sagsmateriale og på en urigtig  

 forudsætning om, at de bydende »afkræves« bindende løfter og lign.,  

 medens den rette sammenhæng som anført fremstår som anderledes.
Markant er  

 det således eksempelvis, at en kommentator er citeret for ved sin vurdering  

 at tage udgangspunkt i den opfattelse, at trafikministeren burde have afholdt  

 licitation over alle tre færgelejer i Helsingør, ikke kun over det ene.
Dette  

 viser, at vedkommende udtaler sig uden at være orienteret om, at der til  

 grund for den igangværende udbudsforretning ligger en accept fra  

 EU-Kommissionen ved kommissæren for konkurrencepolitik, Karel van Miert, af  

 et forslag fra den danske regering »til løsning af  

 konkurrenceproblemet« i Helsingør.
Det forslag til løsning, som  

 EU-Kommissionen har accepteret, indebærer udtrykkelig, at den danske  

 regering, efter at tilbud er blevet indhentet, vil tillade et konkurrerende  

 færgeselskab at få adgang til et af de eksisterende færgelejer i Helsingør  

 statshavn.
 Panelet skal beklage den manglende præcision i debatten om dette vigtige  

 emne.
