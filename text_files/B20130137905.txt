Bekendtgørelse om Finanstilsynets certificering af statsautoriserede revisorer1) I medfør af § 199, stk. 13, og § 373, stk. 4, i lov om finansiel virksomhed, jf. lovbekendtgørelse nr. 948 af 2. juli 2013, som ændret ved lov nr. 617 af 12. juni 2013, fastsættes:
Anvendelsesområde § 1. Denne bekendtgørelse finder anvendelse for statsautoriserede revisorer, herunder udenlandske revisorer, der er etableret og anerkendt i Danmark, der er valgt som underskrivende revisor for:
 1) Pengeinstitutter, jf. § 5 stk. 1, nr. 1, litra a, i lov om finansiel virksomhed.
 2) Realkreditinstitutter, jf. § 5, stk. 1, nr. 1, litra b, i lov om finansiel virksomhed.
 3) Forsikringsselskaber, jf. § 5, stk. 1, nr. 1, litra e, i lov om finansiel virksomhed.
 Stk. 2. De i stk. 1 omfattede virksomheder benævnes herefter »virksomheden«.
 Stk. 3. Den eller de statsautoriserede revisorer, der vælges som revisor til at påtegne årsrapporten for virksomheden, skal være certificeret af Finanstilsynet i henhold til denne bekendtgørelse.
 Stk. 4. Vælges et revisionsfirma som revisor for virksomheden, skal revisionsfirmaet i forbindelse med valget udpege en eller flere certificerede revisorer til at påtegne årsrapporten.
 Stk. 5. Denne bekendtgørelse finder ikke anvendelse for udenlandske revisorer, som midlertidigt reviderer regnskaber for en eller flere omfattede virksomheder.
 § 2. I denne bekendtgørelse omfatter revisionsydelser, jf. § 4, stk. 1, nr. 1 og stk. 2, §§ 11 og 12, følgende ydelser, som en statsautoriseret revisor, der er valgt på virksomhedens generalforsamling eller repræsentantskabsmøde, leverer til den pågældende virksomhed, jf. § 3, stk. 1, som revisor søger certificering til jf. dog stk. 2:
 1) Revision af årsregnskabet, herunder udarbejdelse af rapportering til bestyrelse og direktion samt deltagelse i møder med virksomhedens ledelse omkring regnskabs- og revisionsmæssige forhold.
 2) Andre lovpligtige erklæringer i medfør af lov om finansiel virksomhed eller regler udstedt i medfør heraf.
 3) Revisionsmæssige erklæringer for filialer af udenlandske finansielle virksomheder, der er udarbejdet til brug for andre revisorer.
 Stk. 2. Udover de i stk. 1, nr. 1-3, nævnte revisionsydelser, kan også revision og review af perioderegnskaber for den type af virksomhed, som revisor søger certificering til, indgå i opgørelsen af revisionsydelser, jf. § 4, stk. 1, nr. 1, og stk. 2, og §§ 11 og 12.
 Stk. 3. I denne bekendtgørelse omfatter debiterbare timer, jf. § 4, stk. 1, nr. 1, og stk. 2, og §§ 11 og 12, revisors udførte arbejdstimer, der kan henføres til finansielle virksomheder, jf. § 5, stk. 1, nr. 1, i lov om finansiel virksomhed, finansielle holdingvirksomheder, jf. § 5, stk. 1, nr. 10, i lov om finansiel virksomhed, firmapensionskasser, jf. § 2 i lov om tilsyn med firmapensionskasser, forvaltere af alternative investeringsfonde, jf. § 3, stk. 1, nr. 3, i lov om forvaltere af alternative investeringsfonde m.v., Arbejdsmarkedets Tillægspension, Danmarks Skibskredit A/S, Finansiel Stabilitet A/S og Lønmodtagernes Dyrtidsfond.
 Stk. 4. I denne bekendtgørelse omfatter leder af revisionsteam, jf. § 4, stk. 1, nr. 1, og stk. 2, § 11, stk. 4, og § 12, stk. 4, de statsautoriserede revisorer, der udfører ledelsesfunktioner over for et revisionsteam i samarbejde med den underskrivende revisor.
Typer af certificeringer § 3. Der etableres 2 særskilte certificeringer omfattende følgende typer af finansielle virksomheder:
 1) Penge- og realkreditinstitutter, jf. § 5, stk. 1, nr. 1, litra a og b, i lov om finansiel virksomhed.
 2) Forsikringsselskaber, jf. § 5, stk. 1, nr. 1, litra e, i lov om finansiel virksomhed.
 Stk. 2. Såfremt en statsautoriseret revisor påtegner årsrapporter inden for begge certificeringspåkrævede typer virksomhed, skal den pågældende være certificeret til begge typer virksomhed.
Betingelser for opnåelse og opretholdelse af certificering § 4. Finanstilsynet kan certificere en statsautoriseret revisor til at påtegne årsrapporter for de omfattede virksomheder,  jf. dog stk. 2 og 4, hvis revisor:
1) Kan dokumentere, at denne har udført mindst 1.500 debiterbare timer, jf. § 2, stk. 3, inden for de seneste 5 år med ydelser til finansielle virksomheder, jf. § 5, stk. 1, nr. 1, i lov om finansiel virksomhed, finansielle holdingvirksomheder, jf. § 5, stk. 1, nr. 10, i lov om finansiel virksomhed, firmapensionskasser, jf. § 2 i lov om tilsyn med firmapensionskasser, forvaltere af alternative investeringsfonde, jf. § 3, stk. 1, nr. 1, i lov om forvaltere af alternative investeringsfonde m.v., Arbejdsmarkedets Tillægspension, Danmarks Skibskredit A/S, Finansiel Stabilitet A/S og Lønmodtagernes Dyrtidsfond.
Heraf skal 1.000 debiterbare timer omfatte revisionsydelser, jf. § 2, stk. 1 og 2, til den pågældende type virksomhed, jf. § 3, stk. 1, som revisor søger certificering til, jf. dog stk. 2. Timer med revisionsydelser skal være opnået hos mindst 3 virksomheder af den type, jf. § 3, stk. 1, som revisor søger certificering til.
Mindst 50 pct. af timerne med revisionsydelser skal være udført som underskrivende revisor eller som leder af et revisionsteam.
Alle timer, jf. 1. og 2. pkt., skal være udført efter bestået eksamen som statsautoriseret revisor.
 2) Kan dokumentere at opfylde de gældende krav til efteruddannelse for revisorer, der har specialiseret sig inden for revision af den pågældende type af finansiel virksomhed, jf. bekendtgørelse om obligatorisk efteruddannelse af godkendte revisorer.
 3) Ikke inden for de seneste 5 år har haft en sag ved Revisornævnet, som Finanstilsynet vurderer, har betydning for revisors betryggende udøvelse af hvervet som revisor for den type af finansiel virksomhed, som revisor ansøger om certificering til.
 4) Ikke er blevet pålagt strafansvar for overtrædelse af kapitel 28 i straffeloven, den finansielle lovgivning eller anden relevant lovgivning, herunder strafansvar i udlandet efter relevant udenlandsk lovgivning, hvor Finanstilsynet vurderer, at overtrædelsen indebærer en risiko for, at revisor ikke kan varetage sit hverv eller sin stilling på betryggende måde.
5) Ikke har udvist eller udviser en adfærd, hvor Finanstilsynet har grund til at antage, at revisor ikke vil varetage hvervet eller stillingen på forsvarlig måde.
Ved vurderingen af om revisor udviser eller har udvist en uforsvarlig adfærd, skal der lægges vægt på hensynet til at opretholde tilliden til den finansielle sektor.
Stk. 2. Såfremt en statsautoriseret revisor ansøger om certificering inden for begge typer virksomhed, jf. § 3, stk. 1, skal revisor kunne dokumentere at have udført 1.000 debiterbare timer inden for de seneste 5 år med revisionsydelser til virksomheder inden for hver type, jf. § 3, stk. 1, som revisor søger certificering til.
Timer med revisionsydelser skal være opnået hos mindst 3 virksomheder af hver type, jf. § 3, stk. 1, som revisor søger certificering til.
Mindst 50 pct. af timerne med revisionsydelser skal være udført som underskrivende revisor eller som leder af revisionsteam.
Alle timer skal være udført efter bestået eksamen som statsautoriseret revisor.
De øvrige betingelser i stk. 1, nr. 2-5, skal ligeledes være opfyldt.
 Stk. 3. Finanstilsynet kan i særlige tilfælde certificere en revisor på grundlag af anden relevant erfaring, selvom de i stk. 1, nr. 1-2, nævnte betingelser ikke er fuldt ud opfyldt, fx ved erhvervserfaring med revision af udenlandske virksomheder.
 Stk. 4. For at opretholde sin certificering skal en certificeret revisor på ethvert tidspunkt fortsat opfylde kravene i stk. 1 og 2, herunder inden for de seneste 5 år leve op til kravene til debiterbare timer og udførte revisionsydelser, jf. stk. 1, nr. 1, eller stk. 2.
 Stk. 5. En meddelt certificering er gældende, indtil den pågældende revisor meddeler Finanstilsynet, at vedkommende ikke ønsker at være certificeret, eller certificeringen fratages af Finanstilsynet i medfør af § 8.
Ansøgning, dokumentation og indberetning § 5. En ansøgning om certificering efter § 1, stk. 3, skal indeholde de oplysninger, der er nødvendige til brug for Finanstilsynets vurdering af, om betingelserne i § 4 er opfyldt, herunder dokumentation for udførelse og indhold af de anførte debiterbare timer og udførte revisionsydelser, jf. § 4 stk. 1, nr. 1, eller stk. 2, samt opfyldelse af kravene til efteruddannelse jf. § 4, stk. 1, nr. 2. Ansøgningsformular kan hentes på Finanstilsynets hjemmeside og indsendes i krypteret form til Finanstilsynet.
 Stk. 2. Finanstilsynet bekræfter skriftligt og senest efter fem arbejdsdage modtagelsen af ansøgningen, jf. stk. 1. Tilsvarende gælder ved modtagelse af materiale efter stk. 4. Samtidig med bekræftelsen af modtagelsen af ansøgningen underretter Finanstilsynet den ansøgende revisor om den dato, hvor vurderingsperioden udløber, jf. stk. 3, om at certificeringen anses for udstedt, hvis der ikke gives afslag inden vurderingsperiodens udløb, jf. stk. 7, og om klagemuligheder ved afslag, jf. § 8, stk. 3.
Stk. 3. Finanstilsynet har fra tidspunktet for den skriftlige bekræftelse af modtagelsen af ansøgningen, jf. stk. 2, og modtagelsen af alle de dokumenter, som kræves vedlagt ansøgningen, en vurderingsperiode på 60 arbejdsdage til at foretage vurderingen af, om betingelserne i § 4 er opfyldt.
Finanstilsynet kan én gang forlænge fristen med op til 30 arbejdsdage, såfremt sagens kompleksitet berettiger hertil.
Forlængelsen og dens varighed begrundes behørigt og meddeles ansøgeren inden den oprindelige frists udløb.
Stk. 4. Finanstilsynet kan i vurderingsperioden anmode om yderligere oplysninger, der er nødvendige for vurderingen.
Anmodningen skal ske skriftligt.
Når en sådan anmodning fremsættes, afbrydes vurderingsperioden i perioden mellem tidspunktet for anmodningen og modtagelsen af svar herpå.
Stk. 5. Afslår Finanstilsynet en ansøgning om certificering, skal dette skriftligt begrundes og meddeles den ansøgende revisor straks efter beslutningen herom.
Meddelelsen skal ske inden for vurderingsperioden.
 Stk. 6. Hvis Finanstilsynet ikke i løbet af vurderingsperioden skriftligt giver afslag på ansøgningen om certificering, anses certificeringen for at være opnået.
 Stk. 7. Såfremt en certificeret revisor fratræder sin stilling hos et revisionsfirma, skal revisionsfirmaet ved påkrav udlevere timeregistreringer, der dokumenterer den certificerede revisors debiterbare timer, herunder udførte revisionsydelser efter denne bekendtgørelse, til den certificerede revisor.
§ 6. En certificeret revisor har pligt til uden ugrundet ophold at meddele Finanstilsynet, hvis den pågældende revisor 1) bliver indbragt for eller får en kendelse fra Revisornævnet, 2) bliver pålagt strafansvar for overtrædelser af straffelovens kapitel 28, den finansielle lovgivning eller anden relevant lovgivning, eller 3) ikke længere opfylder betingelserne i § 4, stk. 1, nr. 1-2, eller stk. 2, jf. § 11, stk. 2 og 3 og § 12, stk. 2 og 3.
Kontrol § 7. Finanstilsynet påser løbende om betingelserne for opretholdelse af en statsautoriseret revisors certificering er til stede.
 Stk. 2. En certificeret revisor, har pligt til efter anmodning fra Finanstilsynet at indsende dokumentation for, at revisor opfylder betingelserne for opretholdelse af certificeringen, jf. § 4, inden for en frist på 4 uger efter anmodningens datering.
Fratagelse af certificering § 8. En certificereret revisor, skal i henhold til § 16 i lov om godkendte revisorer og revisionsvirksomheder varetage sit hverv som offentlighedens tillidsrepræsentant på betryggende vis, samt udføre opgaverne i overensstemmelse med god revisorskik.
 Stk. 2. Finanstilsynet kan af hensyn til opretholdelse af tilliden til den finansielle sektor fratage en statsautoriseret revisor dennes certificering, hvis:
 1) Revisor ikke inden for en af Finanstilsynet fastsat frist kan dokumentere at opfylde betingelserne for certificering, jf. § 4 stk. 1, nr. 1-2, og stk. 2, jf. dog § 4, stk. 3, og §§ 11 og 12.
 2) Revisor indbringes for Revisornævnet eller ved en kendelse fra Revisornævnet er blevet pålagt straf for overtrædelse af sine pligter i henhold til revisorlovgivningen eller den finansielle lovgivning, herunder strafansvar i udlandet efter relevant udenlandsk lovgivning og Finanstilsynet vurderer, at der er grund til at antage, at revisor ikke vil varetage sit hverv på betryggende vis.
 3) Revisor bliver pålagt strafansvar for overtrædelse af kapitel 28 i straffeloven, den finansielle lovgivning eller anden relevant lovgivning, hvis overtrædelsen indebærer risiko for, at vedkommende ikke kan varetage sit hverv på betryggende måde.
4) Revisor udviser eller har udvist en adfærd, hvor der er grund til at antage, at revisor ikke vil varetage hvervet på forsvarlig måde.
Revisors manglende opfyldelse af sine forpligtigelser, herunder mangelfuld revision og tidligere påbud til revisor fra Finanstilsynet samt arten heraf kan indgå i overvejelser om en fratagelse af certificeringen.
Stk. 3. Finanstilsynets afgørelse i henhold til stk. 2 om at fratage en statsautoriseret revisor dennes certificering kan prøves ved domstolene, jf. § 199, stk. 5, i lov om finansiel virksomhed.
En anmodning om indbringelse af en afgørelse efter stk. 2 eller § 5, stk. 5, skal indgives til Finanstilsynet senest 4 uger efter, at afgørelsen er truffet.
Finanstilsynet er ansvarlig for at indbringe sagen for domstolene, hvilket skal ske senest 4 uger efter, anmodning herom er modtaget fra den pågældende revisor.
Stk. 4. En indbringelse for domstolene har ikke opsættende virkning på afgørelsen.
Ved fratagelse af en certificering, jf. stk. 2, kan domstolen dog beslutte, at den pågældende statsautoriserede revisor kan opretholde sit hverv som revisor for den type finansiel virksomhed, revisor var certificeret til, mens sagen verserer for retten.
Straffebestemmelser § 9. En overtrædelse af denne bekendtgørelses § 1, stk. 3 og 4, § 6 og § 7, stk. 2, samt indsendelse af fejlagtige oplysninger til Finanstilsynet straffes med bøde.
Ikrafttræden § 10. Bekendtgørelsen træder i kraft den 1. januar 2014, med virkning for revisorvalg, der foretages på generalforsamlinger eller repræsentantskabsmøder efter denne dato.
Overgangsbestemmelser § 11. Ved certificering til at påtegne årsrapporter for virksomheder for 2014 skal en statsautoriseret revisor kunne dokumentere at have udført 600 debiterbare timer over de seneste 5 år med ydelser til finansielle virksomheder, jf. § 5, stk. 1, nr. 1, i lov om finansiel virksomhed, finansielle holdingvirksomheder, jf. § 5, stk. 1, nr. 10, i lov om finansiel virksomhed, firmapensionskasser, jf. § 2 i lov om tilsyn med firmapensionskasser, forvaltere af alternative investeringsfonde, jf. § 3, stk. 1, nr. 1, i lov om forvaltere af alternative investeringsfonde m.v., Arbejdsmarkedets Tillægspension, Danmarks Skibskredit A/S, Finansiel Stabilitet A/S og Lønmodtagernes Dyrtidsfond.
Heraf skal 400 debiterbare timer over de seneste 5 år omfatte revisionsydelser, jf. § 2, stk. 1 og 2, til den type af virksomhed, jf. § 3, stk. 1, der søges certificering til, jf. dog § 12.
Stk. 2. Ved certificering til at påtegne årsrapporter for virksomheder for 2015 samt ved opretholdelse af en certificering meddelt i 2014 skal en statsautoriseret revisor kunne dokumentere at have udført 900 debiterbare timer over de seneste 5 år med ydelser til finansielle virksomheder, jf. § 5, stk. 1, nr. 1, i lov om finansiel virksomhed, finansielle holdingvirksomheder, jf. § 5, stk. 1, nr. 10, i lov om finansiel virksomhed, firmapensionskasser, jf. § 2 i lov om tilsyn med firmapensionskasser, forvaltere af alternative investeringsfonde, jf. § 3, stk. 1, nr. 1, i lov om forvaltere af alternative investeringsfonde m.v., Arbejdsmarkedets Tillægspension, Danmarks Skibskredit A/S, Finansiel Stabilitet A/S og Lønmodtagernes Dyrtidsfond.
Heraf skal 600 debiterbare timer over de seneste 5 år vedrøre revisionsydelser, jf. § 2, stk. 1 og 2, til den type af virksomhed, jf. § 3, stk. 1, der søges eller opretholdes certificering til, jf. dog § 12.
Stk. 3. Ved certificering til at påtegne årsrapporter for virksomheder for 2016 samt ved opretholdelse af en certificering meddelt i 2014 og 2015 skal en statsautoriseret revisor kunne dokumentere at have udført 1200 debiterbare timer over de seneste 5 år med ydelser til finansielle virksomheder, jf. § 5, stk. 1, nr. 1, i lov om finansiel virksomhed, finansielle holdingvirksomheder, jf. § 5, stk. 1, nr. 10, i lov om finansiel virksomhed, firmapensionskasser, jf. § 2 i lov om tilsyn med firmapensionskasser, forvaltere af alternative investeringsfonde, jf. § 3, stk. 1, nr. 1, i lov om forvaltere af alternative investeringsfonde m.v., Arbejdsmarkedets Tillægspension, Danmarks Skibskredit A/S, Finansiel Stabilitet A/S og Lønmodtagernes Dyrtidsfond.
Heraf skal 800 debiterbare timer over de seneste 5 år vedrøre revisionsydelser, jf. § 2, stk. 1 og 2, til den type af virksomhed, jf. § 3, stk. 1, der søges eller opretholdes certificering til, jf. dog § 12.
Stk. 4. Timer med revisionsydelser skal være opnået hos mindst 3 virksomheder af den type, jf. § 3, stk. 1, som revisor ansøger om eller opretholder certificering til.
Mindst 50 pct. af timerne med revisionsydelser skal være udført som underskrivende revisor eller som leder af et revisionsteam.
Alle timer, jf. stk. 1-3, skal være udført efter bestået eksamen som statsautoriseret revisor.
De øvrige betingelser i § 4, stk. 1, nr. 2-5, skal endvidere være opfyldt.
 § 12. Ved certificering til at påtegne årsrapporter for virksomheder for 2014 inden for flere typer af virksomhed, jf. § 3, stk. 1, skal en statsautoriseret revisor kunne dokumentere at have udført 400 debiterbare timer inden for de seneste 5 år med revisionsydelser, jf. § 2, stk. 1 og 2, til hver af de typer af virksomhed, der søges certificering til.
 Stk. 2. Ved certificering til at påtegne årsrapporter for virksomheder for 2015 inden for flere typer af virksomhed, jf. § 3, stk. 1, samt ved opretholdelse af en certificering inden for flere typer af virksomhed meddelt i 2014, skal en statsautoriseret revisor kunne dokumentere at have udført 600 debiterbare timer inden for de seneste 5 år med revisionsydelser, jf. § 2, stk. 1 og 2, til hver af de typer af virksomhed, der søges eller opretholdes certificering til.
 Stk. 3. Ved certificering til at påtegne årsrapporter for virksomheder for 2016 inden for flere typer af virksomhed, jf. § 3, stk. 1, samt ved opretholdelse af certificeringer inden for flere typer af virksomhed meddelt i 2014 og 2015, skal en statsautoriseret revisor kunne dokumentere at have udført 800 debiterbare timer inden for de seneste 5 år med revisionsydelser, jf. § 2, stk. 1 og 2, til hver af de typer af virksomhed, der søges eller opretholdes certificering til.
Stk. 4. Timer med revisionsydelser skal være opnået hos mindst 3 virksomheder af hver type, jf. § 3, stk. 1, som revisor ansøger om eller opretholder certificering til.
Mindst 50 pct. af timerne med revisionsydelser skal være udført som underskrivende revisor eller som leder af revisionsteam.
Alle timer, jf. stk. 1-3, skal være udført efter bestået eksamen som statsautoriseret revisor.
De øvrige betingelser i § 4, stk. 1, nr. 2-5, skal endvidere være opfyldt.
 § 13. Ved certificering til at påtegne årsrapporter for virksomheder for 2014 skal en statsautoriseret revisor have deltaget i mindst 20 timers efteruddannelse inden for de seneste 3 år omfattende emner målrettet mod finansielle virksomheder, jf. § 5, stk. 1, nr. 1, i lov om finansiel virksomhed.
Finanstilsynet, den 10. december 2013 Ulrik Nødgaard / Mads Mathiassen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2006/123/EU af 12. december 2006 om tjenesteydelser i det indre marked (servicedirektivet), EU-Tidende 2006, nr.
L 376, side 36.
