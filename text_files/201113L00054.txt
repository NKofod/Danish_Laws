Vedtaget af Folketinget ved 3. behandling den 21. februar 2012 Forslag til Lov om ændring af straffeloven (Gennemførelse af revideret bilag til Europarådets konvention om forebyggelse af terrorisme) § 1 I straffeloven, jf. lovbekendtgørelse nr. 1062 af 17. november 2011, som ændret ved § 22 i lov nr. 112 af 3. februar 2012, foretages følgende ændringer:
 1. I § 114 a ændres »nr. 1-6« til: »nr. 1-7«.
 2. I § 114 a, nr. 4, ændres »26. oktober 1979« til: »3. marts 1980«.
 3. I § 114 a indsættes som nr. 7:
»7) Overtrædelse af § 192 b, § 260 eller § 266, når handlingen er omfattet af artikel 2 i den internationale konvention af 13. april 2005 til bekæmpelse af nuklear terrorisme.« § 2 Loven træder i kraft den 1. marts 2012.
§ 3 Loven gælder ikke for Færøerne og Grønland.
