Betænkning afgivet af Erhvervsudvalget den 28. januar 2021 Betænkning over Forslag til lov om ændring af konkurrenceloven og straffeloven (Indførelse af mulighed for civile bøder, strukturelle påbud, interviews, kontrolundersøgelser i private hjem m.v.) [af erhvervsministeren (Simon Kollerup)]:
1. Ændringsforslag Der er stillet 30 ændringsforslag til lovforslaget.
Erhvervsministeren har stillet ændringsforslag nr. 1, 2, 4 og 6-30. Liberal Alliances medlem af udvalget har stillet ændringsforslag nr. 3 og 5.
2. Evaluering af loven Ministeren har i sit svar på spørgsmål 41 tilkendegivet, at han er enig i, at det er en god idé at gennemføre en evaluering af loven inden for 3 år, fra loven er trådt i kraft, med henblik på at følge op på, om loven virker efter hensigten.
 Ministeren har endvidere oplyst, at alle de partier, som stemmer for lovforslaget, inden evalueringens igangsættelse vil blive inddraget i udarbejdelsen af kommissoriet for den kommende evaluering.
3. Indstillinger Et flertal i udvalget (udvalget med undtagelse af LA) indstiller lovforslaget til vedtagelse med de af erhvervsministeren stillede ændringsforslag.
Mindretallet vil stemme imod de af Liberal Alliance stillede ændringsforslag.
 Et mindretal i udvalget (LA) indstiller lovforslaget til vedtagelse med de stillede ændringsforslag.
 Nye Borgerlige, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af erhvervsministeren, tiltrådt af udvalget:
 1) Efter nr. 4 indsættes som nyt nummer:
»01. I § 13, stk. 1, 1. pkt., ændres »§ 14, stk. 6« til: »§ 14, stk. 7«, og »§ 18 a, stk. 2« ændres til: »§ 18 c, stk. 4«.« [Ændring af henvisninger] 2) I den under nr. 5 foreslåede affattelse af § 13, stk. 2, nr. 4, ændres »§ 23 j« til: »§ 23 j, stk. 1«, og »§ 832« ændres til: »§ 832, stk. 1«.
[Præcisering af henvisninger] Af et mindretal (LA):
 3) Efter nr. 5 indsættes som nye numre:
 »02. § 14, stk. 1, affattes således:
»Erhvervsministeren udpeger Konkurrencerådet, og Konkurrencerådet ansætter en direktør for Konkurrence- og Forbrugerstyrelsen.« 03. § 14, stk. 3, 1. og 2. pkt., affattes således:
»Erhvervsministeren udpeger medlemmer af Konkurrencerådet for en periode på op til 8 år.
Medlemmerne kan ikke genudpeges.«« [02: Konkurrencerådet ansætter direktøren for Konkurrence- og Forbrugerstyrelsen. 03: Udpegning af medlemmerne af Konkurrencerådet for en periode op til 8 år uden mulighed for genudpegning] Af erhvervsministeren, tiltrådt af udvalget:
 4) I den under nr. 7 foreslåede § 14 a ændres i stk. 2 »sager vedrørende denne lovs kapitel 4« til: »sager vedrørende fusioner, jf. kapitel 4«.
[Sproglig præcisering] Af et mindretal (LA):
 5) Efter nr. 11 indsættes som nyt nummer:
 »04. I § 15 a indsættes som stk. 3-6:
 »Stk. 3. Konkurrencerådet ansætter en eller flere høringskonsulenter, der skal være cand.jur.
 Stk. 4. Høringskonsulenterne skal sikre, at en part i en sag i Konkurrence- og Forbrugerstyrelsen får lejlighed til effektivt at præsentere sine synspunkter og udøve sin ret til forsvar.
 Stk. 5. Høringskonsulenterne kan behandle klager over Konkurrence- og Forbrugerstyrelsens afgørelser om aktindsigt, herunder partsaktindsigt efter forvaltningsloven og ret til egenacces, jf. § 13, stk. 1, 2. pkt., det EU-retlige forbud mod selvinkriminering, jf. § 17 b, 2. pkt., og beslutninger om fortroligheden af korrespondancen mellem en virksomhed og dennes advokat.
Stk. 6. Høringskonsulenterne er uafhængige af Konkurrence- og Forbrugerstyrelsen og afgiver udtalelse til formanden for Konkurrencerådet om eventuelle mangler ved styrelsens sagsforberedelse, jf. stk. 5.«« [Indførelse af en ordning med høringskonsulenter] Af erhvervsministeren, tiltrådt af udvalget:
6) I den under nr. 24 foreslåede § 17 b ændres i 1. pkt. »§ 18, stk. 1.« til: »§ 18, stk. 1, 3. pkt.« [Præcisering af henvisning] 7) I den under nr. 28 foreslåede § 18 a ændres i stk. 1 »oplysningerne i § 18, stk. 1« til: »oplysningerne i § 18, stk. 1, 1. pkt.«, og »anført i § 18, stk. 1« ændres til: »anført i § 18, stk. 1, 1. pkt.« [Præcisering af henvisninger] 8) I den under nr. 28 foreslåede § 18 b ændres i stk. 1 »§ 18 a« til: »§ 18 a, stk. 1 og 2«.
[Præcisering af henvisning] 9) Nr. 30 affattes således:
»30. I § 19, stk. 1, ændres », § 16 a, stk. 2 og 3« til: »og § 16 a, stk. 3 og 4«.« [Lovteknisk ændring] 10) Efter nr. 30 indsættes som nye numre:
 »05. I § 19, stk. 1, indsættes som 2. pkt.:
»Endvidere kan afgørelser om det EU-retlige forbud mod selvinkriminering, jf. § 17 b, 2. pkt., afgørelser om forbuddet mod selvinkriminering, jf. § 10 i lov om retssikkerhed ved forvaltningens anvendelse af tvangsindgreb og oplysningspligter, og afgørelser om beskyttelsen af fortroligheden af korrespondance mellem en virksomhed og dennes eksterne advokat påklages til Konkurrenceankenævnet af den, som afgørelsen retter sig mod.« 06. I § 19, stk. 2, ændres »efter stk. 1« til: »efter stk. 1, 1. pkt.,«.
07. I § 19, stk. 2, nr. 2, ændres »§ 16 a, stk. 2 og 3« til: »§ 16 a, stk. 3 og 4«.« [05: Udvidelse af klageadgangen til Konkurrenceankenævnet. 06: Præcisering af henvisning. 07: Lovteknisk ændring] 11) Efter nr. 31 indsættes som nyt nummer:
 »08. § 20, stk. 1, affattes således:
»Konkurrence- og Forbrugerstyrelsens afgørelser efter denne lov kan ikke indbringes for anden administrativ myndighed end Konkurrenceankenævnet.
Konkurrence- og Forbrugerstyrelsens formelle afgørelser kan ikke indbringes for domstolene, før ankenævnets afgørelse foreligger.«« [Valgfrihed med at indbringe klager over Konkurrence- og Forbrugerstyrelsens materielle afgørelser for Konkurrenceankenævnet eller at indbringe afgørelser for domstolene] 12) Nr. 32 udgår.
[Konsekvensændring] 13) Efter nr. 32 indsættes som nye numre:
 »09. I § 20, stk. 2, 1. pkt., ændres »fire uger« til: »8 uger«.
 010. I § 20, stk. 3, 1. pkt., indsættes efter »Konkurrenceankenævnets afgørelse«: »eller Konkurrence- og Forbrugerstyrelsens materielle afgørelse«.
011. I § 20, stk. 3, 2. pkt., ændres »ankenævnets afgørelse endelig« til: »afgørelsen endelig, jf. dog stk. 2, 1. pkt., og § 24 a, stk. 1«.« [09: Forlængelse af fristen for klage til Konkurrenceankenævnet. 010: Frist på 8 uger for indbringelse af Konkurrence- og Forbrugerstyrelsens materielle afgørelse for domstolene. 011: Konsekvensændring] 14) I den under nr. 33 foreslåede § 21 a ændres i stk. 2 »EU-Traktatens« til: »EUF-traktatens«, og »§ 16 a« ændres til: »§ 16 a, stk. 1«.
[Korrektion af trykfejl og præcisering af henvisning] 15) I den under nr. 35 foreslåede affattelse af § 23  affattes stk. 6, nr. 1, således:
 »1) i efterfølgende beskæftigelse, lønnet eller ulønnet, at have behandlet verserende sager, hvor der er udsendt en meddelelse om betænkeligheder, jf. § 15 a, stk. 3, sager vedrørende fusioner, jf. kapitel 4, sager om bødelempelse eller om sanktionslempelse, jf. §§ 23 d-23 i, anke- og retssager vedrørende afgørelser efter loven og sager om indsigt i alle sådanne sager, som den pågældende har behandlet under sit virke i Konkurrencerådet eller ansættelse i Konkurrence- og Forbrugerstyrelsen, jf. § 14 a, stk. 2,«.
[Tydeliggørelse af verserende sager] 16) I den under nr. 35 foreslåede affattelse af § 23 ændres i stk. 6, nr. 3,  »besvaret spørgsmål« til: »besvare spørgsmål«.
[Rettelse af sproglig fejl] 17) I den under nr. 36 foreslåede § 23 b ændres i stk. 2, nr. 1, »EU-Traktatens« til: »EUF-traktatens«.
[Korrektion af trykfejl] 18) I den under nr. 36 foreslåede § 23 d affattes stk. 4 således:
 »Stk. 4. Samarbejdet efter stk. 3, nr. 5, indebærer, at ansøgeren opfylder følgende krav:
 1) Ansøgeren forsyner straks Konkurrence- og Forbrugerstyrelsen med alle relevante oplysninger og dokumentation vedrørende kartellet, som den pågældende har adgang til eller kommer i besiddelse af, herunder følgende:
 a) Navn og adresse på ansøgeren.
 b) Navnene på alle andre virksomheder, der deltager eller har deltaget i kartellet.
 c) En detaljeret beskrivelse af kartellet, herunder de berørte produkter og berørte områder og varigheden og arten af karteladfærden.
 d) Oplysninger om tidligere eller eventuelle planlagte fremtidige ansøgninger om bødelempelse til andre konkurrencemyndigheder i Den Europæiske Union, i EØS-området eller i tredjelande vedrørende kartellet.
 2) Ansøgeren står til Konkurrence- og Forbrugerstyrelsens rådighed med henblik på at besvare eventuelle forespørgsler, der kan bidrage til at fastslå omstændighederne.
 3) Ansøgeren stiller direktører, ledere og andre ansatte til rådighed for interviews med Konkurrence- og Forbrugerstyrelsen og gør rimelige bestræbelser på at stille tidligere direktører, ledere og andre ansatte til rådighed for interviews med styrelsen.
 4) Ansøgeren ødelægger, forfalsker eller skjuler ikke relevante oplysninger eller dokumentation.
5) Ansøgeren afslører ikke sin indgivelse af ansøgningen om bødelempelse eller noget af dens indhold, før Konkurrence- og Forbrugerstyrelsen har udsendt en klagepunktsmeddelelse i håndhævelsessagen, medmindre andet er aftalt.« [Sproglig tydeliggørelse] 19) I den under nr. 36 foreslåede § 23 g ændres i stk. 2 »beskrivelse« til: »angivelse«.
[Sproglig præcisering] 20) I den under nr. 36 foreslåede § 23 h ændres i stk. 2, nr. 2, »§ 23 d, stk. 1« til: »§ 23 d, stk. 2 og 3«.
[Ændring af henvisning] 21) I den under nr. 36 foreslåede § 23 i ændres i stk. 2, nr. 2, »jf. stk. 4« til: »jf. § 23 d, stk. 4«.
[Præcisering af henvisning] 22) I den under nr. 36 foreslåede § 23 i ændres i stk. 3 »§ 23 d, stk. 3, nr. 5, jf. stk. 4« til: »§ 23 d, stk. 3, nr. 5, jf. § 23 d, stk. 4«.
[Præcisering af henvisning] 23) I den under nr. 36 foreslåede § 23 i ændres i stk. 4, 3. pkt., »§ 23 e, stk. 2, nr. 1 og 2« til: »§ 23 e, stk. 2«.
[Ændring af henvisning] 24) I den under nr. 37 foreslåede affattelse af kapitel 9 ændres i § 24 a, stk. 1, », som den pågældende overtrædelse vedrører,« til: »om overtrædelse af konkurrencereglerne«.
[Sproglig præcisering] 25) I den under nr. 37 foreslåede affattelse af kapitel 9 indsættes i § 24 a, stk. 2, efter »mod,«: »Konkurrence- og Forbrugerstyrelsens eller«.
[Konsekvensændring] 26) I den under nr. 37 foreslåede affattelse af kapitel 9 affattes § 24 a, stk. 3, således:
»Stk. 3. Sagen kan uanset stk. 1 indbringes for retten af Konkurrence- og Forbrugerstyrelsen, når fristen for at klage til Konkurrenceankenævnet eller for indbringelse for domstolene er udløbet, uden at klage eller indbringelse er sket, jf. § 20, stk. 2, 1. pkt., og stk. 3, eller hvis sagen vedrører en civil bøde efter § 23, stk. 3.« [Nyaffattelse] 27) I den under nr. 37 foreslåede affattelse af kapitel 9 udgår § 24 a, stk. 4.
[Konsekvensændring] Til § 3 28) I stk. 1 ændres »4. februar 2021« til: »4. marts 2021«.
[Ændring af ikrafttrædelsesdato] 29) I stk. 2 ændres i 1. pkt. »i medfør af § 15 a, stk. 3,« til: »i medfør af konkurrencelovens § 15 a, stk. 2, jf. lovbekendtgørelse nr. 155 af 1. marts 2018,«.
[Korrektion af henvisning] 30) I stk. 2 indsættes i 2. pkt. efter »anvendelse«: », dog finder konkurrencelovens § 20, stk. 1, stk. 2, 1. pkt., og stk. 3, som affattet ved denne lovs § 1, nr. 08, 09, 010 og 011, anvendelse i forhold til klager, som indbringes efter lovens ikrafttræden«.
[Undtagelse til overgangsordning] Bemærkninger Til nr. 1 Med lovforslagets § 1, nr. 6, foreslås der indsat et nyt stk. 5 i § 14 i konkurrenceloven, hvorefter stk. 5 og 6 i samme bestemmelse bliver stk. 6 og 7 som følge af en rykningsklausul.
Det medfører, at henvisninger til § 14, stk. 5 og 6, skal konsekvensrettes.
På denne baggrund foreslås det at ændre henvisningen i § 13, stk. 1, 1. pkt., så der i stedet henvises til § 14, stk. 7.
 Der foretages ikke en materiel ændring med forslaget.
Med lovforslagets § 1, nr. 28, foreslås § 18 a i konkurrenceloven om Konkurrence- og Forbrugerstyrelsens udveksling af oplysninger med andre konkurrencemyndigheder ophævet.
En bestemmelse herom foreslås i stedet indsat som § 18 c, der i stk. 4 indeholder en bemyndigelse for erhvervsministeren til at fastsætte nærmere regler på området.
På denne baggrund foreslås det at ændre henvisningen i § 13, stk. 1, 1. pkt., så der i stedet henvises til § 18 c, stk. 4.
 Der foretages ikke en materiel ændring med forslaget.
Til nr. 2 Med lovforslagets § 1, nr. 36, foreslås der indført mulighed for, at en virksomhed eller en virksomhedssammenslutning kan vedtage et bødeforelæg efter § 23 j, stk. 1, i konkurrenceloven.
De oplysninger, som skal fremgå af et bødeforelæg, er indeholdt i § 23 j, stk. 2 og 3. På denne baggrund foreslås det at præcisere henvisningen i den foreslåede affattelse af § 13, stk. 2, nr. 4, til § 23 j, stk. 1.
 Der foretages ikke en materiel ændring med forslaget.
Retsplejelovens § 832, stk. 1, giver mulighed for, at en fysisk person kan vedtage et bødeforelæg.
På denne baggrund foreslås det at præcisere henvisningen i den foreslåede § 13, stk. 2, nr. 4, til retsplejelovens § 832, stk. 1.
 Der foretages ikke en materiel ændring med forslaget.
Til nr. 3 Den i ændringsforslaget foreslåede ændring under nr. 02 indebærer, at Konkurrencerådet fremover ansætter direktøren for Konkurrence- og Forbrugerstyrelsen.
Den foreslåede ændring under nr. 03 medfører, at udpegning af medlemmerne af Konkurrencerådet sker for en periode op til 8 år uden mulighed for genudpegning.
Til nr. 4 Kapitel 4 i konkurrenceloven indeholder bestemmelser om fusionskontrol.
Med ændringsforslaget klargøres det, at det er sager om fusioner, jf. kapitel 4, der er omfattet af den foreslåede bestemmelse i § 14 a, stk. 2.
 Der foretages ikke en materiel ændring med forslaget.
Til nr. 5 Ændringsforslaget indebærer, at der etableres en ordning med høringskonsulenter, som er uafhængige af Konkurrence- og Forbrugerstyrelsen og refererer direkte til formanden for Konkurrencerådet.
Høringskonsulenterne skal være uddannet cand.jur.
Høringskonsulenterne skal sikre, at en part i en sag i Konkurrence- og Forbrugerstyrelsen får lejlighed til effektivt at præsentere sine synspunkter og udøve sin ret til forsvar.
Til nr. 6 Med lovforslagets § 1, nr. 25, foreslås § 18, stk. 1, i konkurrenceloven nyaffattet.
Efter § 18, stk. 1, 3. pkt., i den foreslåede bestemmelse kan Konkurrence- og Forbrugerstyrelsen afkræve forklaringer fra en virksomheds eller en virksomhedssammenslutnings repræsentanter eller ansatte.
På denne baggrund foreslås det at præcisere henvisningen i den foreslåede § 17 b til en mundtlig forklaring efter § 18, stk. 1, 3. pkt.
 Der foretages ikke en materiel ændring med forslaget.
Til nr. 7 Med lovforslagets § 1, nr. 25, foreslås § 18, stk. 1, i konkurrenceloven nyaffattet.
Den foreslåede bestemmelse vedrører kontrolundersøgelser i en virksomheds lokaler, grunde eller transportmidler.
Efter den foreslåede § 18, stk. 1, 1. pkt., kan Konkurrence- og Forbrugerstyrelsen under en kontrolundersøgelse gøre sig bekendt med og tage kopi af enhver oplysning, som den kontrollerede enhed har adgang til, herunder regnskaber, regnskabsmateriale, bøger og andre forretningspapirer, uanset hvilket medie de er lagret på.
 På denne baggrund foreslås det for det første, at der i lovforslagets § 1, nr. 28, der vedrører kontrolundersøgelser i andre lokaler m.v. end dem, der er anført i § 18, stk. 1, foretages en præcisering af henvisningen til oplysninger efter § 18, stk. 1, således at der henvises til § 18, stk. 1, 1. pkt.
 For det andet foreslås det, at der i lovforslagets § 1, nr. 28, foretages en præcisering af henvisningen til andre lokaler m.v., der er anført i § 18, stk. 1, således at der henvises til § 18, stk. 1, 1. pkt.
 Der foretages ikke materielle ændringer med forslagene.
Til nr. 8 Med lovforslagets § 1, nr. 28, foreslås det med § 18 b, stk. 1, i konkurrenceloven, at Konkurrence- og Forbrugerstyrelsen på vegne af en national konkurrencemyndighed i Den Europæiske Union kan foretage kontrolundersøgelser efter § 18 a.
Efter § 18 a, stk. 1 og 2, kan Konkurrence- og Forbrugerstyrelsen foretage kontrolundersøgelser i private hjem.
Hvis der imidlertid er rimelig grund til mistanke om, at en fysisk person har medvirket til en virksomheds overtrædelse, vil det efter den foreslåede § 18 a, stk. 3, være politiet, der i givet fald gennemfører en ransagning.
På denne baggrund foreslås det, at henvisningen i den foreslåede § 18 b, stk. 1, til § 18 a præciseres, således at der henvises til § 18 a, stk. 1 og 2.
 Der foretages ikke materielle ændringer med forslaget.
Til nr. 9 Med lovforslagets § 1, nr. 30, foreslås henvisninger til § 16 a, stk. 2 og 3, i § 19, stk. 1 og 2, i konkurrenceloven ændret.
Det er imidlertid lovteknisk ikke muligt at samle ændringerne i én bestemmelse, hvilket er grunden til, at der på dette punkt foreslås foretaget en opdeling.
 Der foretages ikke materielle ændringer med forslaget.
Til nr. 10 Det foreslås med nr. 05 at udvide klageadgangen til Konkurrenceankenævnet, således at også afgørelser om det EU-retlige forbud mod selvinkriminering, jf. § 17 b, 2. pkt., afgørelser om forbuddet mod selvinkriminering i retssikkerhedslovens § 10 og afgørelser om beskyttelsen af fortroligheden af korrespondance mellem en virksomhed og dennes eksterne advokat kan påklages til ankenævnet, men kun af den, som afgørelsen retter sig mod.
I tilfælde af uenighed mellem en virksomhed og Konkurrence- og Forbrugerstyrelsen om konsekvensen af det EU-retlige forbud mod selvinkriminering eller forbuddet mod selvinkriminering i retssikkerhedslovens § 10 i en konkret sag vil styrelsen skulle træffe en afgørelse herom.
Det kan f.eks. være en afgørelse om, at en virksomhed er forpligtet til at besvare et spørgsmål stillet som led i et krav om oplysninger efter § 17, stk. 1. Denne afgørelse vil efter den foreslåede bestemmelse kunne indbringes for Konkurrenceankenævnet af den virksomhed, som har fået spørgsmålet stillet, og som i henhold til afgørelsen er forpligtet til at besvare det.
I forbindelse med kontrolundersøgelser følger Konkurrence- og Forbrugerstyrelsen EU-princippet om fortroligheden af korrespondance mellem en virksomhed og dennes eksterne advokat  princippet om legal professionel privilege.
Hvis en virksomhed under en kontrolundersøgelse eller under Konkurrence- og Forbrugerstyrelsens efterfølgende søgninger i det datasikrede materiale fra kontrolundersøgelsen påberåber sig dette princip og angiver den nærmere begrundelse for, at princippet finder anvendelse på et dokument, som styrelsen ønsker adgang til, må styrelsen  ud fra virksomhedens forklaring og det kendskab, som styrelsen måtte have til dokumentet  træffe afgørelse om, hvorvidt dokumentet kan indgå i styrelsens sag.
Går afgørelsen ud på, at dokumentet skal indgå i styrelsens sag, da dokumentet ud fra de oplysninger, styrelsen har kendskab til, ikke kan anses for omfattet af princippet om fortroligheden af korrespondance mellem en virksomhed og dennes eksterne advokat, vil den pågældende virksomhed efter den foreslåede bestemmelse kunne indbringe denne afgørelse for Konkurrenceankenævnet.
Da prøvelsen af afgørelsen ved Konkurrenceankenævnet vil dreje sig om, hvorvidt dokumentet er omfattet af det pågældende princip, vil ankenævnet skulle have adgang til at kunne læse dokumentet under behandlingen ved nævnet.
Når ankenævnet frem til, at dokumentet er omfattet af princippet om fortroligheden af korrespondance mellem en virksomhed og dennes eksterne advokat, vil konsekvensen være, at dokumentet ikke kan indgå i Konkurrence- og Forbrugerstyrelsens sag.
 Med nr. 05 foreslås der indsat et nyt punktum i § 19, stk. 1. I konsekvens heraf foreslås det med nr. 06, at henvisningen i § 19, stk. 2, ændres til § 19, stk. 1, 1. pkt.  Der foretages ikke materielle ændringer med forslaget.
Med lovforslagets § 1, nr. 30, foreslås henvisninger til § 16 a, stk. 2 og 3, i § 19, stk. 1 og 2, i konkurrenceloven ændret.
Det er imidlertid lovteknisk ikke muligt at samle ændringerne i én bestemmelse, hvilket er grunden til, at der på dette punkt med nr. 07 foreslås foretaget en opdeling.
Der foretages ikke materielle ændringer med forslaget.
Til nr. 11 Med nyaffattelsen af § 20, stk. 1, foreslås det i 1. pkt., at Konkurrence- og Forbrugerstyrelsens afgørelser efter konkurrenceloven ikke kan indbringes for anden administrativ myndighed end Konkurrenceankenævnet.
Afgørelserne vil således ikke kunne indbringes for erhvervsministeren.
Der er tale om en videreførelse af gældende ret.
Har Konkurrence- og Forbrugerstyrelsen truffet en formel afgørelse, dvs. en afgørelse om formalitetsspørgsmål, skal en klage herover efter 2. pkt. først indbringes for Konkurrenceankenævnet.
Når Konkurrenceankenævnet har truffet afgørelse herom, kan afgørelsen herefter indbringes for domstolene.
 En klage over en afgørelse om formalitetsspørgsmål kan være en klage over en afgørelse om f.eks. partsaktindsigt, adgang til egenacces efter konkurrencelovens § 13, stk. 1, 2. pkt., offentliggørelse af oplysninger, det EU-retlige forbud mod selvinkriminering, forbuddet mod selvinkriminering i retssikkerhedslovens § 10 eller om beskyttelsen af fortroligheden af korrespondance mellem en virksomhed og dennes eksterne advokat, jf. det foreslåede nr. 05 i ændringsforslag nr. 10 (§ 19, stk. 1, 2. pkt.). Hertil kommer de afgørelser om formalitetsspørgsmål, som Konkurrenceankenævnet er kompetent til at behandle i medfør af § 19, stk. 1, 1. pkt.
 Har Konkurrence- og Forbrugerstyrelsen truffet en materiel afgørelse, dvs. en afgørelse om materielle spørgsmål, kan en virksomhed m.v. vælge enten at indbringe en klage herover for Konkurrenceankenævnet eller at indbringe afgørelsen for domstolene uden først at klage til Konkurrenceankenævnet.
 En klage over en afgørelse om materielle spørgsmål kan være en klage over en afgørelse om, at f.eks. forbuddet i § 6 eller artikel 101 er overtrådt, at forbuddet i § 11 eller artikel 102 er overtrådt, eller at en fusion forbydes i medfør af § 12 c, stk. 3.
Til nr. 12 Da § 20, stk. 1, med ændringsforslag nr. 11 foreslås nyaffattet, er den foreslåede ændring af bestemmelsen med lovforslagets § 1, nr. 32, blevet overflødig og foreslås derfor at skulle udgå.
Til nr. 13 Da der med ændringsforslag nr. 11 (§ 20, stk. 1) foreslås indført valgfrihed med hensyn til at indbringe klager over Konkurrence- og Forbrugerstyrelsens materielle afgørelser for Konkurrenceankenævnet eller at indbringe sådanne afgørelser for domstolene, foreslås det med nr. 09, at fristen for indbringelse af klager til Konkurrenceankenævnet skal være af samme længde som den, der gælder for indbringelse af afgørelser for domstolene, hvilket vil sige 8 uger.
 Det foreslås med nr. 10, at fristen for at indbringe en materiel afgørelse fra Konkurrence- og Forbrugerstyrelsen for domstolene skal være 8 uger på samme måde som den gældende frist for indbringelse af Konkurrenceankenævnets afgørelser for domstolene.
Hvis en virksomhed ikke inden 8 uger, jf. det foreslåede nr. 09, indbringer Konkurrenceankenævnets afgørelse for domstolene, er ankenævnets afgørelse efter § 20, stk. 3, 2. pkt., endelig.
Med den foreslåede tilføjelse tydeliggøres det, at Konkurrence- og Forbrugerstyrelsen uanset den endelige afgørelse dog i medfør af § 24 a, stk. 1, kan indbringe sagen for retten, med henblik på at der indledes en sag om pålæggelse af en civil bøde.
Endvidere foreslås det med nr. 08 at ændre »ankenævnets afgørelse« til »afgørelse« og at tilføje en henvisning til § 20, stk. 2, 1. pkt., om klage til Konkurrenceankenævnet.
Disse ændringer er en følge af det foreslåede nr. 010, hvor det foreslås, at fristen på 8 uger for indbringelse for domstolene også skal gælde for indbringelse for domstolene af Konkurrence- og Forbrugerstyrelsens materielle afgørelser.
Til nr. 14 Med henblik på at korrigere en trykfejl foreslås »EU-Traktatens« ændret til »EUF-traktatens«.
 Endvidere foreslås det, at henvisningen til § 16 a i konkurrenceloven præciseres til en henvisning til § 16 a, stk. 1, som er den bestemmelse, der efter lovforslagets § 1, nr. 16, vedrører muligheden for, at virksomheders tilsagn kan gøres bindende.
 Der foretages ikke materielle ændringer med forslagene.
Til nr. 15 Med lovforslagets § 1, nr. 35, foreslås det med § 23, stk. 6, nr. 1, i konkurrenceloven, at en fysisk person kan straffes med bøde for med forsæt eller ved grov uagtsomhed at have behandlet i efterfølgende beskæftigelse, lønnet eller ulønnet, verserende sager omfattet af § 14 a, stk. 2, 2. led, som den pågældende har behandlet under sit virke i Konkurrencerådet eller sin ansættelse i Konkurrence- og Forbrugerstyrelsen.
Da en strafbestemmelse skal være klar og tydelig, foreslås det at uddybe, hvad der menes med sager omfattet af § 14 a, stk. 2, 2. led.
Med forslaget gengives derfor hele ordlyden af § 14 a, stk. 2, 2. led, hvorefter verserende sager omfatter sager, hvor der er udsendt en meddelelse om betænkeligheder, jf. § 15 a, stk. 3, sager vedrørende fusioner, jf. kapitel 4, sager om bødelempelse eller om sanktionslempelse, jf. §§ 23 d-23 i, anke- og retssager vedrørende afgørelser efter loven og sager om indsigt i alle sådanne sager.
 Der foretages ikke materielle ændringer med forslaget.
Til nr. 16 Rent sprogligt indebærer lovforslagets § 1, nr. 35, at en fysisk person efter § 23, stk. 6, nr. 3, kan straffes med bøde for med forsæt eller ved grov uagtsomhed at have besvaret spørgsmål under et interview efter § 17 a.
Der er tale om en utilsigtet sproglig fejl.
 Med ændringsforslaget vil en fysisk person i stedet kunne straffes med bøde for at have undladt at besvare spørgsmål under et interview efter § 17 a, forudsat undladelsen er begået med forsæt eller ved grov uagtsomhed.
Til nr. 17 Med henblik på at korrigere en trykfejl foreslås »EU-Traktatens« ændret til »EUF-traktatens«.
Til nr. 18 Med lovforslagets § 1, nr. 36, foreslås indsat en bestemmelse i § 23 d i konkurrenceloven om betingelserne for at opnå bødefritagelse efter at have deltaget i et kartel.
Det foreslås at foretage en række mindre sproglige præciseringer af den foreslåede § 23 d, stk. 4, med henblik på at tydeliggøre den samarbejdsforpligtelse, som en ansøger om bødelempelse har.
 Der foretages ikke materielle ændringer med forslaget.
Til nr. 19 Med lovforslagets § 1, nr. 36, foreslås indsat en bestemmelse i § 23 g i konkurrenceloven om adgangen til at indgive en forkortet ansøgning om bødelempelse i tilfælde, hvor ansøgeren har indgivet enten en foreløbig eller en fuld ansøgning til Europa-Kommissionen.
I bestemmelsens stk. 2 er oplistet de forhold, som den foreløbige ansøgning skal indeholde.
Da det bl.a. drejer sig om navne og adresser, foreslås det, at udtrykket beskrivelse erstattes med udtrykket angivelse.
 Den foreslåede sproglige ændring indebærer ikke materielle ændringer.
Til nr. 20 Med lovforslagets § 1, nr. 36, foreslås indsat en bestemmelse i § 23 h, stk. 2, i konkurrenceloven om proceduren for behandling af en ansøgning om bødelempelse.
I bestemmelsens nr. 2 er det angivet, under hvilke betingelser Konkurrence- og Forbrugerstyrelsen kan udstede et foreløbigt tilsagn om bødelempelse.
Der er i den forbindelse henvist til, at betingelserne i forslaget til § 23 d, stk. 1, eller § 23 e, stk. 2, skal være opfyldte.
Henvisningen til § 23 d, stk. 1, er imidlertid misvisende, idet betingelserne for bødelempelse rettelig følger af den foreslåede § 23 d, stk. 2 og 3. Det foreslås derfor at ændre henvisningen, således at der i stedet henvises til § 23 d, stk. 2 og 3.
 Forslaget indebærer ikke materielle ændringer.
Til nr. 21 Med lovforslagets § 1, nr. 36, foreslås § 23 i indsat i konkurrenceloven om fysiske personers mulighed for at opnå sanktionslempelse.
I bestemmelsens stk. 2, nr. 2, er det anført, at den fysiske person individuelt skal opfylde samarbejdsforpligtelsen i § 23 d, stk. 3, nr. 5. Der er i den forbindelse henvist til stk. 4. Det foreslås at tydeliggøre, at henvisningen til stk. 4 relaterer sig til § 23 d, stk. 4, hvori samarbejdsforpligtelsen er yderligere beskrevet.
 Det foreslåede indebærer ikke materielle ændringer.
Til nr. 22 Med lovforslagets § 1, nr. 36, foreslås § 23 i om fysiske personers mulighed for at opnå sanktionslempelse indsat i konkurrenceloven.
I bestemmelsens stk. 3 er det anført, at den fysiske person individuelt skal opfylde samarbejdsforpligtelsen i § 23 d, stk. 3, nr. 5. Der er i den forbindelse henvist til stk. 4. Det foreslås at tydeliggøre, at henvisningen til stk. 4 relaterer sig til § 23 d, stk. 4, hvori samarbejdsforpligtelsen er yderligere beskrevet.
 Det foreslåede indebærer ikke materielle ændringer.
Til nr. 23 Med lovforslagets § 1, nr. 36, foreslås § 23 i om fysiske personers mulighed for at opnå sanktionslempelse indsat i konkurrenceloven.
Af bestemmelsens stk. 4 fremgår, at det er en betingelse for, at en fysisk person kan opnå bødenedsættelse og nedsættelse af et eventuelt særskilt krav om konfiskation, at den pågældende individuelt opfylder betingelserne i § 23 e, stk. 2, nr. 1 og 2. Henvisningen er imidlertid misvisende, da § 23 e, stk. 2, ikke indeholder numre.
Det foreslås derfor at ændre henvisningen, således at der alene henvises til § 23 e, stk. 2.
 Der foretages ikke materielle ændringer med forslaget.
Til nr. 24 For at skabe klarhed om rækkevidden af den med lovforslagets § 1, nr. 37, foreslåede bestemmelse i § 24 a, stk. 1, i konkurrenceloven foreslås det, at ændre », som den pågældende overtrædelse vedrører,« til »om overtrædelse af konkurrencereglerne«.
 Det foreslåede indebærer ikke materielle ændringer.
Til nr. 25 Den foreslåede ændring er en konsekvens af, at der med ændringsforslag nr. 11 (§ 20, stk. 1) foreslås indført valgfrihed med hensyn til at indbringe klager over Konkurrence- og Forbrugerstyrelsens materielle afgørelser for Konkurrenceankenævnet eller at indbringe sådanne afgørelser for domstolene.
Til nr. 26 Den foreslåede nyaffattelse er en konsekvens af, at der med ændringsforslag nr. 11 (§ 20, stk. 1) foreslås indført valgfrihed med hensyn til at indbringe klager over Konkurrence- og Forbrugerstyrelsens materielle afgørelser for Konkurrenceankenævnet eller at indbringe sådanne afgørelser for domstolene.
Til nr. 27 Med ændringsforslag nr. 11 (§ 20, stk. 1) foreslås der indført valgfrihed med hensyn til at indbringe en klage over en materiel afgørelse fra Konkurrence- og Forbrugerstyrelsen for Konkurrenceankenævnet eller at indbringe en sådan afgørelse for domstolene.
På denne baggrund er stk. 4 overflødig og foreslås at skulle udgå.
Til nr. 28 Det foreslås, at lovens ikrafttrædelsestidspunkt ændres til den 4. marts 2021.
Til nr. 29 I den foreslåede overgangsordning i lovforslagets § 3, stk. 2, henvises der ved en fejl til § 15 a, stk. 3, hvilket rettelig skal være en henvisning til konkurrencelovens § 15 a, stk. 2, jf. lovbekendtgørelse nr. 155 af 1. marts 2018.
Til nr. 30 Den foreslåede overgangsordning i stk. 2 vil bl.a. indebære, at de hidtil gældende regler vil finde anvendelse på sager, hvor Konkurrence- og Forbrugerstyrelsen inden lovens ikrafttræden har udsendt en klagepunktsmeddelelse.
Med den foreslåede undtagelse til overgangsordningen i stk. 2, 1. pkt., vil den foreslåede valgfrihed med hensyn til indbringelse af klager over Konkurrence- og Forbrugerstyrelsens materielle afgørelser for Konkurrenceankenævnet eller indbringelse af sådanne afgørelser for domstolene kunne finde anvendelse fra lovens ikrafttræden.
Det samme gælder for den foreslåede frist på 8 uger i forhold til indbringelse af klager til Konkurrenceankenævnet.
Undtagelsen gælder alene sager, som endnu ikke er indbragt for Konkurrenceankenævnet.
Verserende ankesager er ikke omfattet af undtagelsen og vil skulle færdigbehandles ved Konkurrenceankenævnet, inden de eventuelt bliver indbragt for domstolene.
5. Udvalgsarbejdet Lovforslaget blev fremsat den 9. december 2020 og var til 1. behandling den 15. december 2020. Lovforslaget blev efter 1. behandling henvist til behandling i Erhvervsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Teknisk gennemgang Medarbejdere fra Erhvervsministeriet har den 10. december 2020 foretaget en teknisk gennemgang af lovforslaget over for udvalget.
Høring Udvalget har den 13. januar 2021 afholdt en høring om lovforslaget.
Høringssvar Et udkast til lovforslaget har inden fremsættelsen været sendt i høring, og erhvervsministeren sendte den 29. september 2020 dette udkast til udvalget, jf.
ERU alm. del  bilag 433, folketingsåret 2019-20. Den 9. december 2020 sendte erhvervsministeren høringssvarene og et høringsnotat til udvalget.
Bilag Under udvalgsarbejdet er der omdelt 16 bilag på lovforslaget.
Skriftlige henvendelser Udvalget har under udvalgsarbejdet modtaget 2 skriftlige henvendelser om lovforslaget.
Spørgsmål Udvalget har under udvalgsarbejdet stillet 41 spørgsmål til erhvervsministeren til skriftlig besvarelse, som ministeren har besvaret.
Birgitte Vind (S) Bjørn Brandenborg (S) Camilla Fabricius (S) Thomas Jensen (S) Henrik Møller (S) Kasper Roug (S) nfmd.
Malte Larsen (S) Orla Hav (S) Rasmus Stoklund (S) Katrine Robsøe (RV) Ruben Kidde (RV) Theresa Berg Andersen (SF) Ina Strøjer-Schmidt (SF) Victoria Velasquez (EL) Rune Lund (EL) Uffe Elbæk (UFG) Torsten Schack Pedersen (V) Preben Bang Henriksen (V) Anni Matthiesen (V) fmd.
Anne Honoré Østergaard (V) Thomas Danielsen (V) Heidi Bank (V) Tommy Ahlers (V) Hans Kristian Skibby (DF) Mette Hjermind Dencker (DF) Mona Juul (KF) Niels Flemming Hansen (KF) Rasmus Jarlov (KF) Alex Vanopslagh (LA) Nye Borgerlige, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
