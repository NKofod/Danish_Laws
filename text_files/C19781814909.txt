1. Amatøridrætsfolk Værdien af pokaler og medaljer er  

 skattefri.
Det samme gælder frirejser og forplejning i forbindelse med kampe  

 samt transportgodtgørelse for deltagelse i træning.
Kontante præmier,  

 præmiechecks og værdi af præmier i form af varer er skattepligtig B-indkomst  

 og medregnes ved opgørelsen af den skattepligtige indkomst.
Udgifter, der har  

 været nødvendige for at opnå indtægten, kan fradrages.
Helt ubetydelige  

 præmier - f.eks. "foderchecks" på 10 - 30 kr. til børn og unge ved  

 ridestævner kan der bortses fra ved indkomstopgørelsen.
Der er ikke  

 oplysningspligt for idrætsforeningen for disse ydelser.
2. Ledere Honorar til ledere er A-indkomst.
Foreningen  

 skal trække kildeskat ved udbetalingen og indsende oplysningsseddel.
3. Fodbold- og håndbolddommere og linievogtere  

 Honorarerne er B-indkomst.
Vederlaget skal medregnes ved indkomstopgørelsen,  

 men den pågældende kan uden dokumentation fratrække et tilsvarende beløb som  

 medgået til udgifter af fradragsberettiget art, dog højst 50 kr. pr. kamp.  

 Der skal indsendes oplysningesseddel for vederlag over 50 kr. pr. kamp.
4. Trænere Løn, honorarer og godtgørelse for udgift  

 til befordring mellem hjem og fast træningsplads er A-indkomst.
Der skal  

 trækkes A-skat i det fulde beløb og indsendes oplysningsseddel.
Godgørelse  

 til træneren til dækning af udgift til transport, fortæring og overnatning  

 ved rejse til midlertidige træningspladser, f.eks. ved turneringskampe, er  

 også A-indkomst, men denne holdes uden for trækgrundlaget.
Godtgørelsen skal  

 opføres på oplysningssedlen.
 5. Rengøringsfolk, pladsfolk og kontrollører m.v.  

 Vederlag er A-indkomst, og der skal trækkes kildeskat og indsendes  

 oplysningesseddel.
6. Privat vask af sportstøj m.v.
Betaler foreningen et  

 beløb - f.eks. et fast beløb pr. trøje - til forældre eller andre private,  

 der har påtaget sig opgaven, og tilsigter beløbet alene at dække udgift til  

 sæbe og el m.v., er beløbet ikke A-indkomst.
Der skal derfor ikke trækkes  

 kildeskat og ikke indsendes oplysningsseddel.
Indeholder betalingen derimod  

 et egentligt arbejdsvederlag, er beløbet A-indkomst, og der skal trækkes  

 kildeskat og indsendes oplysningsseddel.
7. Naturalgoder - Frirejser Fri bolig eller fri bil  

 til lønnet personale er B-indkomst.
Modtageren skal medregne værdien ved  

 indkomstopgørelsen efter de almindelige regler.
Hvis foreningen afholder  

 udgift til rejse for en spillers ledsager, er spilleren indkomstskattepligtig  

 af værdien heraf.
Dette gælder dog ikke ægtefælles og ledsagers deltagelse i  

 fælles befordring til kampe eller turneringer i andre byer.
Der er ikke  

 oplysningspligt for foreningen for disse ydelser.
 8. Kørsel Befordringsgodtgørelser til trænere og  

 ledere, der ikke er lønnet, og som alene tilsigter at dække udgifterne til  

 befordring til træningsplads eller mødelokale m.v., skal ikke opføres på  

 oplysningssedlen, og der skal ikke trækkes i beløbet.
9. Forældres kørsel Kilometergodtgørelse til  

 forældrene for kørsel i egen bil med idrætsudøvende børn er skattefri, og der  

 er ikke oplysningspligt.
Hans Westerberg M.O.Østergaard INGEN.
