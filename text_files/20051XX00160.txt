Skriftlig fremsættelse (14. december 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om ændring af lov om dagpenge  

 ved sygdom eller fødsel (Digital kommunikation, registersamkøring i  

 kontroløjemed) (Lovforslag nr.
L 105).
 Lovforslaget indeholder følgende elementer:
   

 	  

 Hjemmel til at  

 beskæftigelsesministeren kan fastsætte regler om digital kommunikation (§ 37  

 a).
   

 	  

 Hjemmel til at  

 Direktøren for Arbejdsdirektoratet kan indhente oplysninger med henblik på  

 registersamkøring  

 i kontroløjemed i sager om dagpenge (§ 37 b).
Det fremgår af regeringsgrundlaget, at regeringen ønsker at  

 mindske virksomhedernes administrative besvær.  

 Det fremgår endvidere, at en yderligere udbygning af digital forvaltning  

 vil være et vigtigt redskab til at skabe administrative lettelser og bedre  

 service for virksomhederne.
Som led i denne målsætning ønsker regeringen at  

 etablere en landsdækkende digital løsning til anmeldelse af sygefravær og  

 anmodning om refusion af syge- og barseldagpenge.
Med forvaltningslovens § 32 a og den foreslåede  

 bemyndigelsesregel i § 37 a vil beskæftigelsesministeren være bemyndiget til  

 at  

 kunne fastsætte regler, der kan muliggøre en digital administration af  

 sygedagpengeadministrationen.
Ministeren vil således kunne fastsætte regler  

 om  

 hvilke rettigheder og pligter der gælder for de virksomheder, borgere mv.,  

 der  

 ønsker at anvende den landsdækkende løsning, samt vilkårene for anvendelse af  

 den landsdækkende digitale løsning, herunder pligten for kommunerne til at  

 kunne modtage digitale henvendelser.
 Endvidere sikres med lovforslaget, at der kan etableres  

 digitale kontrolforanstaltninger i den landsdækkende digitale løsning, idet  

 det  

 forslås i § 37 b, at Direktøren for Arbejdsdirektoratet får hjemmel til at  

 indhente oplysninger med henblik på registersamkøring i kontroløjemed i sager  

 om dagpenge.
Lovforslaget har ikke i sig selv nogle administrative eller  

 økonomiske konsekvenser, idet der er tale om 2 bemyndigelsesbestemmelser.
Den  

 landsdækkende digitale løsning vil kunne give arbejdsgiverne administrative  

 lettelser.
For det offentlige vil etableringen af den landsdækkende digitale  

 løsning medføre udgifter samt en besparelse i kommunerne som følge af  

 muligheden for digital forvaltning.
Besparelsen vil afhænge af antallet af  

 virksomheder der ønsker at benytte den landsdækkende digitale løsning.
 Forslaget har ingen miljømæssige konsekvenser og indeholder  

 ikke EU-retlige aspekter.
Det foreslås, at loven træder i kraft dagen efter bekendtgørelse  

 i Lovtidende, da der ønskes så tidlig en ikrafttræden, som  

 Folketingsbehandlingen muliggør.
Dette skal ses i lyset af, at den  

 landsdækkende  

 digitale løsning forventes klar til drift i begyndelsen af 2006.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale forslaget til Tingets  

 velvillige behandling.
