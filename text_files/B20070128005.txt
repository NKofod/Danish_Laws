Bekendtgørelse om regulering af erstatnings- og forsikringsbeløb i henhold til lov om jernbane I medfør af § 13, stk. 3, og § 17, stk. 1, i lov om jernbane, jf. lovbekendtgørelse nr. 1171 af 2. december 2004, som ændret ved lov nr. 1422 af 21. december 2005, fastsættes:
§ 1. Efter jernbanelovens § 13, stk. 3, reguleres den i bestemmelsen nævnte beløbsgrænse hvert år pr. 1. januar med 2 pct. tillagt tilpasningsprocenten for det gældende finansår, jf. lov om en satsreguleringsprocent.
De herefter fremkomne beløb afrundes til nærmeste med 100 delelige kronebeløb.
Stk. 2. Efter § 2, stk. 3, i bekendtgørelse om ansvarsforsikring for skader i forbindelse med jernbanevirksomhed og jernbaneinfrastrukturforvaltning reguleres de i bekendtgørelsens § 2, stk. 1-4 nævnte beløbsgrænser hvert år pr. 1. januar med 2 pct. tillagt tilpasningsprocenten for det gældende finansår, jf. lov om en satsreguleringsprocent.
De herefter fremkomne beløb afrundes til nærmeste med 1 million delelige kronebeløb.
 Stk. 3. Tilpasningsprocenten for finansåret 2008 udgør 1,2, jf. bekendtgørelse nr. 1021 af 21. august 2007 om satsreguleringsprocenten, tilpasningsprocenten og satstilpasningsprocenten samt puljebeløbet for finansåret 2008. Tilpasningsprocenten tillagt 2 pct., jf. stk. 1, udgør 3,2.
 § 2. Med virkning for skader, der indtræder i perioden 1. januar 2008 - 31. december 2008, udgør det i jernbanelovens § 13, stk. 3, nævnte beløb 13.400 kr. (håndbagage).
 § 3. For perioden 1. januar 2008 - 31. december 2008 skal forsikringsbeløbet som angivet i § 2, stk. 1, i bekendtgørelse om ansvar for skader i forbindelse med jernbanevirksomhed og jernbaneinfrastrukturforvaltning som minimum udgøre 332.000.000 kr. (personskade eller tab af forsørger og tingskade).
 Stk. 2. For perioden 1. januar 2008 - 31. december 2008 skal forsikringsbeløbet som angivet i § 2, stk. 2, i bekendtgørelse om ansvar for skader i forbindelse med jernbanevirksomhed og jernbaneinfrastrukturforvaltning som minimum udgøre 55.000.000 kr. (jernbanehistoriske og turistmæssige formål).
 Stk. 3. For perioden 1. januar 2008 - 31. december 2008 skal forsikringsbeløbet som angivet i § 2, stk. 3, i bekendtgørelse om ansvar for skader i forbindelse med jernbanevirksomhed og jernbaneinfrastrukturforvaltning som minimum udgøre 11.000.000 kr. (veteransporveje  sporvidde 1000 mm til og med 1435 mm samt smalspor  sporvidde 500 mm til og med 1000 mm).
 Stk. 4. For perioden 1. januar 2008 - 31. december 2008 skal forsikringsbeløbet som angivet i § 2, stk. 4, i bekendtgørelse om ansvar for skader i forbindelse med jernbanevirksomhed og jernbaneinfrastrukturforvaltning som minimum udgøre 6.000.000 kr. (minibaner  sporvidde under 500 mm).
 § 4. Bekendtgørelsen træder i kraft den 1. januar 2008.
