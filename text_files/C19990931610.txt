Cirkulæreskrivelse om  

 overførsel/udstationering af indsatte med tilhørsforhold til  

 rockergrupper til åben anstalt/pension Til Kriminalforsorgens anstalter og arresthusene Ifølge § 11, stk. 1, i cirkulære af den 29.  

 august 1983 om anbringelse af personer, der er idømt frihedsstraf  

 eller forvaring, og om overførsel af indsatte mellem  

 Kriminalforsorgens institutioner, og § 20, stk. 1, i cirkulære af 18.  

 marts 1986 om udgang til indsatte, kan institutionerne som udgangspunkt  

 beslutte overførsel til åben anstalt/udstationering til  

 pension.
 Ved direktoratets skrivelse af 29. juni 1998 til  

 Kriminalforsorgens anstalter og arresthusene blev det blandt andet  

 anført, at udgangspunktet ved direktoratets afgørelser om  

 anbringelse af domfældte med rockertilknytning vil være, at  

 tilknytning til en rockergruppe med betydelig vægt taler for  

 anbringelse i lukket anstalt.
 Direktoratet anførte endvidere, at tilsvarende  

 overvejelser vil gøre sig gældende med hensyn til  

 overførsel fra lukket til åben anstalt.
 I tilslutning hertil fastsættes følgende:
 Sager om overførsel/udstationering af indsatte med  

 tilhørsforhold til rockergrupper til åben anstalt/pension skal i  

 alle tilfælde indtil videre forelægges for direktoratets 2.  

 kontor.
 Denne cirkulæreskrivelse vil snarest blive udsendt  

 til optagelse i Kriminalforsorgens cirkulæresamling.
