Fremsat den 17. december 2004 af  

 Tove Videbæk (KD), Bodil Kornbek (KD),  

 Mogens Nørgård Pedersen (KD) og Jann&nbsp  

 ;Sjursen (KD) Forslag til folketingsbeslutning om  

 forebyggelse af selvmordsforsøg ved forbud mod salg af større pakker svag  

 smertestillende medicin i håndkøb Folketinget opfordrer regeringen til i indeværende folketingsår  

 at fremsætte de nødvendige lovforslag og foretage de nødvendige ændringer i  

 administrative forskrifter m.v. med henblik på at forbyde salg af svage  

 smertestillende midler i håndkøb i pakker med mere end 25 tabletter.
Bemærkninger til beslutningsforslaget Formålet med beslutningsforslaget Beslutningsforslaget skal være med til at forebygge  

 selvmordsforsøg, jf. anbefalingen i »Forslag til handlingsplan til  

 forebyggelse  

 af selvmordsforsøg og selvmord i Danmark«, Sundhedsstyrelsen, 1998.
 Beslutningsforslaget indebærer, at det skal forbydes at sælge  

 svage smertestillende midler i håndkøb i pakker med mere end 25 tabletter.
Baggrunden for beslutningsforslaget Udvalget til udarbejdelse af forslag til handlingsplan til  

 forebyggelse af selvmordsforsøg og selvmord i Danmark anbefalede i 1998  

 (handlingsplanens side 61):
  

 	  

 at svage  

 smertestillende midler i håndkøbsudsalg kun forefindes i blisterpakninger med  

 op til 25 tabletter,   

 	  

 at der kun kan købes  

 én pakke ad gangen, og   

 	  

 at pakninger med mere  

 end 25 tabletter bør være receptpligtige.
Anbefalingen fra udvalget er ikke blevet gennemført i praksis.  

 Det skyldes, at Lægemiddelstyrelsen i 2003  på trods af anbefalingen i  

 selvmordshandlingsplanen  traf beslutning om, at store pakninger  

 fortsat skal  

 være i håndkøb, dog forbeholdt salg på apotekerne.
Beslutningen blev bl.a.  

 truffet  

 på baggrund af følgende overvejelser, som indenrigs- og sundhedsministeren  

 har  

 beskrevet i sin besvarelse af spørgsmål nr.
S 285, folketingsåret 2004-05,  

 stillet af  

 Tove Videbæk  

 (KD):
   

 	  

 Lægemidlerne er meget  

 sikre ved normal brug.
   

 	  

 Der er uhyre få  

 selvmord blandt unge begået med svage smertestillende midler.
  

 	  

 Udenlandske erfaringer  

 er ikke entydige.
Mange lande i Europa har indført receptpligt, mens f.eks.  

 USA  

 og Australien ligesom Danmark fastholder de store pakninger i håndkøb.
  

 	  

 Det vil blive meget  

 dyrt (og ganske besværligt for brugerne), hvis der indføres receptpligt.
DSI  

 Institut for Sundhedsvæsen har beregnet den samfundsmæssige omkostning til et  

 sted mellem 100 og 600 mio. kr.
Merudgifterne skyldes dels honorar til læger  

 for receptudskrivning, dels at de små pakninger, der i givet fald skulle  

 forblive i håndkøb, er langt dyrere pr. tablet end store pakninger.
 Ministeren oplyser desuden, at der pr. 1. oktober 2004 er  

 indført krav om en ny advarselsmærkning på de store pakninger.
 Formanden for den arbejdsgruppe i Sundhedsstyrelsen, som i 1998  

 afgav »Forslag til handlingsplan til forebyggelse af selvmordsforsøg og  

 selvmord i Danmark«, overlæge Merete Nordentoft, henvendte sig til  

 Folketingets  

 Sundhedsudvalg på baggrund af Lægemiddelstyrelsens beslutning om ikke at  

 følge  

 arbejdsgruppens anbefaling, jf. alm. del  bilag 63, folketingsåret  

 2003-04.
Her skriver hun bl.a. om Lægemiddelstyrelsens argumenter imod at  

 gøre de store pakninger receptpligtige, at det er korrekt, at svage  

 smertestillende midler generelt er meget sikre ved normal brug.
Intentionen  

 bag  

 anbefalingen var ikke at påvirke dette almindelige forbrug.
Hun skriver også,  

 at arbejdsgruppens anbefaling svarer til reglerne i bl.a.
Finland, Norge,  

 Storbritannien og Schweiz.
Hun anfører, at der ikke er videnskabelig evidens  

 for, at misbruget flyttes til andre, mere farlige lægemidler.
Tværtimod har  

 tidligere restriktioner i Danmark ført til et fald i forgiftninger og  

 selvmordsdødelighed  

 uden tilsvarende stigning i brug af andre metoder.
Merete Nordentoft er også uenig i Lægemiddelstyrelsens argument  

 om, at der er uhyre få selvmord blandt unge begået med svage smertestillende  

 midler.
Hun skriver, at der årligt er ca. 30-35 dødsfald ved forgiftning med  

 svage smertestillende midler, og at der hertil skal lægges et mørketal.
Der  

 er  

 årligt ca. 100 selvmord, hvor det ikke er oplyst, hvilket lægemiddel der er  

 årsag til dødsfaldet.
En del dødsfald kan ifølge Merete Nordentoft forebygges  

 ved begrænsninger af pakkestørrelsen, idet mange selvmordsforsøg foretages  

 impulsivt.  

 Endelig skriver hun, at der har været en stigning i antallet af indlagte med  

 forgiftninger med svage smertestillende midler frem til 2001, hvor disse  

 forgiftninger var årsag til mere end 2.100 indlæggelser.
Langt hovedparten af  

 disse forgiftninger skyldes selvmordsforsøg.
På grund af den forbedrede  

 medicinske behandling over hele landet har dette dog ikke resulteret i en  

 lige  

 så stærk stigning i antallet af dødsfald.
Merete Nordentoft afviser i øvrigt, at der ikke skulle være  

 noget entydigt billede af, at der kan opnås en sikkerhedsmæssig fordel ved at  

 gøre de store pakninger receptpligtige.
Engelske erfaringer tyder på, at det  

 er  

 muligt yderligere at nedbringe antallet af selvmord og alvorligere  

 selvmordsforsøg  

 ved at indføre begrænsninger af pakningsstørrelsen for svage smertestillende  

 midler.
Skriftlig fremsættelse Tove Videbæk  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forebyggelse af selvmordsforsøg ved forbud mod salg  

 af  

 større pakker svag smertestillende medicin i håndkøb.
(Beslutningsforslag nr.
B 108).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
