 Til kriminalforsorgens tjenestesteder.
Ved skrivelse af 23. december 1991 udsendte direktoratet aftale af 1.  

 november 1991 om tjenesterejser.
Aftalen, der træder i stedet for aftale af  

 15. april 1988 om godtgørelse af merudgifter ved tjenesterejser, har for  

 kriminalforsorgens vedkommende virkning fra 1. april 1992.
 Aftalen er i vidt omfang både systematisk, terminologisk og  

 indholdsmæssigt ændret i forhold til aftalen af 15. april 1988. Formålet med  

 revisionen har ud over forenkling og modernisering bl.a. været at sikre, at  

 kun merudgifter ved tjenesterejser dækkes, og at skabe mulighed for lokal  

 tilpasning (delegation).
Det fremgår således af bemærkningerne til aftalen, at aftalen udelukkende  

 har til formål at give dækning for de merudgifter, som en medarbejder har til  

 tjenesterejser.
Der kan derfor hverken direkte eller indirekte efter aftalen  

 eller efter bestemmelser i lokale aftaler, som indgås i henhold til aftalen,  

 gives økonomisk kompensation for ulemper eller lignende.
 Nærmere vejledning om anvendelse og fortolkning af aftalens bestemmelser  

 findes i kap. 23 i Finansministeriets Personaleadministrative Vejledning  

 (PAV). til orientering vedlægges et særtryk af kap. 23.
 For så vidt angår aftalens indhold skal direktoratet særligt henlede  

 opmærksomheden på følgende væsentlige punkter:
 1. Beregningen af en tjenesterejses længde (den strækning, for  

 hvilken der kan udbetales transportgodtgørelse) og varighed (det tidsrum, for  

 hvilket der kan udbetales time- og dagpenge) sker nu på baggrund af en fælles  

 og fleksibel regel, jfr. § 5.
Bestemmelsen er i det væsentlige en formalisering af allerede gældende  

 praksis, hvorefter det faste tjenestested om hovedregel anvendes som  

 udgangspunkt, men hvor et andet start- eller afslutningspunkt, f.eks.  

 bopælen, efter en konkret rimelighedsvurdering af enten tjenestestedets eller  

 medarbejderens interesser kan anvendes ved beregningen.
I vurderingen skal  

 indgå, at medarbejderen hverken skal tjene på tjenesterejsen eller have  

 merudgifter i denne anledning.
2. Det følger af aftalens § 9, at medarbejderen kan få refunderet  

 de merudgifter til transport, som tjenesterejsen har medført.
Udgangspunktet  

 er stadig, at der skal benyttes offentlige transportmidler på tjenesterejser,  

 jfr. § 10, stk. 1.
Som noget nyt åbner aftalen mulighed for, at tjenestestedet kan tillade,  

 at medarbejderen i situationer, hvor offentlige transportmidler af økonomiske  

 årsager som udgangspunkt skal anvendes på tjenesterejsen, kan benytte egen  

 bil.
Ved vurderingen bør tjenestestedet i disse tilfælde have for øje, at det  

 af hensyn til opnåelse af rabatter til benyttelse af offentlige  

 transportmidler er afgørende, at sådanne transportmidler anvendes i videst  

 muligt omfang.
Såfremt tjenestestedet måtte tillade benyttelse af egen bil  

 udgør kørselsgodtgørelsen maksimalt et beløb svarende til udgiften til  

 billigste offentlige transportmulighed med fradrag af rabat i henhold til  

 gældende aftaler (»maksimeret km.- godtgørelse«), jfr. § 10, stk.  

 3.
 3. Reglerne om valg af transportmiddel og rejseklasse er ændret,  

 således at der ved valg af såvel transportmiddel som rejseklasse som  

 hovedregel skal lægges vægt på, hvad der i den konkrete situation er det mest  

 hensigtsmæssige og økonomiske, jfr. § 11.
4. Ved en skrivelse af dags dato har direktoratet delegeret  

 kompetencen til at udfærdige skriftlig kørselsbemyndigelse til  

 kriminalforsorgens tjenestesteder.
Den nævnte skrivelse indeholder en  

 gennemgang af de dertil knyttede regler m.v.
5. På tjenesterejser, der ikke er forbundet med overnatning, kan  

 der ikke længere udbetales time- og dagpenge.
I stedet kan rimelige  

 merudgifter til måltider og lignende refunderes mod dokumentation, jfr. § 19,  

 stk. 2. Dette gælder dog ikke for følgende tjenesterejser:
 For disse tjenesterejser ydes hverken time- og dagpenge eller refusion af  

 merudgifter mod dokumentation, jfr. § 19, stk. 3.
 På endags-rejser, hvor der efter reglen i § 19, stk. 2, kan refunderes  

 rimelige merudgifter til måltider og lignende mod dokumentation, er det  

 tjenestestedet, der konkret skal skønne over, om det har været nødvendigt at  

 afholde udgifter til måltider og lignende og i givet fald, hvor store  

 udgifter det har været rimeligt af afholde.
 Følgende betingelser skal herefter være opfyldt for at få dækket udgifter  

 i forbindelse med tjenesterejser af en enkelt dags varighed:
 (a) at der har været afholdt dokumenterede merudgifter.
(b) at det har været rimeligt at afholde denne merudgift, og (c) at merudgiften størrelsesmæssigt er rimelig.
Finder tjenesterejsen sted inden for medarbejderens almindelige  

 arbejdstid, vil det som udgangspunkt kunne anses for rimeligt, at  

 medarbejderen afholder udgifter til indkøb af sædvanligt frokostmåltid med  

 refusion til følge.
Dette gælder dog f.eks. ikke ved tjenestlige besøg på  

 eller transport til et af kriminalforsorgens tjenestesteder eller ved  

 fremstillinger i retten.
Formodningen vil i disse tilfælde være, at  

 tjenesterejsen ikke medfører merudgifter, der kan refunderes, fordi det her  

 på tilsvarende måde som på det faste tjenestested normalt vil være muligt at  

 indtage frokost.
Tilsvarende gælder, såfremt medarbejderen er blevet tilbudt  

 frokost, og indtagelsen heraf naturligt vil kunne passes ind i planen for  

 tjenesterejsen.
Såfremt tjenesterejsen strækker sig ud over medarbejderens almindelige  

 arbejdstid, kan det være aktuelt at yde refusion for afholdte udgifter til  

 sædvanligt morgen- og/eller aftensmåltid.
Følgende betingelser skal være  

 opfyldt, for at der kan ydes refusion for sådanne udgifter:
Ved vurdering af, hvad der beløbsmæssigt kan anses som »rimelige  

 merudgifter«, skal der tages udgangspunkt i størrelsen af de time- og  

 dagpenge, som kunne være oppebåret i det omhandlede tidsrum, såfremt der  

 havde været tale om en tjenesterejse med overnatning.
For så vidt angår de  

 enkelte måltider, skal der tillige tages udgangspunkt i størrelsen af  

 godtgørelsen for de enkelte måltider i relation til det fulde dagpengebeløb  

 (15% for morgenmad og 30% for henholdsvis frokost og middagsmad). Det skal  

 dog understreges, at ovennævnte ikke må betragtes som en  

 minimum/maksimum-godtgørelse, idet det påhviler tjenestestedet konkret at  

 skønne i hver enkelt tilfælde.
Der vil således kunne forekomme situationer,  

 hvor en tjenesterejse efter hidtidige regler ville have udløst time- og  

 dagpenge, men hvor der efter en konkret vurdering ikke vil kunne ydes  

 refusion ud fra en merudgiftsvurdering.
Omvendt kan der forekomme  

 situationer, hvor den faktiske godtgørelse ud fra en konkret vurdering vil  

 overstige, hvad der efter de tidligere regler kunne have været udbetalt i  

 time- og dagpenge.
 6. Specielt om midlertidig tjeneste andet  

 sted/udstationering.
Det er tjenestestedet, der afgør, hvorledes tjenesterejsen skal  

 tilrettelægges.
Dette betyder bl.a., at det er tjenestestedet/direktoratet,  

 der beslutter, om medarbejderen skal gøre midlertidig tjeneste ved et andet  

 tjenestested med daglig hen- og tilbagerejser, eller om vedkommende skal  

 udstationeres med heraf følgende overnatning uden for hjemmet.
I det omfang, der ikke er behov for overnatning uden for hjemmet,skal  

 tjenestestedet vælge midlertidig tjeneste med daglig hen- og tilbagerejser.
I  

 sådanne tilfælde vil medarbejderen ikke kunne få refunderet udgifter efter  

 reglen i aftalens § 19, stk. 2.
 7. Specielt om kurser.
 (a) Kurser arrangeret af KUC.
Her gælder aftalen om tjenesterejser.
Dette medfører bl.a. følgende:
 Såfremt kursusdeltagelsen ikke indebærer overnatning, fordi kursusforløbet  

 gennemføres med daglige hen- og tilbagerejser (f.eks. grunduddannelsen af  

 fængselsbetjente på Uddannelsescentret), vil der ikke kunne refunderes  

 merudgifter, jfr. punkt 6. Tilbydes der i øvrigt måltider på kurset (f.eks. i  

 forbindelse med enkeltstående temadage), vil medarbejderen ikke have  

 merudgifter, der kan dækkes i henhold til aftalens § 19, stk. 2.
 Hvis afstanden mellem medarbejderens tjenestested/bopæl og kursusstedet  

 har været så stor, at tjenesterejsens varighed har gjort det påkrævet at  

 indtage måltider på ud- eller hjemrejsen, afgøres det efter en konkret  

 vurdering, om der kan ydes dækning efter § 19, stk. 2, jfr. ovenfor under  

 punkt 5.
 Ved kursusdeltagelse med overnatning skal der efter de nye regler ydes  

 time- og dagpenge efter aftalens § 19, stk. 1, reduceret med tilbudte  

 måltider.
 (b) Andre kurser.
 Der ydes alene refusion af rimelige merudgifter/time- og dagpenge i  

 henhold til tjenesterejseaftalens regler i det omfang, dette fremgår af  

 kursustilladelsen.
 8. Adgangen til at få refunderet dokumenterede  

 overnatningsudgifter er udvidet til ud over hotelværelser også at omfatte  

 »anden af tjenestestedet godkendt indkvartering«, jfr. § 30, stk.  

 1. Som eksempler herpå kan nævnes ferielejligheder, sommerhuse og lignende.
9. I forbindelse med overnatning på hotel har medarbejderen nu  

 mulighed for at få refunderet udgiften til et sædvanligt morgenmåltid på  

 hotellet.
Overstiger udgiften hertil 15% af dagpengebeløbet, refunderes  

 resten mod dokumentation, jfr. § 32, stk. 2 og 3.
 10. Adgangen til at få udbetalt fast nattillæg er blevet  

 begrænset, idet det kun kan udbetales, når det har været nødvendigt at  

 overnatte uden for hjemmet, jfr. § 35. Hvis medarbejderen på grund af  

 tjenesterejsens specielle karakter ikke har haft merudgifter i forbindelse  

 med overnatning, kan fast nattillæg ikke udbetales, jfr. § 36. Som eksempler  

 herpå kan nævnes skibstogter, overlevelsesture, tilfælde, hvor en medarbejder  

 under udstationering overnatter på tjenestestedet eller er i nattjeneste, og  

 lignende.
 11. I reglerne om hjemrejser er der bl.a. sket følgende ændringer:
 - kravet om, at medarbejderen skal opretholde husførelse ved det faste  

 tjenestested er - bortset fra hjemrejser fra/til Færøerne- bortfaldet, jfr. §  

 42.
- den tidligere regel om udbetaling af timepenge for 12 timer -uanset  

 fraværets længde - er bortfaldet.
Der kan nu kun udbetales time- og dagpenge  

 for den faktiske transporttid under hjemrejsen, jfr. § 43, stk. 1.
- den tidligere regel om udbetaling af fast nattillæg i forbindelse med  

 hjemrejse er bortfaldet.
Fremover kan overnatningudgifterne på det  

 midlertidige tjenestested kun dækkes mod dokumentation, og kun såfremt det må  

 anses for at være en økonomisk fornuftig disposition, jfr. § 43, stk. 2, jfr.  

 § 29.
 12. Alle satser (transportgodtgørelse), time- og dagpenge,  

 hoteldispositionsbeløb og fast nattillæg) vil fremover blive reguleret een  

 gang årligt pr. 1. januar i et særligt satsreguleringscirkulære.
13. Denne skrivelse ophæver med udgangen af marts måned 1992 - direktoratets skrivelse af 21. december 1951 om befordringsgodtgørelse i  

 forbindelse med personalets deltagelse i møder i Kriminologisk Selskab og i  

 Kriminalistforeningen, - direktoratets skrivelse af 17. august 1967 om ydelse af godtgørelse til  

 personale, der deltager i faglige kurser, - direktoratets skrivelse af 15. juni og 23. november 1976, 13. juli 1983  

 og 27. januar 1987 vedrørende »§ 6-aftalen«, og - direktoratets skrivelse af 3. januar 1978 og 22. juli 1988 vedrørende  

 godtgørelse af udgifter ved rejser til hjemmet under udstationering.
 E.B.
