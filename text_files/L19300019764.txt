Ved kgl.
Resolution af 21. Februar 1930 har Danmark, efterat Rigsdagen den  

 31. januar s.A. har meddelt sit Samtykke til Ratifikationen, ratificeret  

 følgende Protokol: Oversættelse :
 PROTOKOL.
 I deres respektive Regeringers Navn erklærer de undertegnede  

 Befuldmægtigede:
I Betragtning af, at den almindelige Mening i den civiliserede Verden med  

 Rette har fordømt Brugen af kvælende, giftige eller lignende Gasarter  

 saavelsom alle tilsvarende Vædsker, Stoffer og Midler i Krig; I Betragning af, at Forbud mod saadan Brug har fundet Udtryk i Traktater,  

 som Flertallet af Verdens Stater er Parter i; og I den Hensigt at faa dette Forbud, der i lige Grad binder Folkenes  

 Samvittighed og Handlemaade, almindelig anerkendt som udgørende en Del af  

 Folkeretten, At de Høje kontraherende Parter, forsaavidt de ikke allerede er Parter i  

 Traktater, der forbyder denne Brug, anerkender dette Forbud, er enige om at  

 udstrække dette Forbud til at omfatte Brug af bakteriologiske Krigsmidler og  

 indgaar paa at betragte sig som indbyrdes bundne i Overensstemmelse med denne  

 Deklarations Bestemmelser.
De Høje kontraherende Parter vil paa enhver Maade bestræbe sig for at  

 formaa andre Stater til at tiltræde denne Protokol.
Tiltrædelsen skal  

 meddeles den franske Republiks Regering og skal af denne meddeles alle  

 Magter, der har undertegnet eller tiltraadt.
Tiltrædelsen træder i Kraft den  

 Dag, den franske Republiks Regerings Meddelelse finder Sted.
Denne Protokol, hvis franske og engelske Tekster begge er autentiske, skal  

 ratificeres snarest muligt.
Den skal dateres i Dag.
 Ratifikationerne af denne Protokol tilstilles den franske Republiks  

 Regering, som giver hver af de Magter, der har undertegnet eller tiltraadt,  

 Meddelelse om Deponeringen.
 Ratifikations- eller Tiltrædelsesinstrumenterne forbliver deponeret i den  

 franske Republiks Regerings Arkiver.
 Denne Protokol træder i Kraft for hver af de undertegnende Magter den Dag,  

 Deponeringen af deres Ratifikation finder Sted, og fra dette Øjeblik er denne  

 Magt bunden ligeoverfor de andre Magter, der allerede har deponeret deres  

 Ratifikationer.
 Til Bekræftelse heraf har de Befuldmægtigede undertegnet denne Protokol.
 Udfærdiget i Geneve i et Eksemplar den syttende Juni nitten Hundrede  

 femogtyve.
 For det britiske Rige:
 Jeg erklærer, at min Underskrift ikke binder Indien eller noget britisk  

 Dominion, som selvstændig er Medlem af Folkenes Forbund, og som ikke selv  

 undertegner eller tiltræder Protokollen.
 Danmarks Ratifikationsinstrument deponeredes den 5. Maj 1930 i det franske  

 Udenrigsministeriums Arkiv.
Ratifikationsakter vedrørende Protokollen er deponeret af følgende Stater:  

 Den australske Forbundsstat, Belgien, Finland, Frankrig, Indien, Italien,  

 Jugoslavien, Kanada, Ny Zealand, Polen, Rumænien, Spanien, Storbritannien og  

 Nordirland samt enhver Del af det britiske Rige, som ikke særskilt er Medlem  

 af folkeforbundet, Sverige, Den sydafrikanske Union, Tyrkiet, Tyskland,  

 Venezuela, Ægypten og Østrig.
De socialistiske Sovjetrepublikers Union, som  

 har tiltraadt Protokollen har ligeledes deponeret sin Ratifikationsakt.
Kina,  

 Liberia og Persien har tiltraadt Protokollen. - Den australske Forbundsstat,  

 Frankrig, Belgien, Indien, Kanada, Ny Zealand, Sovjetunionen, Storbritannien  

 og Nordirland samt enhver Del af det britiske Rige, som ikke særskilt er  

 Medlem af folkeforbundet, Den sydafrikanske Union og Rumænien har taget det  

 Forbehold: 1) at Protokollen ikke binder dem overfor andre Stater end dem,  

 der har underskrevet og ratificeret Protokollen, eller som har tiltraadt den,  

 og 2) at Protokollens forpligtelser bortfalder med Hensyn til enhver  

 fjendtlig Stat, hvis Vaabenstyrker eller hvis allierede ikke respekterer det  

 Forbud, som Protokollen indeholder.
Spanien har udtrykkelig erklæret, at det  

 paatager sig Protokollens Forpligtelser paa Betingelse af Gensidighed.
 Hvilket herved bringes til offentlig Kundskab.
 Udenrigsministeriet, den 21. Juni 1930.
P.
Munch.
