§ 1 Denne vedtægt omfatter Mariager fjord indtil dennes udløb i Kattegat,  

 begrænset af en linie draget i rv. nord-syd gennem toldbroen ved Als odde,  

 samt det tilgrænsede farvandsområde Kielstrup sø.
§ 2 Ved alt fiskeri skal det være enhver fiskers pligt at søge undgået, at  

 redskaber kommer hinanden så nær, at de ikke kan holdes klar af hinanden.  

 Den, der sidst har begyndt udsætningen af sine redskaber, skal vige for den,  

 der har begyndt før ham.
Viser det sig ved dragning, at redskaber er blevet  

 uklare, da må den, der først kommer til det uklare sted, ikke kappe anden  

 mands redskab.
Viser det sig nødvendigt at kappe, skal det altid ske på egne  

 redskaber.
§ 3 For at kunne nyde den ved fiskerilovgivningen hjemlede almindelige  

 beskyttelse for fiskeri på lovlig indtaget fiskeplads skal alle redskaber  

 være afmærkede efter reglerne i § 5 i lov om saltvandsfiskeri af 19. december  

 1951. Iøvrigt er undladelse af afmærkning af fiskeredskaber efter de nævnte  

 regler ikke forbundet med strafansvar, men udelukker fra at nyde den i nævnte  

 lovs § 3 tillagte beskyttelse.
 Den fisker, der på vedtægtsområdet udsætter vedtægtsmæssige mærker uden at  

 drive fiskeri på det afmærkede sted, er hjemfalden til bøde i henhold til §  

 35 i lov om saltvandsfiskeri af 19. december 1951.
§ 4 Det er forbudt at udsætte bundgarn østen for en linie fra Nybro østre  

 sandhage til Ballegård.
 I farvandet mellem nævnte linie og linien Nybro-Skarodde må der ved hver  

 bundgarnsplads kun udsættes eet bundgarn, og radens længde må ikke overstige  

 165 meter.
§ 5 I vedtægtsområdet fra fjordens munding til 50 meter øst for en linie fra  

 Nybro østre sandhage til Ballegård skal følgende bestemmelser være gældende  

 for ålerusefiskeriet:
a.
En fiskeplads til åleruser anses for vedtægtsmæssig indtaget, når der  

 den 15. juli forsåvidt angår efterårsålerusefiskeriet og den 15. november  

 forsåvidt angår forårsålerusefiskeriet på pladsen findes anbragt en pæl,  

 påsat et mærke med den pågældende fiskers navn og adresse.
Er der den 15.  

 juli, henholdsvis den 15. november, anbragt mere den eet mærke på pælen, skal  

 de pågældende, såfremt der ikke kan opnås enighed om, hvem pladsen skal  

 tilfalde, inden 3 døgn gøre anmeldelse derom til distriktest fiskeribetjent,  

 som da om fornødent lader foretage lodtrækning om pladsen.
b.
Berettiget til at deltage i lodtrækning om ålerusepladser er enhver,  

 som er fyldt 18 år og i mindst de sidste 2 år har drevet fiskeri som  

 hovederhverv.
c.
Fiskere, der arbejder i kompagni, kan kun deltage i lodtrækningen med  

 een mand for hvert kompagni.
d.
Den, der ved lodtrækning eller afmærkning har erhvervet flere  

 ålerusepladser, end han kan eller vil besætte, skal straks afgive de pladser,  

 han ikke kan eller vil be-besætte.
Om de således afgivne pladser finder der  

 da om fornødent ny lodtrækning sted.
e.
En vedtægtsmæssig indtaget plads til åleruserække give fortrinsret til  

 fiskeriet i efterårssæsonen, når ålerusens eller åleruserækkens inderste pæl  

 er anbragt senest den 15. august og er forsynet med et trekantet, 30 cm langt  

 flag med indehaverens navnebogstaver, når udsættelse af redskaber er  

 påbegyndt senest den 5. september og afsluttet senest den 15. september, jfr.  

 § 6.
f.
En vedtægtsmæssig indtaget plads til åleruserække giver fortrinsret til  

 fiskeriet i forårssæsonen, når udsættelse af redskabet er påbegyndt senest  

 den 1. april og afsluttet senest den 15. april, forsåvidt angår farvandet øst  

 for en linie Revsbæk bro-Thygeslund hage.
Vest for denne linie skal  

 udsættelsen påbegyndes senest den 1. marts og være afsluttet senest den 15.  

 marts, alt forsåvidt isforhold ikke er til hinder derfor.
g.
I farvandet vest for jernbanebroen ved Hadsund kan der i første  

 ruserække, som skal udsættes ved Revsbæk bro, og derefter i hver tredie  

 ruserække til begge sider, udsættes et efter forholdene passende antal ruser  

 fra sandgrunden til den gravede rende.
Derimellem kan sættes 2 ruserækker af  

 en længde på højst 60 meter.
I de lange ruserækker kan hver deltager ikke  

 disponere over en større længde end 100 meter.
 Sommeråleruser, hvorved forstås åleruser, hvis største bøjle ikke måler  

 mere end højst 3/4 meter i diameter, må ikke udsættes i de ovenfor nævnte  

 lange ruserækker.
h.
På vedtægtsområdet øst for jernbanebroen ved Hadsund skal følgende  

 sideafstande mellem åleruserækkerne indbyrdes være gældende:
 I farvandet vest for jernbanebroen ved Hadsund skal sideafstanden mellem  

 åleruserækker indbyrdes være 100 meter.
 Disse bestemmelser om den indbyrdes sideafstand mellem åleruser og  

 åleruserækker gælder såvel for forårs som efterårssæsonnen.
§ 6 Alt fiskeri med åleruser af en hvilken som helst størrelse er forbudt i  

 tiden fra 15. juni til 15. august.
§ 7 Hvor det er muligt at sætte ruser indenfor inderenden af de faststående  

 åleruser, skal dette være tilladt, men sådanne ruser skal da sættes i samme  

 flugtlinie som det i forvejen stående redskab.
§ 8 De i § 5 omhandlede sideafstande for åleruser må ikke overskrides på  

 steder, hvor flere fiskere ønsker at indtage fiskepladser.
§ 9 Det skal være forbudt at anvende maskinkraft til indhivning eller slæbning  

 af fiskeredskaber på vedtægtsområdet.
 Herfra undtages dog fiskeri med:
a.
Flynder- og torskesnurrevod, såfremt voddets maskestørrelse er mindst  

 30 mm fra knude til knude (halvmaske), og længden af dragelinerne ikke  

 overstiger 500 meter på hver vodarm, b. Ålevod, såfremt voddets maskestørrelse ikke er mindre end 10 og 14 mm  

 henholdsvis i sækken og armene, og når længden af dragelinerne ikke  

 overstiger 250 meter på hver vodarm, samt c.
Fiskeri med agnvod, spilet med bom, når den samlede længde af voddets  

 arme og fangåbning ikke overstiger 7 1/2 meter i ført stand.
§ 10 Indenfor vedtægtsområdet må ålekvabber kun ilandbringes til brug som agn  

 eller menneskeføde.
§ 11 For alle forhold, hvorom der ikke i denne vedtægt er givet særlige regler,  

 gælder bestemmelserne i den til enhver tid gældende almindelige lov om  

 saltvandsfiskeri.
---------------- Foranstående i henhold til lov nr. 500 af 19. december 1951 om  

 saltvandsfiskeri, kapitel 2, udarbejde vedtægt stadfæstes herved, således at  

 den træder i kraft den 15. november 1952, fra hvilket tidspunkt den under 19.  

 december 1940 stadfæstede vedtægt for fiskeriet i Hobro- Mariager fjord  

 bortfalder.
 Fiskeriministeriet, den 27. oktober  

 1952.
 KNUD REE.
/G.
L.
Mourier.
