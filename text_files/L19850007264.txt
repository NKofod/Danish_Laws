 I henhold til kgl. resolution af 23. november 1983 har Danmark ratificeret  

 en den 28. april 1983 i Strasbourg undertegnet sjette tillægsprotokol til Den  

 europæiske konvention til beskyttelse af menneskerettigheder og grundlæggende  

 frihedsrettigheder, jfr. udenrigsministeriets bekendtgørelse nr. 20 af 11.  

 juni 1953 og efterfølgende bekendtgørelser, senest nr. 46 af 3. april 1975,  

 Lovtidende C.
 Protokollen har følgende ordlyd:
PROTOKOL NR. 6 til konventionen til beskyttelse af menneskerettigheder og grundlæggende  

 frihedsrettigheder vedrørende afskaffelsen af dødsstraf Europarådets medlemsstater, der har undertegnet denne protokol til  

 konventionen til beskyttelse af menneskerettigheder og grundlæggende  

 frihedsrettigheder, undertegnet i Rom den 4. november 1950 (i det følgende  

 omtalt som »konventionen«), og som finder, at den udvikling, der er sket i adskillige af Europarådets  

 medlemsstater, er udtryk for en generel tendens hen imod afskaffelse af  

 dødsstraf, er blevet enige om følgende:
Artikel 1 Dødsstraffen skal afskaffes.
Ingen må idømmes en sådan straf eller  

 henrettes.
Artikel 2 En stat kan i sin lovgivning foreskrive dødsstraf for handlinger, der er  

 begået i krigstid eller under overhængende fare for krig.
En sådan straf må  

 kun anvendes i de tilfælde, der er fastsat i loven og i overensstemmelse med  

 dens bestemmelser.
Staten skal give Europarådets generalsekretær meddelelse  

 om de relevante bestemmelser i den pågældende lov.
Artikel 3 Der kan ikke foretages fravigelser fra bestemmelserne i denne protokol i  

 henhold til konventionens artikel 15.
Artikel 4 Der kan ikke tages forbehold i henhold til konventionens artikel 64 over  

 for bestemmelserne i denne protokol.
Artikel 5 1. Enhver stat kan ved undertegnelsen eller ved  

 deponeringen af sit ratifikations-, accept- eller godkendelsesinstrument  

 angive på hvilket territorium eller hvilke territorium eller hvilke  

 territorier, denne protokol finder anvendelse.
2. Enhver stat kan på et hvilket som helst senere  

 tidspunkt ved en erklæring til Europarådets generalsekretær udstrække  

 anvendelsen af denne protokol til ethvert andet territorium angivet i  

 erklæringen.
For et sådant territorium træder protokollen i kraft på den  

 første dag i måneden efter, at generalsekretøren har modtaget erklæringen.
 3. Enhver erklæring, der er afgivet i henhold til de  

 to foranstående stykker, kan, for så vidt angår ethvert territorium, der er  

 angivet i erklæringen, tilbagekaldes ved en meddelelse til generalsekretæren.  

 Tilbagekaldelsen gælder fra den første dag i måneden efter, at  

 generalsekretøren har modtaget meddelelsen.
Artikel 6 Deltagerstaterne betragter bestemmelserne i protokollens artikler 1-5 som  

 tillægsartikler til konventionen, og alle konventionens bestemmelser skal  

 anvendes i overensstemmelse hermed.
Artikel 7 Denne protokol er åben for undertegnelse af de af Europarådets  

 medlemsstater, som har undertegnet konventionen.
Den skal ratificeres,  

 accepteres eller godkendes.
En medlemsstat af Europarådet må ikke ratificere,  

 acceptere eller godkende protokollen medmindre den samtidig eller tidligere  

 har ratificeret konventionen.
Ratifikations-, accept- og  

 godkendelsesinstrumenter deponeres hos Europarådets generalsekretær.
Artikel 8 1. Denne protokol træder i kraft den første dag i  

 måneden efter den dato, på hvilken fem af Europarådets medlemsstater har  

 givet deres samtykke til at være bundet af protokollen i overensstemmelse med  

 bestemmelser i artikel 7.
 2. For enhver medlemsstat, der efterfølgende giver sit  

 samtykke til at være bundet af protokollen, træder den i kraft den første dag  

 i måneden efter datoen for deponeringen af ratifikations-, accept- eller  

 godkendelsesinstrumentet.
Artikel 9 Europarådets generalsekretær underretter Rådets medlemsstater om:
 Til bekræftelse heraf har undertegnede, som er behørigt befuldmægtigede  

 dertil, underskrevet denne protokol.
Udfærdiget i Strasbourg den 28. april 1983, med engelsk og fransk tekst,  

 som begge har samme gyldighed, i eet eksemplar, som skal opbevares i  

 Europarådets arkiver.
Europarådets generalsekretær skal fremsende bekræftede  

 genparter til hver af Europarådets medlemsstater.
 Danmarks ratifikationsinstrument blev deponeret hos Europarådets  

 generalsekretær den 1. december 1983. Foruden Danmark har Luxembourg,  

 Spanien, Sverige og Østrig ratificeret protokollen.
 Protokollen trådte i henhold til artikel 8 i kraft den 1. marts 1985.
