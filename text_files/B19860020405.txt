 I henhold til § 2, stk. 3 og 4, i lov nr. 362 af 13. juni 1973 om styrelse  

 af højere uddannelsesinstitutioner som ændret ved lov nr. 328 af 10. juni  

 1976 og lov nr. 247 af 27. maj 1981 fastsættes:
Uddannelsernes struktur § 1.  Bekendtgørelsen omfatter:
 § 2.  Kandidatuddannelserne består af en fælles  

 grunduddannelse på 2 år og en overbygningsuddannelse, der er på 2 år i  

 samfundsfagsuddannelsen og på 3 år i statskundskabsuddannelsen og i  

 uddannelser efter § 1, nr. 3.
 Stk. 2.  Overbygningsuddannelserne i samfundsfag og  

 statskundskab skal tilrettelægges således, at overbygningsuddannelsen i  

 samfundsfag kan rummes inden for de første 2 år af overbygningsuddannelsen i  

 statskundskab.
Stk. 3.  I overbygningsuddannelserne i samfundsfag og  

 statskundskab kan indtil 1 årsværk bestå af studier efter den studerendes  

 valg inden for eller uden for det samfundsvidenskabelige område.
Nærmere  

 regler herom fastsættes i studieordningen under hensyntagen til helheden og  

 niveauet i uddannelserne.
Stk. 4.  Overbygningsuddannelser i kandidatuddannelser  

 efter § 1, nr. 3, består af dele af overbygningsuddannelserne i samfundsfag  

 og statskundskab kombineret med studier uden for det samfundsvidenskabelige  

 område i et omfang, der svarer til mindst 1 og højst 2 årsværk.
Nærmere  

 regler herom fastsættes i studieordningen.
Stk. 5.  I overbygningsuddannelserne kan der indgå  

 praktik af indtil 1/2 års varighed efter nærmere regler i studieordningen.
En  

 eventuel forlængelse af studietiden kræver undervisningsministeriets,  

 direktoratet for de videregående uddannelsers, godkendelse.
 § 3.  I forbindelse med kandidatuddannelserne efter  

 denne bekendtgørelse kan universitetet tilbyde afrundede uddannelsesdele af  

 mindst 1/2 og højst 2 års varighed, der kan indgå i eller supplere andre  

 uddannelser ved de videregående uddannelsesinstitutioner.
 § 4.  En grunduddannelse og uddannelsesforløb efter §  

 3, der svarer til 2 års fuldtidsstudium, giver ret til betegnelsen exam.art.  

 (examinatus/ examinata artium).
 Stk. 2.  Uddannelsesforløb efter stk. 1 giver i  

 kombination med en kandidatuddannelse ret til at føje et art. (et artium)  

 efter betegnelsen for kandidatuddannelsen.
 Stk. 3.  En kandidatuddannelse i samfundsfag giver ret  

 til betegnelsen cand.phil. (candidatus/ candidata philosophiae).
 Stk. 4.  En kandidatuddannelse i statskundskab giver ret  

 til betegnelsen cand.scient.pol. (candidatus/ candidata scientiarum  

 politicarum).
 Stk. 5.  En kandidatuddannelse i henhold til § 1, nr. 3,  

 giver ret til betegnelsen cand.mag. (candidatus/ candidata magisterii).
§ 5.  De oplyste uddannelseslængder angiver det antal  

 årsværk, der skal lægges til grund for planlægningen af uddannelserne.
Et  

 årsværk er en fuldtidsstuderendes arbejde i et år.
Uddannelsernes indhold Grunduddannelsen § 6.  Grunduddannelsen omfatter følgende fag:
Overbygningsuddannelserne § 7.  Overbygningsuddannelserne i samfundsfag og  

 statskundskab består af obligatoriske fag, obligatoriske seminarer,  

 tilvalgsfag og en specialeopgave.
Overbygningsuddannelsen i samfundsfag § 8.  Overbygningsuddannelsen i samfundsfag omfatter 1  

 obligatorisk fag, 4 obligatoriske seminarer, 3 tilvalgsfag og 1  

 specialeopgave.
 Stk. 2.  Det obligatoriske fag omfatter: Statistik og  

 EDB.
 Stk. 3.  De obligatoriske seminarer omfatter 1 seminar i  

 hvert af følgende fag:
 Stk. 4.  Tilvalgsfagene omfatter 3 fag, der vælges frit  

 inden for de fag, der er nævnt i stk. 3. Tilvalgsfagene kan efter nærmere  

 regler i studieordningen tages uden for samfundsfagsuddannelsens område.
Stk. 5.  Specialeopgaven består i en skriftlig  

 behandling af en ikke for snævert afgrænset problemstilling inden for  

 samfundsfagsuddannelsens område.
Emnet skal afgrænses således, at det samlede  

 arbejde kan gennemføres inden for en tidsramme, der svarer til 1/2 årsværk.  

 Nærmere regler om udarbejdelsen fastsættes i studieordningen.
Overbygningsuddannelsen i statskundskab § 9.  Overbygningsuddannelsen i statskundskab omfatter  

 3 obligatoriske fag, 5 obligatoriske seminarer, 5 tilvalgsfag og 1  

 specialeopgave.
 Stk. 2.  De obligatoriske fag omfatter:
 Stk. 3.  De obligatoriske seminarer omfatter 1 seminar i  

 hvert af følgende fag:
Stk. 4.  Tilvalgsfagene omfatter 5 fag, der vælges frit  

 inden for de fag, der er nævnt i stk. 3. Tilvalgsfag kan efter nærmere regler  

 i studieordningen tages uden for statskundskabsuddannelsens område.
I stedet  

 for de 5 tilvalgsfag kan vælges en specialisering i anvendt datalogi.
Stk. 5.  Specialeopgaven består i en skriftlig  

 behandling af en ikke for snævert afgrænset problemstilling inden for  

 statskundskabsuddannelsens område.
Emnet skal afgrænses således, at det  

 samlede arbejde kan gennemføres inden for en tidsramme, der svarer til 1/2  

 årsværk.
Nærmere regler om udarbejdelsen fastsættes i studieordningen.
 § 10.  Det fastsættes i studieordningen, hvilke af de  

 fag og seminarer, der er nævnt i § 8, henholdsvis § 9, der kan udgå, hvis den  

 studerende foretager studievalg i henhold til § 2, stk. 3.
Overgang mellem samfundsfag og statskundskab § 11.  Det fastsættes i studieordningen, hvilke fag og  

 seminarer samfundsfagsuddannelsen skal suppleres med for at svare til  

 kandidatuddannelsen i statskundskab.
 Stk. 2.  Specialeopgaven inden for  

 samfundsfagsuddannelsens område erstatter specialeopgaven inden for  

 statskundskabsuddannelsens område.
Bedømmelse af uddannelserne § 12.  De kvalifikationer, der er erhvervet ved  

 uddannelserne, dokumenteres ved prøver, herunder bedømmelse af  

 specialeopgaven.
 § 13.  Prøverne er enten interne eller eksterne.
 Interne prøver bedømmes af:
- eksaminator(erne) eller - eksaminator(erne) og en eller flere censorer, der er beskikket af  

 rektor, blandt lærerne ved universitetet.
 Eksterne prøver bedømmes af:
 - eksaminator(erne) og en eller flere censorer, der er beskikket af  

 undervisningsministeriet, direktoratet for de videregående uddannelser  

 (ministerielt beskikkede censorer).
Stk. 2.  Mindst 1/3 af uddannelsen skal dokumenteres ved  

 eksterne prøver.
Disse skal dække uddannelsens væsentlige områder, herunder  

 specialeopgaven.
 § 14.  For at bestå grunduddannelsen, henholdsvis  

 overbygningsuddannelsen kræves:
 Stk. 2.  Det samlede eksamensresultat er gennemsnittet  

 af de karakterer, der indgår i eksamensresultaterne for grunduddannelsen,  

 henholdsvis overbygningsuddannelsen.
§ 15.  En studerende kan højst 3 gange indstille sig  

 til den samme prøve.
Universitetet kan tillade indstilling en fjerde gang.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
 Stk. 3.  Hvert fag og seminar kan tages om for sig.  

 Prøver med bedømmelsen »bestået« eller med en karakter på 6 eller  

 derover kan ikke tages om.
§ 16.  Prøveformerne skal sikre, at der sker  

 individuel bedømmelse af den studerende.
Det kan dog bestemmes i  

 studieordningen, at en prøve kan aflægges som gruppeprøve med fælles  

 bedømmelse, hvis en gruppe af studerende ønsker det.
Bedømmelsen sker da ved  

 bestået/ ikke bestået.
 Stk. 2.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen bestået/ ikke bestået.  

 Bedømmelsen bestået/ ikke bestået kan højst anvendes ved prøver, der dækker  

 1/3 af uddannelsen.
 § 17.  Grunduddannelsen skal være bestået, før den  

 studerende kan indstille sig til prøver på overbygningsuddannelsen.  

 Universitetet kan dispensere fra denne regel, hvis det findes begrundet i  

 usædvanlige forhold.
 § 18.  Universitetet udsteder bevis for gennemført  

 uddannelse med angivelse af den betegnelse, uddannelsen giver ret til.
 Stk. 2.  Studerende, der forlader en uddannelse uden at  

 have bestået den tilhørende eksamen, har ret til at få attestation for  

 beståede prøver.
Andre bestemmelser § 19.  Universitetet fastsætter inden for  

 bekendtgørelsens rammer nærmere regler om uddannelserne i en studieordning,  

 jfr. styrelseslovens § 14. Studieordningen sendes til  

 undervisningsministeriet, direktoratet for de videregående uddannelser, til  

 orientering.
 Stk. 2.  Studieordningen skal indeholde:
 Eventuelle regler for, i hvilken rækkefølge fag og seminarer skal  

 gennemføres. 9) Eksamensfordringer.
 Stk. 3.  Studieordningen kan indeholde hjemmel for  

 universitetet til at dispensere fra de regler i studieordningen, der alene er  

 fastsat af universitetet.
 Stk. 4.  Studieordningen og væsentlige ændringer heraf  

 træder i kraft ved et semesters begyndelse.
 § 20.  Universitetet kan i hvert enkelt tilfælde eller  

 ved almindelige bestemmelser godkende, at gennemførte/beståede  

 uddannelseselementer fra en dansk eller udenlandsk videregående  

 uddannelsesinstitution træder i stedet for uddannelseselementer, der er  

 omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået enten efter  

 bestemmelserne om den pågældende uddannelse eller efter denne bekendtgørelse.  

 Bedømmelsen overføres som »bestået«, medmindre den træder i stedet  

 for en karakter og er givet efter samme bestemmelser, som karakterer givet  

 efter denne bekendtgørelse.
§ 21.  Undervisningsministeriet, direktoratet for de  

 videregående uddannelser, kan tillade fravigelse af bekendtgørelsen som led i  

 forsøg.
Samtidig fastsættes forsøgets varighed og rapporteringsformen.
 Stk. 2.  Undervisningsministeriet, direktoratet for de  

 videregående uddannelser, kan dispensere fra bekendtgørelsen, når det findes  

 begrundet i usædvanlige forhold.
 Stk. 3.  Undervisningsministeriet, direktoratet for de  

 videregående uddannelser, kan tillade institutionen at dispensere fra  

 bekendtgørelsen inden for nærmere angivne rammer.
 Ikrafttræden m.v.
 § 22.  Bekendtgørelsen træder i kraft ved  

 bekendtgørelsen i Lovtidende og har virkning for studerende, der er begyndt  

 uddannelserne 1. september 1985 eller senere.
 Stk. 2.  Bekendtgørelse nr. 317 af 28. juni 1972  

 ophæves.
Stk. 3.  Universitetet fastsætter overgangsregler for  

 studerende, der er begyndt uddannelserne inden 1. september 1985, og som  

 ønsker at færdiggøre dem efter de nye regler.
Universitetet afgør, hvornår  

 der sidste gang afholdes prøver efter bekendtgørelse nr. 317 af 28. juni  

 1972.
