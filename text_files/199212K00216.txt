Nr LSF 216 Forslag til Lov om ændring af lov om beskatningen af pensionsordninger  

 m.v., lov om en realrenteafgift af visse pensionskapitaler m .v. og lov om  

 stempelafgift (Gennemførelse af 2. livsforsikringsdirektiv vedrørende  

 stempelafgift og præcisering af regler for fradragsret for  

 pensionsindbetalinger og regler for realrenteafgiftspligt)1) Fremsat af skatteministeren (Stavad) den 10. marts 1993 Vedtaget ved tredjebehandling den 30. april 1993 Lov nr. 272 af 06/05/1993 § 1 I lov om beskatningen af pensionsordninger m.v., jf. lovbekendtgørelse nr.  

 868 af 22. oktober 1992, som senest ændret ved § 2 i lov nr. 186 af 14. april  

 1993, foretages følgende ændringer:
 1. I § 4, stk. 1, og § 7, stk. 1, 1. pkt., ændres  

 »der er berettiget til at drive forsikringsvirksomhed her i landet«  

 til: »der har hjemsted her i landet eller udøver forsikringsvirksomhed  

 her i landet gennem et fast driftssted, og som har Finanstilsynets tilladelse  

 til at drive forsikringsvirksomhed her i landet«.
 2. I § 8, nr. 1, 1. pkt., § 9, stk. 1, § 10,  

 stk. 1, nr. 1, 1. pkt., og § 11, stk. 1, ændres »der er  

 berettiget til at drive livsforsikringsvirksomhed her i landet« til:  

 »der har hjemsted her i landet eller udøver livsforsikringsvirksomhed  

 her i landet gennem et fast driftssted, og som har Finanstilsynets tilladelse  

 til at drive livsforsikringsvirksomhed her i landet«.
 3. I § 11 A, stk. 1, nr. 1, og § 12, stk. 1, nr. 1 ,  

 ændres »i et pengeinstitut, der virker her i landet« til: »i  

 et pengeinstitut, der af Finanstilsynet er meddelt tilladelse til at drive  

 pengeinstitutvirksomhed her i landet, eller i et udenlandsk kreditinstitut,  

 der efter tilladelse i et andet land inden for De Europæiske Fællesskaber  

 udøver virksomhed her i landet gennem en filial, jf. lov om banker og  

 sparekasser m.v., § 6 a, stk. 1-4«.
 4. I § 13, stk. 1, ændres 2 steder »i en bank eller  

 sparekasse, der virker her i landet« til: »i en bank eller  

 sparekasse, der har tilladelse til at drive pengeinstitutvirksomhed her i  

 landet, eller i et udenlandsk kreditinstitut, der efter tilladelse i et andet  

 land inden for De Europæiske Fællesskaber udøver virksomhed her i landet  

 gennem en filial, jf. lov om banker og sparekasser m.v., § 6 a, stk.  

 1-4«.
§ 2 I lov om en realrenteafgift af visse pensionskapitaler, jf.  

 lovbekendtgørelse nr. 867 af 22. oktober 1992, som senest ændret ved § 1 i  

 lov nr. 186 af 14. april 1993, foretages følgende ændringer:
 1. § 2, stk. 1, nr. 1, affattes således:
 »1) livsforsikringsselskaber, der har hjemsted her i landet eller  

 udøver forsikringsvirksomhed her i landet gennem et fast driftssted, og som  

 har Finanstilsynets tilladelse til at drive forsikringsvirksomhed her i  

 landet ved direkte tegning af livsforsikring,».
 2. § 2, stk. 1, nr. 2, affattes således:
 »2) forsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, og som har  

 Finanstilsynets tilladelse til at drive forsikringsvirksomhed her i landet, i  

 det omfang de har en lukket bestand af livsforsikringer fra et likvideret  

 livsforsikringsselskab,».
§ 3 I lov om stempelafgift, jf. lovbekendtgørelse nr. 742 af 27. august 1992,  

 som senest ændret ved § 2 i lov nr. 1078 af 23. december 1992, foretages  

 følgende ændringer:
 1. Efter § 3 A indsættes som ny paragraf:
»§ 3 B.
Forsikringsdokumenter vedrørende direkte  

 livsforsikringer, for hvilke forpligtelsen efter forsikringen består her i  

 landet, er stempelpligtige, uanset hvor de oprettes.
Stk. 2. Såfremt forpligtelsen består i en anden stat, der er  

 medlem af De Europæiske Fællesskaber, finder § 3 ikke anvendelse.« 2. I § 4, stk. 1, nr. 2 , indsættes efter »jf. dog § 3  

 A«: »og § 3 B«.
 3. I § 62, stk. 8 , indsættes som 2. pkt.:
»De i en sådan påtegning givne oplysninger ved dokumentets  

 indlevering til tinglysning er bindende for parterne under en stempelprøvelse  

 af dokumentet.« § 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 3, nr. 1 og 2, har virkning for stempelpligt, der  

 indtræder den 20. maj 1993 eller senere. § 3, nr. 3, har virkning for  

 dokumenter, der oprettes efter lovens ikrafttræden.
Oprindeligt fremsat forslag § 1 I lov om beskatningen af pensionsordninger m.v., jf. lovbekendtgørelse nr.  

 868 af 22. oktober 1992, som senest ændret ved lov nr. 1028 af 19. december  

 1992, foretages følgende ændringer:
 1. I § 4, stk. 1, og § 7, stk. 1, 1. pkt., ændres:  

 »der er berettiget til at drive forsikringsvirksomhed her i landet«  

 til: »der har hjemsted her i landet eller udøver forsikringsvirksomhed  

 her i landet gennem et fast driftssted, og som har Finanstilsynets tilladelse  

 til at drive forsikringsvirksomhed her i landet«.
 2. I § 8, nr. 1, 1. pkt., § 9, stk. 1, § 10,  

 stk. 1, nr. 1, 1. pkt., og § 11, stk. 1, ændres »der er  

 berettiget til at drive livsforsikringsvirksomhed her i landet« til:  

 »der har hjemsted her i landet eller udøver livsforsikringsvirksomhed  

 her i landet gennem et fast driftssted, og som har Finanstilsynets tilladelse  

 til at drive livsforsikringsvirksomhed her i landet«.
 3. I § 11 A, stk. 1, nr. 1, og § 12, stk. 1, nr. 1 ,  

 ændres »i et pengeinstitut, der virker her i landet« til: »i  

 et pengeinstitut, der af Finanstilsynet er meddelt tilladelse til at drive  

 pengeinstitutvirksomhed her i landet, eller i et udenlandsk kreditinstitut,  

 der efter tilladelse i et andet land inden for De Europæiske Fællesskaber,  

 udøver virksomhed her i landet gennem en filial, jf. lov om banker og  

 sparekasser m.v., § 6 a, stk. 1-4«.
 4. I § 13, stk. 1, ændres 2 steder »i en bank eller  

 sparekasse, der virker her i landet« til: » i en bank eller  

 sparekasse, der har tilladelse til at drive pengeinstitutvirksomhed her i  

 landet, eller i et udenlandsk kreditinstitut, der efter tilladelse i et andet  

 land inden for De Europæiske Fællesskaber, udøver virksomhed her i landet  

 gennem en filial, jf. lov om banker og sparekasser m.v., § 6 a, stk.  

 1-4«.
§ 2 I lov om en realrenteafgift af visse pensionskapitaler, jf.  

 lovbekendtgørelse nr. 867 af 22. oktober 1992, som senest ændret ved lov nr.  

 1034 af 19. december 1992, foretages følgende ændringer:
 1. § 2, stk. 1, nr. 1, affattes således:
 »1) livsforsikringsselskaber, der har hjemsted her i landet eller  

 udøver forsikringsvirksomhed her i landet gennem et fast driftssted, og som  

 har Finanstilsynets tilladelse til at drive forsikringsvirksomhed her i  

 landet ved direkte tegning af livsforsikring,».
 2. § 2, stk. 1, nr. 2, affattes således:
 »2) forsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, og som har  

 Finanstilsynets tilladelse til at drive forsikringsvirksomhed her i landet, i  

 det omfang de har en lukket bestand af livsforsikringer fra et likvideret  

 livsforsikringsselskab,».
§ 3 I lov om stempelafgift, jf. lovbekendtgørelse nr. 742 af 27. august 1992,  

 som senest ændret ved § 2 i lov nr. 1078 af 23. december 1992, foretages  

 følgende ændringer:
 1. Efter § 3 A indsættes:
»§ 3 B.
Forsikringsdokumenter vedrørende direkte  

 livsforsikringer, for hvilke forpligtelsen efter forsikringen består her i  

 landet, er stempelpligtige, uanset hvor de oprettes.
 Stk. 2. Såfremt forpligtelsen består i en anden stat, der er  

 medlem af De Europæiske Fællesskaber, finder § 3 ikke anvendelse.«.
 2. I § 4, stk. 1, nr. 2 , indsættes efter »jf. dog § 3  

 A«: »og § 3 B«.
 3. I § 62, stk. 8 , indsættes som 2. pkt.:
 »De i en sådan påtegning givne oplysninger ved dokumentets  

 indlevering til tinglysning er bindende for parterne under en stempelprøvelse  

 af dokumentet.«.
§ 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 3, nr. 1 - 2, har virkning for stem-pelpligt, der  

 indtræder den 20. maj 1993 eller senere. § 3, nr. 3, har virkning for  

 dokumenter, der oprettes efter lovens ikrafttræden.
Bemærkninger til lovforslaget Almindelige bemærkninger Lovforslaget har først og fremmest til formål at præcisere, at der efter  

 pensionsbeskatningsloven fortsat kun skal kunne opnås fradrag ved  

 indkomstopgørelsen for præmier og bidrag m.v. til livsforsikring i  

 livsforsikringsselskaber, der er etableret her i landet, og som har  

 Finanstilsynets tilladelse til at drive livsforsikringsvirksomhed her i  

 landet.
I realrenteafgiftsloven foreslås samtidig fastsat, at det fortsat kun  

 er forsikringsselskaber, der er etableret her i landet, og som har  

 Finanstilsynets tilladelse til at drive livsforsikringsvirksomhed her i  

 landet, der er realrenteafgiftspligtige.
Lovforslaget har endvidere til formål at præcisere  

 pensionsbeskatningslovens regler for fradragsberettigede  

 pengeinstitutordninger.
Den foreslåede præcisering indebærer, at der efter  

 pensionsbeskatningsloven fortsat kun kan oprettes fradragsberettigede  

 opsparingsordninger i pengeinstitutter, der har Finanstilsynets tilladelse  

 til at drive pengeinstitutvirksomhed her i landet, og i filialer her i landet  

 af udenlandske pengeinstitutter, der er meddelt tilladelse til at drive  

 pengeinstitutvirksomhed af tilsynsmyndigheden i et andet EF-land.
 Lovforslaget har den virkning, at der fortsat ikke kan oprettes  

 fradragsberettigede pensionsordninger i pensionsinstitutter, der ikke er  

 etablerede her i landet.
Lovforslaget er en videreførelse af de gældende regler.
Lovforslaget  

 præciserer de gældende regler i overensstemmelse med de domme, som  

 EF-domstolen afsagde den 28. januar 1992 jf. nedenfor.
 Behovet for den nævnte præcisering er endvidere begrundet i den stigende  

 grad af liberalisering af pensionsforsikringsreglerne i EF's indre marked.  

 Denne liberalisering har bl.a. fundet udtryk i Rådets 2.  

 livsforsikringsdirektiv og Rådets 2. banksamordningsdirektiv.
Lovforslagets baggrund Efter pensionsbeskatningsloven er der kun fradragsret for indbetalinger  

 til pensionsordninger i livsforsikringsselskaber, der er berettiget til at  

 drive forsikringsvirksomhed her i landet.
Efter regler i lov om  

 forsikringsvirksomhed fastsat af Industriministeriet er det kun selskaber med  

 hjemsted i Danmark og udenlandske filialer etableret i Danmark gennem en  

 herværende forretningsafdeling, der kan opnå koncession til at drive  

 livsforsikringsvirksomhed her i landet.
 Det gælder for både forsikringsselskaber med hjemsted her i landet og  

 filialer af udenlandske selskaber, at størrelsen af de forsikringsmæssige  

 hensættelser fastsættes efter danske regler, og at Finanstilsynet har  

 indseende med, at pensionsforpligtelserne er tilstrækkeligt afdækket.
2. livsforsikringsdirektiv (90/619/EØF), der supplerer 1.  

 livsforsikringsdirektiv (79/267/EØF), fremmer adgangen til fri udveksling af  

 tjenesteydelser for udenlandske livsforsikringsselskaber uden, at der kan  

 stilles krav om etablering i Danmark.
Hensigten er at udvikle det indre  

 forsikringsmarked og til dette brug at gøre det lettere for  

 forsikringsselskaber, der har deres vedtægtsmæssige hjemsted i et EF-land, at  

 præstere tjenesteydelser i de andre medlemslande.
 I 2. livsforsikringsdirektiv indføres der for tjenesteydelsesvirksomhed en  

 sondring mellem aktiv og passiv tjenesteydelsesvirksomhed baseret på  

 forsikringstagerens eget initiativ.
Som passiv tjenesteydelsesvirksomhed anses tilfælde, hvor forsikrings  

tageren selv henvender sig til det udenlandske forsikringsselskab  

 eventuelt på grundlag af reklamer eller lignende, der ikke personligt er  

 stilet til vedkommende.
Også i det tilfælde, hvor forsikringstageren benytter  

 en forsikringsmægler, foreligger der passiv tjenesteydelsesvirksomhed.
 Aktiv tjenesteydelsesvirksomhed anses at foreligge, når forsikrings  

selskabet henvender sig direkte til potentielle forsikringskunder.
For at kunne drive passiv tjenesteydelsesvirksomhed skal der gives  

 meddelelse herom til tjenesteydelseslandet.
For at et forsikringsselskab skal  

 kunne drive aktiv tjenesteydelsesvirksomhed ind i et land kan  

 tjenesteydelseslandet derimod lade udøvelsen være betinget af en  

 administrativ tilladelse.
For hverken aktiv eller passiv  

 tjenesteydelsesvirksomhed vil der være tale om, at selskabet etableres i  

 Danmark.
 Efter 2. livsforsikringsdirektiv opretholdes princippet om tilsyn i det  

 land, hvor forsikringstageren opholder sig, bortset fra forsikringer, der  

 udbydes som grænseoverskridende, passiv tjenesteydelsesvirksomhed.
 Det gælder for alle livsforsikringsselskaber, der efter de gældende regler  

 udbyder fradragsberettigede forsikringer, at de er omfattet af  

 realrenteafgiftsloven og desuden er pligtige til at tilbageholde afgift efter  

 pensionsbeskatningsloven af udbetalinger, herunder en foreløbig skat på 70  

 pct. ved genkøb af forsikringen til sikring af skattekravet.
 Efter direktivet er alle forsikringsaftaler, som er indgået efter reglerne  

 for fri udveksling af tjenesteydelser pålagt de indirekte skatter og  

 parafiskale afgifter i det land, hvor forpligtelsen består.
 2. livsforsikringsdirektiv indeholder derimod ingen regler for den  

 direkte skattemæssige behandling af livsforsikringsselskaber eller for  

 forsikringstagerens præmier og bidrag m.v. til livsforsikringsselskaber.
Det spørgsmål kan tænkes rejst, om Rådets 2. livsforsikringsdirektiv kan  

 give den gældende pensionsbeskatningslov et andet indhold.
Efter gældende  

 regler gælder fradragsretten kun for indbetalinger til selskaber, der er  

 berettiget til at drive forsikringsvirksomhed her i landet.
Spørgsmålet er,  

 om der automatisk vil gælde fradragsret for indbetalinger til selskaber, der  

 ikke er etablerede i Danmark.
Sådanne selskaber kan Danmark ikke i samme  

 omfang som for her i landet etablerede selskaber pålægge hverken at  

 tilbageholde skat og afgift af udbetalinger eller realrenteafgift af  

 ordningens afkast.
 EF-Domstolen traf den 28. januar 1992 principielle afgørelser om, at de  

 belgiske fradragsregler for pensionsindbetalinger til udenlandske  

 livsforsikringsselskaber er forenelige med EØF-traktatens artikel 48 om  

 arbejdskraftens fri bevægelighed, artikel 59 om den fri udveksling af  

 tjenesteydelser og artikel 67 og 106 om fri bevægelighed for kapital.
Efter de belgiske regler er der kun fradrag for præmier til  

 livsforsikringer, såfremt præmierne indbetales til selskaber, der er  

 hjemmehørende i Belgien, eller til udenlandske forsikringsselskabers belgiske  

 afdeling.
EF-Kommissionen havde nedlagt påstand om, at Belgien herved  

 overtræder traktatens bestemmelser om arbejdskraftens fri bevægelighed og om  

 den fri udveksling af tjenesteydelser.
EF-Domstolen lagde vægt på, at sammenhængen i de belgiske skatteregler  

 forudsætter, at skattefradrag for indbetalte præmier og bidrag modsvares af  

 beskatning af de udbetalte beløb.
Den belgiske stat skal kunne sikre sig skat  

 af udbetalinger, hvis den er forpligtet til at acceptere fradrag for præmier,  

 som en person bosiddende i Belgien indbetaler til et forsikringsselskab i en  

 anden medlemsstat.
 Domstolen fastslog, at sammenhængen i de belgiske regler ikke kan sikres  

 ved mindre restriktive foranstaltninger end sket, hvorefter fradragsret for  

 præmier og bidrag kun omfatter belgiske forsikringsselskaber.
Princippet i de belgiske regler, hvorefter fradrag for indbetalinger  

 modsvares af skat af udbetalinger, findes tilsvarende i de danske regler.
De  

 foreslåede præciseringer af pensionsbeskatnings- og realrenteafgiftsloven,  

 der indebærer, at den nugældende retstilstand opretholdes, kan ikke anses for  

 at være i modstrid med EF-retten på det nævnte område sådan som EF-Domstolen  

 har fortolket denne i de to afgørelser truffet den 28. januar 1992 vedrørende  

 de belgiske fradragsregler.
Lovforslaget Den usikkerhed om rækkevidden af pensionsbeskatningslovens regler for  

 fradrag, der kunne opstå, foreslås fjernet ved en lovpræcisering.
Det foreslås i pensionsbeskatningsloven præciseret, at der fortsat kun kan  

 opnås fradrag for indbetalinger af præmier og bidrag m.v. til  

 livsforsikringer, der er oprettet i forsikringsvirksomheder, der har hjemsted  

 her i landet eller udøver forsikringsvirksomhed her i landet gennem et fast  

 driftssted, og som har Finanstilsynets tilladelse til at drive  

 livsforsikringsvirksomhed her i landet.
Det betyder, at fradragsretten  

 fortsat kun gælder for indbetalinger til her i landet etablerede  

 forsikringsselskaber, der har en dansk koncession, dvs. har hjemsted her i  

 landet eller udøver virksomhed her i landet gennem et fast driftssted, jf.  

 selskabsskattelovens § 2. Der er dog herved i praksis ikke tilsigtet en  

 forskel i forhold til udtrykket »herværende forretningsafdeling  

 (generalagentur)» som nævnt i lov om forsikringsvirksomhed, § 211.
De foreslåede præciseringer indebærer, at der fortsat ikke kan oprettes  

 fradragsberettigede forsikringer i forsikringsselskaber, der i dag eller  

 efter 2. livsforsikringsdirektiv udbyder forsikringer til herboende gennem  

 fri udveksling af tjenesteydelser.
Det skyldes, at sådanne selskaber ikke er  

 etableret her i landet.
I realrenteafgiftsloven foreslås samtidig fastsat, at det kun er  

 forsikringsselskaber, der har hjemsted her i landet eller udøver  

 livsforsikringsvirksomhed her i landet gennem fast driftssted, og som har  

 Finanstilsynets tilladelse til at drive livsforsikringsvirksomhed her i  

 landet, der er realrenteafgiftspligtige.
Det sikres herved, at fradragsretten  

 for indbetalinger til en forsikringsordning er betinget af, at ordningen er  

 undergivet realrenteafgiftspligt.
De foreslåede ændringer af pensionsbeskatnings- og realrenteafgiftsloven  

 har til formål at sikre, at der fortsat ikke opnås ret til fradrag for  

 indbetalinger til udenlandske livsforsikringsselskaber, der ikke er  

 realrenteafgiftspligtige, og som ikke kan pålægges at tilbageholde skat og  

 pensionsbeskatningsafgift til Danmark af udbetalingerne.
Dette er navnlig  

 begrundet i, at de pågældende selskaber ikke kan pålægges at give oplysninger  

 til danske skattemyndigheder om hverken indbetalinger til eller udbetalinger  

 fra ordningen.
 De foreslåede ændringer indebærer herved en præcisering af, at  

 pensionsbeskatningssystemet fortsat er knyttet til et krav om, at det  

 pågældende livsforsikringsselskab er etableret her i landet, således som  

 dette er defineret i EØF-traktaten, og har dansk koncession.
 Den foreslåede ændring af stempelafgiftsloven skal bl.a. sikre, at der  

 ikke diskrimineres mod danske forsikringsselskaber, der ellers kunne komme i  

 den situation, at de skulle betale både dansk stempelafgift og eventuelt  

 tilsvarende afgifter i andre EF-lande, når de forsikrer forsikringstagere i  

 et andet EF-land.
 Det fremgår endvidere af pensionsbeskatningsloven, at fradrag for  

 indbetalinger til opsparingsordninger er betinget af, at ordningen er  

 oprettet i et pengeinstitut m.v., der virker her i landet.
Efter Rådets 2. banksamordningsdirektiv (89/646/ EØF) kan  

 kreditinstitutter i andre EF-lande udøve virksomhed i Danmark uden, at  

 Danmark kan stille krav om etablering eller tilladelse.
Det gælder både for  

 udenlandske kreditinstitutter, der udøver virksomhed her i landet gennem  

 filialer, og for udenlandske kreditinstitutter, der udbyder eksempelvis  

 opsparingsprodukter som grænseoverskridende tjenesteydelser fra et andet  

 EF-land til Danmark.
Grundlaget er i begge tilfælde hjemlandets  

 pengeinstituttilladelse samt hjemlandstilsyn.
Ved lov nr. 306 af 16. maj 1990 er 2. banksamordningsdirektiv gennemført i  

 Danmark med virkning fra den 1. januar 1991. Efter reglerne i den nævnte lov  

 kan et udenlandsk kreditinstitut, der er meddelt tilladelse til at udøve  

 virksomhed inden for EF, begynde at udøve virksomhed her i landet gennem en  

 filial efter, at Finanstilsynet har modtaget meddelelse herom.
På samme måde  

 kan et kreditinstitut, der er meddelt tilladelse hertil i et andet land i  

 EF,begynde at udøve virksomhed her i landet gennem grænseoverskridende  

 tjenesteydelsesvirksomhed, når Finanstilsynet har modtaget meddelelse herom  

 fra tilsynsmyndighederne i hjemlandet.
 Det præciseres, at det fortsat kun er de udenlandske kreditinstitutter,  

 der udøver virksomhed her i landet gennem filialer, som kan oprette  

 opsparingsordninger med fradragsret på lige fod med pengeinstitutter, der har  

 fået tilladelse af det danske finanstilsyn.
Efter realrenteafgiftslovens § 2, stk. 2, påhviler afgiftspligten  

 indehaveren af opsparingskontien.
Det er dog den pågældende filial her i  

 landet, der har pligt til at indeholde såvel realrenteafgift som skat af  

 udbetalinger og indbetale disse beløb til statskassen.
Derimod kan udenlandske pengeinstitutter, der udøver virksomhed her i  

 landet gennem grænseoverskridende tjenesteydelser, fortsat ikke tegne  

 fradragsberettigede ordninger for personer bosiddende her i landet.
Det er  

 ikke muligt at pålægge de pågældende udenlandske kreditinstitutter at  

 indeholde realrenteafgift af afkast samt skat og afgift af udbetalinger.
 Efter EF-Domstolens afgørelser den 28. januar 1992 som nævnt ovenfor kan  

 fradrag for indbetalinger til pensionsinstitutter, der er beliggende uden for  

 Belgien, nægtes med den begrundelse, at mindre indgribende foranstaltninger  

 end nægtelse af fradragsret ikke kan sikre den indre sammenhæng i det  

 nationale skattesystem.
 Med lovforslaget præciseres, at udenlandske pengeinstitutter, der udøver  

 grænseoverskridende tjenesteydelsesvirksomhed over for herboende, fortsat  

 ikke kan tegne fradragsberettigede ordninger.
 EF-Kommissionen er orienteret om lovforslaget forud for fremsættelsen.
Provenumæssige konsekvenser Da der efter forslaget fortsat kun gives fradrag for indbetalinger af  

 præmier og bidrag m.v. til livsforsikringsselskaber, der er etableret her i  

 landet, og som har Finanstilsynets tilladelse til at drive  

 livsforsikringsvirksomhed her i landet, skønnes forslaget ikke at have  

 provenumæssige konsekvenser.
Forslaget om ændring af stempelloven skønnes på den ene side at medføre et  

 provenutab som følge af, at danske forsikringsselskaber ikke længere pålægges  

 stempelafgift, når de tegner livsforsikringer for forsikringstagere i et  

 andet EF-land.
På den anden side antages forslaget at medføre et merprovenu  

 som følge af dansk stempelpligt, når udenlandske forsikringsselskaber tegner  

 livsforsikringer for forsikringstagere her i landet.
Der foreligger ikke  

 statistiske oplysninger, der kan danne grundlag for at skønne over de  

 beløbsmæssige størrelser af de nævnte provenubevægelser, der dog må antages  

 at være af forholdsvis begrænset størrelsesorden.
Administrative konsekvenser Lovforslaget skønnes ikke at have nævneværdige administrative konsekvenser  

 for de statslige told- og skattemyndigheder.
Spaltehenvisninger Lov om beskatningen af pensionsordninger m.v. er senest ændret ved lov nr.  

 1028 af 19. december 1992, jf.
Folketingstidende 1992-93, sp. 80, 418, 749,  

 4361; tillæg A, 633; tillæg B, 499, 611; tillæg C, .....
Lov om en realrenteafgift af visse pensionskapitaler m.v. er senest ændret  

 ved lov nr. 1034 af 19. december 1992, jf.
Folketingstidende 1992-93, sp.  

 3496, 3606, 4027, 4351; tillæg A, 5837; tillæg B, 527, 699; tillæg C, ......
 Stempelloven er senest ændret ved lov nr. 1078 af 23. december 1992, jf.  

 Folketingstidende 1992-93, sp. 2857, 2229, 3932, 4329; tillæg A, 4187; tillæg  

 B, 355; tillæg C, ....
Bemærkninger til lovforslagets enkelte bestemmelser Til § 1 Til nr. 1.
Efter pensionsbeskatningslovens § 4, stk. 1, skal forsikringer, der er  

 nævnt i pensionsbeskatningslovens § 2, nr. 4, dvs. alders- og invalidepension  

 samt pension til efterlevende ægtefælle og børnepension, være oprettet i  

 forsikringsselskaber, der er berettiget til at drive forsikringsvirksomhed i  

 Danmark.
Pensionsbeskatningslovens § 7, stk. 1, indeholder tilsvarende regler  

 for behandlingen af forsikringer, der er tegnet før  

 pensionsbeskatningslovens ikrafttræden.
 Det foreslås præciseret, at forsikringer efter § 4, stk. 1, og  

 forsikringer, der er nævnt i § 7, stk. 1, skal være oprettet i  

 forsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, jf.  

 selskabsskattelovens § 2, og som har Finanstilsynets tilladelse til at drive  

 forsikringsvirksomhed her i landet.
 Til nr. 2.
Efter § 8, nr. 1, 1. pkt., skal rateforsikringer være oprettet i  

 livsforsikringsselskaber, der er berettiget til at drive  

 livsforsikringsvirksomhed her i landet. § 9, stk. 1, indeholder regler for  

 den skattemæssige behandling efter pensionsbeskatningsloven af  

 annuitetsforsikring og arverente, der før pensionsbeskatningslovens  

 ikrafttræden er oprettet i et livsforsikrings- eller  

 pensionsforsikringsselskab, der er berettiget til at drive  

 livsforsikringsvirksomhed her i landet.
Efter § 10, stk. 1, nr. 1, skal  

 kapitalforsikringer være oprettet i et livs- eller  

 pensionsforsikringsselskab, der er berettiget til at drive  

 livsforsikringsvirksomhed her i landet.
En tilsvarende bestemmelse for  

 kapitalforsikring oprettet før pensionsbeskatningslovens ikrafttræden er  

 fastsat i § 11.
 Det foreslås præciseret, at forsikringer omfattet af de nævnte  

 bestemmelser skal være oprettet i livsforsikringsselskaber, der har hjemsted  

 her i landet eller udøver forsikringsvirksomhed her i landet gennem et fast  

 driftssted, jf. selskabsskattelovens § 2, og som har Finanstilsynets  

 tilladelse til at udøve livsforsikringsvirksomhed her i landet.
 Til nr. 3 og 4.
Efter § 11 A, stk. 1, nr. 1, skal rateopsparing i pensionsøjemed være  

 oprettet i et pengeinstitut, der virker her i landet.
Tilsvarende gælder  

 efter § 12, stk. 1, nr. 1, for opsparing i pensionsøjemed (kapitalpension). I  

 § 13 er fastsat regler for den skattemæssige behandling af indlånskonti og  

 kapitalpensionsordninger med anbringelse i investeringsforeninger eller  

 værdipapirer, der før pensionsbeskatningslovens ikrafttræden er  

 oprettet i en bank eller sparekasse her i landet.
 Det foreslås præciseret, at de nævnte opsparingsordninger fortsat skal  

 være oprettet i et pengeinstitut eller efter § 13 i en bank eller sparekasse,  

 der har tilladelse til at drive pengeinstitutvirksomhed her i landet eller i  

 et udenlandsk kreditinstitut, der efter tilladelse i et andet land inden for  

 EF, udøver virksomhed her i landet gennem filial.
 Bestemmelserne præciserer, at der fortsat ikke kan oprettes  

 fradragsberettigede opsparingsordninger i udenlandske kreditinstitutter, der  

 udøver virksomhed her i landet alene ved grænseoverskridende tjenesteydelser.
 Det sikres herved, at der fortsat kun kan oprettes fradragsberettigede  

 ordninger i kreditinstitutter, der kan pålægges at tilbageholde skat eller  

 afgift af udbetalinger.
Til § 2 Det foreslås, at det i realrenteafgiftslovens § 2, stk. 1, nr. 1,  

 fastsættes, at afgiftspligten påhviler livsforsikringsselskaber, der har  

 hjemsted her i landet eller udøver livsforsikringsvirksomhed her i landet  

 gennem et fast driftssted, og som har Finanstilsynets tilladelse til at drive  

 forsikringsvirksomhed her i landet ved direkte tegning af forsikringer.
Livsforsikringsvirksomheder, der udøver forsikringsvirksomhed her i landet  

 som fri udveksling af tjenesteydelser, er ikke etableret her, og selskaberne  

 er dermed ikke realrenteafgiftspligtige.
Efter de foreslåede regler i  

 pensionsbeskatningsloven indrømmes der ikke fradragsret for indbetalinger til  

 forsikringsselskaber, der ikke er realrenteafgiftspligtige.
Det betyder, at  

 fradragsberettigede ordninger oprettet i livsforsikringsselskaber altid er  

 undergivet realrenteafgiftspligt.
 I realrenteafgiftslovens § 2, stk. 1, nr. 2, foreslås en tilsvarende  

 præcisering for forsikringsselskaber, der har en lukket bestand af  

 livsforsikringer fra et likvideret livsforsikringsselskab.
Til § 3 Til nr. 1 og 2.
Efter de hidtidige regler har danske forsikringsselskaber som hovedregel  

 skulle erlægge stempelafgift her i landet, når de livsforsikrede udenlandske  

 forsikringstagere eller personer.
Stempelpligten indtrådte ved  

 forsikringsdokumentets oprettelse.
 Bestemmelserne i 2. livsforsikringsdirektivs artikel 25 fastslår, at der  

 kun må opkræves indirekte skatter og lignende afgifter i det EF-land, hvor  

 forpligtelsen består.
Det foreslås derfor at ændre stempelloven således, at stempelpligten for  

 forsikringsdokumenter vedrørende direkte livsforsikringer indtræder ved  

 dokumentets oprettelse, når forpligtelsen består her i landet.
Stempelpligten  

 indtræder uanset, hvor dokumentet oprettes.
Forslaget medfører både en begrænsning og en udvidelse af den hidtidige  

 stempelafgiftspligt.
Begrænsningen består i, at der ikke længere skal betales  

 stempelafgift, når forpligtelsen for et forsikringsdokument vedrørende en  

 direkte livsforsikring, der underskrives her i landet, består i et andet  

 EF-land.
Udvidelsen består i, at der for samtlige forsikringsdokumenter  

 vedrørende direkte livsforsikringer, hvor forpligtelsen består her i landet,  

 skal betales stempelafgift, dvs. at det er uden betydning i hvilket land de  

 oprettes.
 Ved udtrykket »en forpligtelse« forstås, jf. direktivets artikel  

 2 d en forpligtelse i en af de former for forsikring eller virksomhed, der er  

 nævnt i 1. livsforsikringsdirektivs artikel 1.
Ved udtrykket »forpligtelsen består her i landet« forstås, jf.  

 direktivets artikel 2 e, som hovedregel - for juridiske personer , at den virksomhed, som  

 forsikringsaftalen vedrører, er beliggende her i landet, - for fysiske personer , at forsikringstageren har sin sædvanlige  

 bopæl her i landet.
Finanstilsynet har udgivet en rapport om gennemførelsen af EF's 2.  

 livsforsikringsdirektiv.
Det fremgår heraf side 12-13:
 »Inden for EF foreligger fri udveksling af tjenesteydelser på  

 livsforsikringsområdet, når den medlemsstat, hvor forpligtelsen består  

 (forsikringstagerens sædvanlige bopælsland), er forskellig fra den  

 medlemsstat, hvor det etablerede forretningssted, der påtager sig  

 forpligtelsen, er beliggende (direktivets artikel 2, litra e). Det etablerede  

 forretningssted kan enten være det vedtægtsmæssige hjemsted (primær  

 etablering) eller en etablering i form af et agentur eller en filial  

 (sekundær etablering) i en anden medlemsstat (direktivets artikel 2, litra c,  

 jf. artikel 3).
 Bestemmelsen om, hvad der skal forstås ved »den medlemsstat, hvor  

 forpligtelsen består« (artikel 2, litra e), tjener således til at  

 afgøre, hvornår der er tale om tjenesteydelsesvirksomhed over grænserne.
En livsforsikringsaftale kan f.eks. indgås enten af en enkelt  

 forsikringstager for sit eget vedkommende, af en gruppe af personer eller af  

 en arbejdsgiver med henblik på dækning af en større gruppe arbejdstagere  

 eventuelt med bopæl i flere medlemsstater.
En forpligtelse anses som  

 hovedregel for indgået i den medlemsstat, hvor forsikringstageren har sin  

 sædvanlige bopæl, eller hvis forsikringstageren er en juridisk person i den  

 medlemsstat, hvor denne juridiske persons virksomhed, som forsikringsaftalen  

 vedrører, er beliggende.
Denne regel er fastsat ud fra praktiske hensyn og  

 ønske om at beskytte forsikringstageren, idet forsikringsaftalen herefter som  

 hovedregel vil være undergivet forsikringstagerens hjemlands lovgivning.
En  

 erklæring optaget i Rådets mødeprotokol til præcisering af artikel 2, litra  

 e, fremhæver, at når en forsikringsaftale dækker flere forpligtelser fordelt  

 på flere medlemsstater, bestemmes medlemsstaten, hvor forpligtelsen består  

 individuelt i medfør af bestemmelserne i artikel 2, litra e.
 Som et eksempel indebærer dette ved gruppeforsikringsaftaler, hvor et  

 multinationalt selskab med hjemsted i Danmark ved aktiv  

 tjenesteydelsesvirksomhed med et belgisk forsikringsselskab indgår en aftale  

 dækkende de ansatte i selskabets virksomhed i Danmark, England og Frankrig,  

 at forpligtelsen efter artikel 2, litra e), antages at bestå i Danmark,  

 England og Frankrig med deraf følgende mulighed for, at disse landes  

 privatretlige lovgivning kan finde anvendelse som følge af lovvalgsreglerne i  

 artikel 4, jf. dog nedenfor.
 Direktivets artikel 4, der omhandler lovvalgsregler, fastslår, at alle  

 aftaler om tegning af forsikringer - uanset om de er tegnet af etablerede  

 eller tjenesteydende selskaber - af den i 1. direktiv omhandlede art  

 underkastes lovgivningen i den medlemsstat, hvor forpligtelsen består  

 (bopælslandet) dog med mulighed for at vælge et andet lands lovgivning,  

 såfremt bopælslandets retsregler giver mulighed herfor artikel 4, stk. 1.  

 Parterne har dog ikke mulighed for at unddrage sig anvendelsen af de  

 ufravigelige regler i lovgivningen i domstolslandet, der gælder for  

 forholdet, uanset hvilken lovgivning der gælder for aftalen, artikel 4, stk.  

 4. En erklæring optaget i Rådets mødeprotokol fremhæver vedrørende  

 forståelsen af direktivets artikel 4, stk. 4., 2. led, at ordene ufravigelige  

 regler i lovgivningen i den medlemsstat, hvor forpligtelsen består i  

 forbindelse med forsikringer, der er tegnet på grundlag af arbejdskontrakten  

 eller den erhvervsmæssige virksomhed, navnlig dækker de ufravigelige  

 bestemmelser i denne stats arbejds- eller sociallovgivning, der har til  

 formål at sikre arbejdstagernes rettigheder.
En gruppeforsikringsaftale, der f.eks. tegnes af en  

 arbejdsgiver/fagforening eller lignende, og som dækker  

 arbejdstagerne/medlemmerne i medfør af kontrakten, vil uanset artikel 2,  

 litra e) ikke i medfør af direktivets artikel 4, stk. 2, kunne være underlagt  

 forskellige lovgivninger alt efter den enkelte arbejdstagers nationalitet,  

 men følger bestemmelserne i artikel 4, stk. 1, der også finder anvendelse,  

 når forsikringstageren er en juridisk person.
Arbejdsgiveren/den faglige  

 organisation kan foretage et bindende lovvalg for de af  

 gruppeforsikringsaftalen omfattede personer.
Bestemmelsen om det bindende  

 lovvalg i gruppeforsikringsordninger er vedtaget af praktiske årsager, men  

 skal sammenholdes med artikel 4, stk. 4.'.
 Med lovforslagets § 3, nr. 2, ændres stempellovens § 4, stk. 1, nr. 2,  

 således at der ikke indtræder stempelpligt i de tilfælde, hvor et  

 forsikringsdokument er fritaget for stempelafgift efter de foreslåede  

 bestemmelser i stempellovens § 3 B.
 Den foreslåede lovændring svarer til bestemmelsen i stempellovens § 3 A,  

 der i sidste folketingssamling blev indsat som led i gennemførelsen af 2.  

 skadesforsikringsdirektiv.
 Ifølge en erklæring fra Rådet og Kommissionen til artikel 25 i 2.  

 livsforsikringsdirektiv kan en medlemstat kræve, at der udpeges en  

 repræsentant, der har bopæl i den pågældende medlemsstat.
 Denne bestemmelse er gennemført allerede ved den i forbindelse med  

 gennemførelsen af 2. skadesforsikringsdirektiv gennemførte bestemmelse i  

 stempellovens § 70 A, hvorefter der ved udøvelse af forsikringsvirksomhed,  

 der ikke er omfattet af stempellovens § 70, stk. 1, over for told- og  

 skattevæsenet skal udpeges en herboende repræsentant, der har sin faste bopæl  

 her og repræsenterer forsikringsselskabet m.v. overfor de danske skatte- og  

 afgiftsmyndigheder.
 Til nr. 3.
 Efter stempelafgiftslovens § 62, stk. 8, er skatteministeren bemyndiget  

 til i kontroløjemed og af administrative grunde at fastsætte regler om  

 påtegning på lånedokumenter til brug for bedømmelsen af dokumentets  

 stempelfritagelse.
 Ved den foreslåede bestemmelse præciseres, at parterne er bundet af de i  

 en sådan påtegning givne oplysninger, hvilket bl.a. kan have betydning, hvis  

 parterne senere anmoder om stempelgodtgørelse efter stempelafgiftslovens § 28  

 eller § 29.
Præciseringen tilsigter at lette administrationen af stempelafgiftslovens  

 § 62, stk. 1, nr. 3, ved at tilskynde parterne til i påtegningen at være  

 omhyggelige med opgørelsen af den stempelfrie del af lånet.
Situationer, hvor  

 det stempelfrie beløb i påtegningen er opgjort foreløbigt, giver hyppigt  

 anledning til spørgsmål om stempelgodtgørelse ved statsamterne.
Til § 4 Det foreslås, at loven træder i kraft dagen efter bekendtgørelsen i  

 Lovtidende.
 Det foreslås i stk. 2, at den ændring af stempelafgiftsloven, der er  

 omfattet af lovforslagets § 3, nr. 1 og 2, har virkning for stempelpligt, der  

 indtræder den 20. maj 1993 eller senere. 2. livsforsikringsdirektiv skal  

 ifølge direktivets artikel 30 bringes i anvendelse senest den 20. maj 1993.  

 Lovforslagets § 3, nr. 3, om en præcisering af stempelafgiftslovens § 62,  

 stk. 8, har virkning for dokumenter, der oprettes efter lovens ikrafttræden.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatningen af pensionsordninger m.v., jf. lovbekendtgørelse nr.  

 868 af 22. oktober 1992, som senest ændret ved lov nr. 1028 af 19. december  

 1992, foretages følgende ændringer:
 1. I § 4, stk. 1, og § 7, stk. 1, 1. pkt., ændres:  

 »der er berettiget til at drive forsikringsvirksomhed her i landet«  

 til: »der har hjemsted her i landet eller udøver forsikringsvirksomhed  

 her i landet gennem et fast driftssted, og som har Finanstilsynets tilladelse  

 til at drive forsikringsvirksomhed her i landet«.
 § 4. Forsikringer, som nævnt i § 2, nr. 4, skal være oprettet i  

 forsikringsselskaber, der er berettiget til at drive forsikringsvirksomhed  

 her i landet.
- - - § 7. En pensionsordning, der er oprettet før denne lovs  

 ikrafttræden enten ved medlemskab af en pensionskasse, der er omfattet af  

 loven om tilsyn med pensionskasser, eller ved tegning af livrente-,  

 overlevelsesrente- eller invalideforsikring i et forsikringsselskab, der er  

 berettiget til at drive forsikringsvirksomhed her i landet, behandles, uanset  

 om de øvrige betingelser i § 2, nr. 4, jf. § 3 og § 4, er opfyldt, efter  

 reglerne for pensionsordninger med løbende udbetalinger, hvis ordningen ved  

 lovens ikrafttræden er omfattet af § 1, stk. 1, litra c, i lov om  

 beskatningen af renteforsikringer m.v., jf. lovbekendtgørelse nr. 314 af 1.  

 juli 1970. Det samme gælder en tontineordning, der er godkendt efter § 1,  

 stk. 3, i nævnte lov.
 2. I § 8, nr. 1, 1. pkt., § 9, stk. 1, § 10,  

 stk. 1, nr. 1, 1. pkt., og § 11, stk. 1, ændres »der er  

 berettiget til at drive livsforsikringsvirksomhed her i landet« til:  

 »der har hjemsted her i landet eller udøver livsforsikringsvirksomhed  

 her i landet gennem et fast driftssted, og som har Finanstilsynets tilladelse  

 til at drive livsforsikringsvirksomhed her i landet«.
§ 8. En rateforsikring i pensionsøjemed skal indeholde  

 bestemmelser om, at forsikringssummen udbetales i lige store rater over  

 mindst 10 år, og at rater, der kommer til udbetaling, medens forsikrede  

 lever, tilfalder ham.
Endvidere skal følgende betingelser være opfyldt:
1. Policen skal være oprettet i et livs- eller pensionsforsikringsselskab,  

 der er berettiget til at drive livsforsikringsvirksomhed her i landet.
Efter  

 forsikredes fyldte 55. år kan en police kun oprettes som tillæg til en før  

 denne alder oprettet police og kun med en forsikringssum, der ved samme  

 udbetalingstidspunkter som efter den tidligere police ikke vil overstige  

 halvdelen af den tidligere aftalte forsikringssum.
- - - § 9. En annuitetsforsikring eller arverente, der er oprettet før  

 denne lovs ikrafttræden i et livs- eller pensionsforsikringsselskab, der er  

 berettiget til at drive livsforsikringsvirksomhed her i landet, behandles,  

 uanset om de øvrige betingelser i § 8 er opfyldt, efter reglerne for  

 rateforsikring i pensionsøjemed, hvis forsikringen ved lovens ikrafttræden er  

 omfattet af § 1, stk. 1, litra c, i lov om beskatningen af renteforsikringer  

 m.v.
 § 10. En kapitalforsikring i pensionsøjemed skal opfylde følgende  

 betingelser:
1. Policen skal være oprettet i et livs- eller pensionsforsikringsselskab,  

 der er berettiget til at drive livsforsikringsvirksomhed her i landet.
Efter  

 forsikredes fyldte 60. år kan en police kun oprettes som tillæg til en før  

 denne alder oprettet police.
 3. I § 11 A, stk. 1, nr. 1, og § 12, stk. 1, nr. 1 ,  

 ændres »i et pengeinstitut, der virker her i landet« til: »i  

 et pengeinstitut, der af Finanstilsynet er meddelt tilladelse til at drive  

 pengeinstitutvirksomhed her i landet, eller i et udenlandsk kreditinstitut,  

 der efter tilladelse i et andet land inden for De Europæiske Fællesskaber,  

 udøver virksomhed her i landet gennem en filial, jf. lov om banker og  

 sparekasser m.v., § 6 a, stk. 1-4«.
§ 11 A.5) En rateopsparing i pensionsøjemed skal indeholde  

 bestemmelse om, at det opsparede pensionsbeløb udbetales i rater over mindst  

 10 år, og at rater, der kommer til udbetaling, medens kontohaveren lever,  

 skal udbetales til denne.
Endvidere skal følgende betingelser være opfyldt:
1. Opsparingen skal være påbegyndt før kontohaverens fyldte 55. år i et  

 pengeinstitut, der virker her i landet, eller med skatteministerens  

 godkendelse i en anden institution her i landet.
Vilkårene for ordningen,  

 herunder indbetalingsperioden og størrelsen af det årlige indskud, skal  

 fastsættes i en aftale mellem pengeinstituttet og kontohaveren samt dennes  

 arbejdsgiver, såfremt arbejdsgiveren bidrager til ordningen.
Adgangen til at  

 foretage indskud til en rateopsparing i pensionsøjemed ophører med udgangen  

 af det kalenderår, der ligger forud for det år, hvori første rateudbetaling  

 vil finde sted.
- - - § 12 5) En opsparing i pensionsøjemed skal opfylde følgende  

 betingelser:
1. Opsparingen skal være påbegyndt før kontohaverens fyldte 60. år i et  

 pengeinstitut, der virker her i landet, eller med skatteministerens  

 godkendelse i en anden institution her i landet.
De opsparede midler skal  

 indsættes på indlånskonto i det pågældende pengeinstitut m.v.
Midlerne skal  

 anbringes i overensstemmelse med reglerne i kapitel 9 a i lov om banker og  

 sparekasser m.v.
Skatteministeren fastsætter bestemmelser om anbringelse af  

 opsparede midler, der forvaltes af institutioner godkendt efter 1. pkt.
 4. I § 13, stk. 1, ændres 2 steder »i en bank eller  

 sparekasse, der virker her i landet« til: » i en bank eller  

 sparekasse, der har tilladelse til at drive pengeinstitutvirksomhed her i  

 landet, eller i et udenlandsk kreditinstitut, der efter tilladelse i et andet  

 land inden for De Europæiske Fællesskaber, udøver virksomhed her i landet  

 gennem en filial, jf. lov om banker og sparekasser m.v., § 6 a, stk.  

 1-4«.
§ 13. En indlånskonto, der er oprettet før denne lovs ikrafttræden  

 i en bank eller sparekasse, der virker her i landet, behandles, uanset om de  

 øvrige betingelser i § 12 er opfyldt, efter reglerne for opsparing i  

 pensionsøjemed, hvis kontoen ved lovens ikrafttræden er led i en  

 kapitalpensionsordning, der omfattes af § 3 i lov om beskatningen af  

 renteforsikringer m.v.
Det samme gælder i en kapitalpensionsordning med  

 anbringelse i investeringsforening eller i værdipapirer, hvis ordningen er  

 oprettet i en bank eller sparekasse, der virker her i landet, og ordningen  

 ved lovens ikrafttræden er omfattet af § 3 i lov om beskatningen af  

 renteforsikringer m.v.
§ 2 I lov om en realrenteafgift af visse pensionskapitaler, jf.  

 lovbekendtgørelse nr. 867 af 22. oktober 1992, som senest ændret ved lov nr.  

 1034 af 19. december 1992, foretages følgende ændringer:
 1. § 2, stk. 1, nr. 1, affattes således:
 »1) livsforsikringsselskaber, der har hjemsted her i landet eller  

 udøver forsikringsvirksomhed her i landet gennem et fast driftssted, og som  

 har Finanstilsynets tilladelse til at drive forsikringsvirksomhed her i  

 landet ved direkte tegning af livsforsikring,».
 § 2. Afgiftspligten påhviler:
1) livsforsikringsselskaber, i det omfang de driver forsikringsvirksomhed  

 her i landet ved direkte tegning af livsforsikring, 2. § 2, stk. 1, nr. 2, affattes således:
 »2) forsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, og som har  

 Finanstilsynets tilladelse til at drive forsikringsvirksomhed her i landet, i  

 det omfang de har en lukket bestand af livsforsikringer fra et likvideret  

 livsforsikringsselskab,».
§ 2. - - - 2) forsikringsselskaber her i landet, i det omfang de har en lukket  

 bestand af livsforsikringer fra et likvideret livsforsikringsselskab, § 3 I lov om stempelafgift, jf. lovbekendtgørelse nr. 742 af 27. august 1992,  

 som senest ændret ved § 2 i lov nr. 1078 af 23. december 1992, foretages  

 følgende ændringer:
 1. Efter § 3 A indsættes:
»§ 3 B.
Forsikringsdokumenter vedrørende direkte  

 livsforsikringer, for hvilke forpligtelsen efter forsikringen består her i  

 landet, er stempelpligtige, uanset hvor de oprettes.
 Stk. 2. Såfremt forpligtelsen består i en anden stat, der er  

 medlem af De Europæiske Fællesskaber, finder § 3 ikke anvendelse.«.
 § 3 A.2) Forsikringsdokumenter vedrørende direkte  

 skadesforsikringer, for hvilke risikoen er placeret her i landet, er  

 stempelpligtige, uanset hvor de oprettes.
 Stk. 2. Såfremt risikoen efter stk. 1 er placeret i en anden stat,  

 der er medlem af De Europæiske Fællesskaber, finder § 3 ikke anvendelse.
 2. I § 4, stk. 1, nr. 2 , indsættes efter »jf. dog § 3  

 A«: »og § 3 B«.
 § 4.2) Følgende dokumenter er dog stempelpligtige, uanset om de  

 omfattes af § 3:
 1. Dokumenter om overdragelse af faste ejendomme her i landet og her  

 registrerede skibe samt dokumenter, hvorved der stiftes eller overdrages  

 rettigheder over sådanne ejendomme eller skibe, når en af parterne er  

 hjemmehørende her i landet.
 2. Forsikringsdokumenter, der angår formuegoder her i landet eller  

 personer, der er hjemmehørende her, medmindre det af dokumentet fremgår, at  

 ingen del af præmien skal betales her i landet, jf. dog § 3 A.
 3. I § 62, stk. 8 , indsættes som 2. pkt.:
 »De i en sådan påtegning givne oplysninger ved dokumentets  

 indlevering til tinglysning er bindende for parterne under en stempelprøvelse  

 af dokumentet.«.
§ 62. - - - Stk. 8. Skatteministeren kan fastsætte regler for påtegning på  

 dokumenter og anden dokumentation som betingelse for stempelfrihed i henhold  

 til stk. 1, nr. 3, og stk. 7.
 (* 1) Loven indeholder bestemmelser i stempelafgiftsloven, der gennemfører  

 Rådets direktiv nr. 90/619, EF-Tidende 1990, L 330 s. 50.
