Fremsat den 11. oktober 2000 af  

 undervisningsministeren (Margrethe Vestager) Forslag til Lov om ændring af lov om  

 befordringsrabat til studerende  

 ved videregående uddannelser (Forlængelse af studerendes adgang til  

 befordringsrabat) § 1 I lov om befordringsrabat til studerende ved videregående  

 uddannelser, jf. lovbekendtgørelse nr. 541 af 16. juni 2000, foretages  

 følgende ændringer:
 1. I § 1, stk. 3, 2. pkt., udgår: », eller som ikke længere kan få SU til  

 uddannelsen«.
 2. I § 1 indsættes som stk. 4:
» 3. I § 2 udgår: »for  

 Statens Uddannelsesstøtte (styrelsen)«.
 4. I § 6 indsættes efter »afgørelser efter«:  

»§ 1, stk. 4, og«.
§ 2 Loven træder i kraft den 1. januar 2001.
Bemærkninger til lovforslaget Almindelige bemærkninger 1. Baggrund for lovforslaget Forslaget fremsættes som led i udmøntningen  

 af aftalen mellem regeringen, Socialistisk Folkeparti og Enhedslisten om  

 bl.a. forbedringer af personlige tillæg, varmetillæg mv. for  

 pensionister med små indkomster ved siden af pensionen og  

 nedsættelse af bidraget til arbejdsløshedsforsikringen.  

 Omlægningen finansieres ved, at personfradraget for personer over 18  

 år fastholdes uændret fra 2000 til 2001.
 Aftalen indebærer følgende forbedringer af de  

 personlige tillæg, herunder også varmetillæg:
 Indførelse af et helbredstillæg, som giver  

 dækning af en del af pensionisters udgifter til medicin og en  

 række øvrige helbredsrelaterede udgifter efter faste regler.
 En lempelse af beregningen af den personlige  

 tillægsprocent samt fremtidig satsregulering af  

 aftrapningsintervallet.
 En ændret regulering af beløbsgrænser  

 for varmetillæg, således at varmetillæggene følger  

 udviklingen i energipriserne.
 En præcisering af, at kommunerne skal yde  

 varmetillæg til udgifter til varmt vand.
 For pensionister med små indkomster vil  

 ændringerne af reglerne om de personlige tillæg, herunder  

 også varmetillæg, give sikkerhed for, at tillæg til medicin  

 og en række øvrige helbredsrelaterede udgifter samt varme  

 udmåles efter ensartede regler i alle landets kommuner.
Ud over forbedringerne for pensionister indebærer  

 aftalen også, at der sker en generel nedsættelse af  

 medlemsbidragene til arbejdsløshedsforsikringen svarende til 1,2 gange  

 dagpengenes størrelse.
Formålet hermed er at øge  

 tilskyndelsen til at forsikre sig mod ledighed.
Nedsættelsen vil for  

 langt de fleste forsikrede modsvare effekten af, at personfradraget  

 fastholdes uændret i 2001.
 For modtagere af pensionstillæg, kontanthjælp  

 og introduktionsydelse samt udeboende SU-modtagere forhøjes de  

 pågældende satser med 768 kr. årligt for at kompensere for,  

 at personfradraget fastholdes uændret i 2001. Disse grupper vil  

 således opleve en større stigning i bruttoydelsen end ellers,  

 men en omtrent uændret stigning i nettoydelsen i forhold til  

 situationen uden denne pakke.
 For flertallet af danskerne vil der således ikke ske  

 nævneværdige ændringer af den disponible indkomst som  

 følge af fastfrysningen af personfradraget.
 Som led i aftalen sker der endvidere en forbedring af  

 ordningen med befordringsrabat til studerende, således at der  

 også kan ydes befordringsrabat til studerende i op til 1 år  

 efter, at de har opbrugt deres SU-klip.
 Der indføres endvidere en ny  

 forlængelsesmulighed i sygedagpengeloven, således at  

 sygedagpengene kan forlænges med 3 måneder, hvis kommunen  

 vurderer, at der er behov for at afklare arbejdsevnen gennem aktive tilbud.  

 Og med yderligere 3 måneder, hvis der ikke er skabt tilstrækkelig  

 afklaring af arbejdsevnen inden for de første 3 måneder.
 Endelig får kommunerne pligt til, parallelt med  

 servicelovens regelsæt, at yde økonomiske og  

 socialpædagogiske fripladser i skolefritidsordningerne.
Efter den gældende lov er det kun studerende, der  

 har ret til statens uddannelsesstøtte (SU), der kan få  

 befordringsrabat.
For studerende, som har opbrugt deres  

 støttemuligheder, kan det forekomme uhensigtsmæssigt hårdt  

 også at miste befordringsrabatten, selvom de fortsat er i gang med  

 uddannelsen.
Det foreslås derfor at udvide den gældende  

 ordning, så Styrelsen for Statens Uddannelsesstøtte (styrelsen)  

 efter ansøgning fra den studerende og indstilling fra  

 uddannelsesstedet kan godkende, at studerende kan få befordringsrabat i  

 indtil 12 måneder, efter at de ikke længere kan få SU.
Der  

 kan både gives befordringsrabat, når de studerende har brugt  

 deres SU-klip, og når de ikke længere kan få slutlån.  

 Der kan højst gives befordringsrabat i 12 måneder i alt.
Det er  

 en betingelse, at den studerende fortsat deltager aktivt i uddannelsen.
 Det foreslås, at styrelsens afgørelser efter  

 den foreslåede bestemmelse i § 1, stk. 4, ikke kan indbringes  

 for anden administrativ myndighed på linie med, hvad der i  

 øvrigt gælder efter loven.
2. Høring Lovforslaget har ikke været i høring.
3. Økonomiske og administrative konsekvenser for det  

 offentlige Merudgifter i forbindelse med udvidelsen anslås til  

 1 mio. kr. årligt.
Hertil kommer en engangsudgift til ændring af  

 edb-system m.m. på ca. 0,3 mio. kr.
4. Økonomiske og administrative konskvenser for  

 erhvervslivet Forlaget har ingen økonomiske og administrative  

 konskvenser for erhvervslivet.
5. Miljømæssige konsekvenser Forslaget har ingen miljømæssige  

 konsekvenser.
6. Administrative konsekvenser for borgerne Forslaget har ingen administrative konsekvenser for  

 borgerne.
7. Forholdet til EU-retten Forslaget indeholder ingen EU-retslige aspekter.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Ingen Forventet merudgift på 1 mio. kr.  

 årligt Administrative konsekvenser for stat, kommuner og amts- kommuner Ingen Forventet engangsudgift på 0,3 mio. kr.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Studerende kan få rabat i en længere  

 periode.
Ingen Forholdet til EU-retten Lovforslaget indeholder ikke EU-retlige aspekter Bilag Lovforslaget sammenholdt med gældende lov Gældende formulering Lovforslaget § 1 I lov om befordringsrabat til studerende ved videregående  

 uddannelser, jf. lovbekendtgørelse nr. 541 af 16. juni 2000, foretages  

 følgende ændringer:
§ 1. - - - Stk. 3. Retten til rabat ved køb af abonnementskort  

 omfatter måneder, hvor den studerende har ret til statens  

 uddannelsesstøtte (SU), herunder måneder, hvor SU  

 fravælges, jf. dog § 5, stk. 1, nr. 1, samt måneder,  

 hvor den studerende er i lønnet praktik.
Studerende, der ikke har  

 søgt SU til den uddannelse, de er i gang med, eller som ikke  

 længere kan få SU til uddannelsen, har ikke ret til rabat.
 1. I § 1, stk. 3, 2. pkt., udgår: », eller som ikke længere kan få SU til  

 uddannelsen«.
 2. I § 1 indsættes som stk. 4:
» § 2. Styrelsen for Statens Uddannelsesstøtte  

 (styrelsen) træffer afgørelse om, hvilke studerende der har ret  

 til rabat efter § 1, og sender meddelelse herom til de  

 pågældende studerende.
 3. I § 2 udgår: »for  

 Statens Uddannelsesstøtte (styrelsen)«.
 § 6. Styrelsens afgørelser efter § 2 i denne lov  

 kan ikke indbringes for anden administrativ myndighed.
 4. I § 6 indsættes efter »afgørelser efter«:  

»§ 1, stk. 4, og«.
