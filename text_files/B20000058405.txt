Bekendtgørelse om tilskud efter  

 sygesikringsloven til kiropraktisk behandling I medfør af § 9, stk. 4 i lov om offentlig sygesikring,  

 jf. lovbekendtgørelse nr. 509 af 1. juli 1998, fastsættes:
 § 1. Den offentlige sygesikring yder tilskud til  

 kiropraktisk behandling ved kiropraktor.
 § 2. Tilskud til personer i sygesikringsgruppe 1  

 er betinget af, at de søger en kiropraktor, der er tilsluttet den  

 gældende landsoverenskomst mellem Sygesikringens Forhandlingsudvalg og  

 Dansk Kiropraktor-Forening.
§ 3. Betalingstakster for de sikrede og de  

 nærmere vilkår for hjælpens ydelse fastsættes i  

 overenskomst mellem Sygesikringens Forhandlingsudvalg og Dansk  

 Kiropraktor-Forening.
Overenskomsten skal godkendes af sundhedsministeren  

 efter sygesikringslovens § 26.
§ 4. Tilskud til både gruppe 1-sikrede og  

 gruppe 2-sikrede ydes for indtil 5 ydelsesenheder og 1  

 røntgenundersøgelse inden for 12 på hinanden  

 følgende måneder.
For patienter, der modtager supplerende  

 ydelser som led i en forebyggende sammenhæng, ydes dog tilskud for  

 indtil 6 ydelsesenheder inden for 12 på hinanden følgende  

 måneder.
 Stk. 2. For patienter, der har kroniske lidelser i  

 bevægeapparatet, ydes tilskud uden begrænsning i antallet af  

 tilskudsberettigede ydelsesenheder.
 Stk. 3. Nærmere retningslinier for afgrænsningen  

 af den personkreds, der er omfattet af stk. 2, fastsættes i  

 overenskomst mellem Sygesikringens Forhandlingsudvalg og Dansk  

 Kiropraktor-Forening.
§ 5. Sygesikringen yder et tilskud på 47 kr.  

 pr. ydelsesenhed.
Til røntgenundersøgelse yder sygesikringen et  

 tilskud på 100 kr.
De anførte beløb reguleres i henhold  

 til de i godkendt overenskomst fastsatte regler.
Stk. 2. Såvel gruppe 1-sikrede som gruppe 2-sikrede  

 betaler direkte til kiropraktoren den del, det påhviler patienten at  

 betale.
Tilskud til gruppe 2-sikrede, der søger kiropraktor, som ikke  

 er tilsluttet den gældende landsoverenskomst, udbetales af  

 kommunalbestyrelsen ved fremsendelse af kvitteret regning.
I intet  

 tilfælde ydes mere end regningens beløb.
 § 6. Amtsrådet, Københavns magistrat  

 og Frederiksberg kommunalbestyrelse kan i henhold til § 2 i  

 overenskomsten mellem Sygesikringens Forhandlingsudvalg og Dansk  

 Kiropraktor-Forening indgå aftale om udvidelse af antallet af  

 tilskudsberettigede ydelsesenheder ud over det antal, der er fastsat i  

 § 4, stk. 1.
 § 7. Bekendtgørelsen træder i kraft den 1. juli  

 2000. Samtidig ophæves Sundhedsministeriets bekendtgørelse nr.  

 1257 af 19. december 1996 om tilskud efter sygesikringsloven til kiropraktisk  

 behandling.
