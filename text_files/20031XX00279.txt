Skriftlig fremsættelse (19. februar 2004) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
Forslag til  

 folketingsbeslutning om Danmarks ratifikation af den valgfri protokol til  

 FN-konventionen om tortur og anden grusom, umenneskelig eller nedværdigende  

 behandling eller straf (Beslutningsforslag nr.
B 129).
 Hermed tillader jeg mig for Folketinget at fremsætte forslag  

 til folketingsbeslutning om Danmarks ratifikation af den valgfri protokol til  

 FN-konventionen om tortur og anden grusom, umenneskelig eller nedværdigende  

 behandling eller straf.
Protokollen blev vedtaget under den 57. FN-generalforsamling  

 den 18. december 2002. Danmark undertegnede protokollen den 26. juni 2003  

  på  

 FNs dag for støtte til torturofre.
Protokollen træder i kraft, når 20  

 stater  

 har ratificeret.
Pr. 1. februar 2004 var protokollen undertegnet af 23 stater  

 og ratificeret af 3 stater: Albanien, Malta og Storbritannien.
 Som et af de lande, der yder en betydelig indsats i FNs  

 arbejde til forebyggelse og bekæmpelse af tortur, er det naturligt, at  

 Danmark  

 er med blandt de første til at ratificere denne protokol, hvis sigte er at  

 bidrage til en effektiv forebyggelse af tortur på det globale plan.
I 1984 vedtog FNs Generalforsamling en konvention om tortur  

 og anden grusom, umenneskelig eller nedværdigende behandling eller straf.
I  

 henhold til konventionen er der oprettet en komité af uafhængige eksperter  

   

 FNs Torturkomité  som påser konventionens gennemførelse i  

 deltagerstaterne.  

 Det sker fortrinsvis ved, at deltagerstaterne rapporterer til komiteen om  

 konventionens gennemførelse inden for deres område.
 Der har imidlertid været et ønske om mere direkte at kunne  

 forebygge anvendelsen af tortur, f.eks. i form af inspektionsbesøg i  

 deltagerstaterne, således som det kendes fra den europæiske konvention om  

 forebyggelse af tortur (1987). Dette mål er nu nået med vedtagelsen af den  

 foreliggende protokol til FNs torturkonvention, der bl.a. hjemler  

 adgang til  

 at foretage inspektionsbesøg i deltagerstaterne.
 Idet jeg henviser til forslaget til folketingsbeslutning og  

 de ledsagende bemærkninger, skal jeg anbefale forslaget til det høje Tings  

 velvillige behandling.
