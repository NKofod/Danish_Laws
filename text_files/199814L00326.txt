Betænkning afgivet af Boligudvalget den 11. december  

 1998 Betænkning over Forslag til lov om ændring af lov om  

 individuel boligstøtte (Ændrede beregningsregler for boligstøtte (BS  

 2000) og forenkling) Udvalget har behandlet lovforslaget i nogle møder  

 og har herunder stillet spørgsmål til by- og boligministeren,  

 som denne har besvaret skriftligt.
 Endvidere har udvalget modtaget  

 skriftlige og/eller mundtlige henvendelser fra:
Andelsboligforeningernes  

 Fællesrepræsentation, Boligselskabernes Landsforening, Danmarks Lejerforeninger, Dansk Handicap Forbund, Det Sociale Kollegiebyggeselskab, Landsforeningen af Polio-, Trafik- og Ulykkesskadede, Lejernes Landsorganisation, Nyhuus, Jess, Skælskør, Poulsen, Ole Winther, Frederiksberg, Ældre Sagen og Ældrerådet i Svendborg.
 Der er af by- og boligministeren stillet  

 ændringsforslag, hvorom henvises til de ledsagende  

 bemærkninger.
 By- og boligministeren har over for udvalget tilkendegivet, at der i  

 bekendtgørelse om opgørelse af formue efter den  

 foreslåede § 8 a vil blive fastsat regler, hvorefter der skal ses bort  

 fra erstatning for tab af erhvervsevne, der udbetales som følge af  

 personskade, samt fra godtgørelse for mén og  

 ikkeøkonomisk skade.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) lovforslaget til  

vedtagelse med de af by- og boligministeren stillede  

 ændringsforslag.
 Et mindretal (Socialistisk Folkepartis, Dansk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
 Et mindretal inden for mindretallet (Socialistisk  

 Folkepartis medlem af udvalget) finder, at det er uforståeligt, at man  

 vælger at beskære boligstøtten med så voldsomt et  

 beløb, som vil blive følgen af dette forslag.
Beskæringerne vil ikke bare ramme folk med en  

 høj indkomst eller pensionister med formue, det vil ramme alle, og det  

 vil ramme hårdt på grupper med små indkomster.
Dette  

 fremgår direkte af by- og boligministerens egne besvarelser, som  

 bekræfter de beregninger, der er lavet af en lang række  

 brugergrupper.
Førtidspensionister og unge på SU vil blive  

 tvunget ud i umulige økonomiske overvejelser.
For den første  

 gruppes vedkommende skal man være opmærksom på, at en del  

 af disse ikke vil være i stand til at skaffe sig en ekstra indkomst af  

 helbredsmæssige årsager.
For den anden gruppes vedkommende ligger  

 der fra regeringens side et massivt pres i retning af at  

 færdiggøre uddannelserne på kortest mulig tid.
Det vil  

 ikke kunne lade sig gøre, når SU-modtagere skal ud at skaffe et  

 job for at få råd til huslejen.
Den store udgift til boligydelse er en direkte  

 følge af den politik, der i en årrække har været  

 fremherskende i forhold til de ældre: Længst muligt i eget hjem.  

 Dette har medført en nedprioritering af plejehjemsbyggeriet til fordel  

 for opførelse af ældreboliger.
Omkring 25 pct. af  

 udgiftsvæksten siden 1989 kan henføres til boligydelse til  

 ældreboliger, som efter ældreboligreformen (1987) og  

 plejeboligreformen (1996) omfatter en del af de udgifter, der i gamle dage  

 blev kaldt plejehjemsudgift.
For at sikre pensionister økonomi til  

 gode og sunde boliger og til adgang i ældreboliger, der ofte er af  

 nyere dato og derfor ikke hører til i den billigste ende, har man  

 prioriteret boligydelsen, så de havde råd.
Der er overført  

 midler fra Den Sociale Pensionsfond for at sikre økonomi til  

 projektet, og der har været en indirekte besparelse at hente på  

 andre fronter: Plejehjemsbyggeriet.
At argumentere med det stigende antal ældre  

 fører jo direkte til spørgsmålet, om den logik skal  

 overføres på andre områder: Har vi kun råd til  

 folkeskolen, hvis der ikke er for mange børn, til hospitaler, hvis der  

 ikke er for mange syge, eller til ministerpensioner, hvis der ikke er for  

 mange ministre? Den enkelte har ringe mulighed for at kompensere for, at  

 man tilhører en stor gruppe.
Opfordringen til at tænke boligøkonomisk  

 står i skrigende modsætning til de muligheder, boligmarkedet  

 giver.
Samtidig har regeringen indført en kvote for boligbyggeriet,  

 der ligger på under det halve af, hvad der blev bygget i de sorteste  

 år under den borgerlige regering.
 Det hænger ganske simpelt ikke sammen og kan kun  

 forstås ud fra forklaringen, at politikken på området  

 lægges i Finansministeriet og ikke i By- og Boligministeriet, hvor man  

 må forvente, at embedsmænd og minister har indblik i de faktiske  

 forhold på området.
Et andet mindretal inden for mindretallet (Enhedslistens  

 medlem af udvalget) mener, at reformforslaget af boligstøtten  

 fremstår så asocialt og med så stor social slagside, at  

 følgerne af forslaget vil medføre alvorlige konsekvenser for de  

 svageste grupper i samfundet.
Her tænkes især på  

 pensionisterne, de enlige forsørgere og de studerende.
Beskæringerne vil nemlig ikke bare ramme folk med en  

 høj indkomst eller pensionister med formue.
Beskæringerne vil  

 ramme alle, og sparekniven vil gå hårdest ud over grupper med  

 små indkomster.
 Under udvalgsbehandlingen har by- og boligministeren ved  

 sine besvarelser direkte bekræftet dette ved beregninger foretaget af  

 en lang række brugergrupper, uden at disse beregninger synes at have  

 gjort synderligt indtryk på flertallet.
Enhedslisten må konstatere, at lovforslaget i sin  

 konkrete form har nogle konsekvenser, som er stik imod de hensigter med  

 reformforslaget, som regeringen ellers har givet udtryk for.
Dette  

 illustreres fortrinligt ved by- og boligministerens svar i Folketingets  

 spørgetid den 25. november 1998: »Den almindelige folkepensionist,  

 hvad enten folkepensionisten er gift eller alene, vil ikke opleve noget tab  

 som konsekvens af det her lovforslag, og det er (der) meget præcist  

 redegjort for både i en teknisk gennemgang i udvalget og med de  

 spørgsmål, der er stillet.« Førtidspensionister og unge på SU vil blive  

 tvunget ud i umulige økonomiske overvejelser uden nogen reel  

 løsning.
For den første gruppes vedkommende skal man være  

 opmærksom på, at en del af disse ikke vil være i stand til  

 at skaffe sig en ekstra indkomst af helbredsmæssige årsager.
For  

 den anden gruppes vedkommende ligger der fra regeringens side et massivt pres  

 i retning af at gennemføre uddannelserne på kortest mulig tid.  

 Det vil ikke kunne lade sig gøre, når SU-modtagere skal ud at  

 skaffe et job for at få råd til huslejen.
Den store udgift til boligydelse er en direkte  

 følge af den politik, der i en årrække har været  

 fremherskende i forhold til de ældre: Længst muligt i eget hjem.  

 Dette har medført en nedprioritering af plejehjemsbyggeriet, der har  

 været sat i stå siden slutningen af 80'erne.
For at sikre at  

 pensionister har økonomi til bo i gode og sunde boliger og for at  

 sikre dem mulighed for at flytte i en ældrebolig, der ofte er af nyere  

 dato og derfor ikke hører til i den billigste ende, har man  

 prioriteret boligydelsen.
Der er overført midler fra Den Sociale  

 Pensionsfond for at sikre økonomi til projektet, og der har  

 været en indirekte besparelse at hente på andre fronter:  

 Plejehjemsbyggeriet.
 Der er ingen tvivl om, at pensionister som gruppe  

 betragtet kommer i store vanskeligheder efter reformen, og der er i denne  

 lovproces argumenteret himmelråbende uansvarligt og helt på  

 tværs af de faktiske forhold for de ældre.
Eksempelvis at argumentere med den økonomiske  

 konsekvens af det stigende antal ældre fører jo direkte til  

 spørgsmålet, om den logik skal overføres på andre  

 områder: Har vi kun råd til folkeskolen, hvis der ikke er for  

 mange børn, til hospitaler, hvis der ikke er for mange syge, osv.? Den enkelte har ingen mulighed for at kompensere for, at  

 man tilhører en stor gruppe.
Opfordringen til den enkelte støttemodtager om at  

 tænke boligøkonomisk står i skrigende modsætning til  

 de muligheder, boligmarkedet giver - eller nærmere ikke giver.
Samtidig  

 har regeringen indført en kvote for boligbyggeriet, der ligger  

 på under det halve af, hvad der blev bygget i de sorteste år  

 under den borgerlige regering.
 Det hænger ganske enkelt ikke sammen, men kan kun  

 forstås ud fra forklaringen, at politikken på området  

 lægges i Finansministeriet og ikke i By- og Boligministeriet, hvor man  

 må forvente, at embedsmænd og minister har indblik i de faktiske  

 forhold på området.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men kan  

 stemme for de af by- og boligministeren stillede ændringsforslag.
 Udvalget anmoder om at få lovforslaget til fornyet  

 udvalgsbehandling mellem 2. og 3. behandling.
Ændringsforslag Af	by- og boligministeren, tiltrådt af et flertal  

(S, V, KF, FP, CD, RV og KRF):
Til § 1 1) I den under nr. 6 foreslåede affattelse af § 8,  

 stk. 4, 4. pkt., ændres »eller bistands- eller plejetillæg«  

 til: »samt bistands- eller plejetillæg«.
 2) Efter nr. 16 indsættes som nyt nummer:
 »01. I § 12 indsættes efter stk. 3 som nyt stykke:
»Stk. 4. Modtager et husstandsmedlem  

 døgnhjælp efter § 77 i lov om social service, forøges det  

 medregnede bruttoetageareal med 10 m5. Stk. 2, 2. pkt., finder tilsvarende  

 anvendelse.« Stk. 4 bliver herefter stk. 5.« 3) Efter nr. 17 indsættes som nyt nummer:
»02. I § 13, stk. 1, ændres »§§ 12 og 12 a« til: »§  

 12«.« 4) Efter nr. 20 indsættes som nyt nummer:
 »03. I § 14 indsættes efter stk. 2 som nyt stykke:
»Stk. 3. Er nogen af husstandsmedlemmerne modtagere  

 af døgnhjælp efter § 77 i lov om social service uden at  

 være omfattet af stk. 2, forhøjes det i stk. 1, 1. pkt.,  

 nævnte maksimumsbeløb med 50 pct.
Stk. 2, 2. pkt., finder  

 tilsvarende anvendelse.« Stk. 3 bliver herefter stk. 4.« 5) I den under nr. 26 foreslåede affattelse af §  

 21, stk. 2, ændres »den boligudgift med tillæg, der  

 indgår i beregningen efter stk. 2« til: »sin boligudgift, jf. kapitel 2  

 og 3«.
 6) I det under nr. 27 foreslåede § 21 a, stk.  

 1, ændres »som forskellen mellem en andel af« til: »som en  

 procentdel af forskellen mellem«.
 7) I den under nr. 27 foreslåede § 21 a  

 affattes stk. 4 og 5 således:
 »Stk. 4. Den årlige boligydelse  

 udgør:
 1)	2000: 87 pct. af forskellen mellem på den ene side den  

 årlige boligudgift, jf. kapitel 2 og 3, med tillæg af 1.000 kr.  

 og på den anden side grænsebeløbet efter stk. 2 og 3.
 2)	2001: 84 pct. af forskellen mellem på den ene side den  

 årlige boligudgift, jf. kapitel 2 og 3, med tillæg af 1.500 kr.  

 og på den anden side grænsebeløbet efter stk. 2 og 3.
 3)	2002: 81 pct. af forskellen mellem på den ene side den  

 årlige boligudgift, jf. kapitel 2 og 3, med tillæg af 2.000 kr.  

 og på den anden side grænsebeløbet efter stk. 2 og 3.
 4)	2003: 78 pct. af forskellen mellem på den ene side den  

 årlige boligudgift, jf. kapitel 2 og 3, med tillæg af 2.500 kr.  

 og på den anden side grænsebeløbet efter stk. 2 og  

 3.
Stk. 5. Uanset stk. 4 skal boligydelsesmodtageren  

 af sin boligudgift, jf. kapitel 2 og 3, mindst selv betale et beløb  

 svarende til 11 pct. af sin husstandsindkomst, jf. § 8, dog uden fradrag  

 efter § 8, stk. 4, og mindst 10.000 kr., jf. § 72, stk. 1, nr. 13.« 8) I den under nr. 29 foreslåede § 22 a  

 indsættes i stk. 1 og i stk. 4, nr. 1-4, efter  

 »årlige boligudgift«: », jf. kapitel 2,«.
 9) Efter nr. 30 indsættes som nyt nummer:
 »04. I § 23, stk. 1, indsættes efter 3. pkt. som nyt  

 punktum:
»Tilsvarende forøges det i 1. pkt. nævnte  

 maksimumsbeløb med 50 pct., såfremt nogen af  

 husstandsmedlemmerne er modtagere af døgnhjælp efter § 77 i lov  

 om social service uden at være omfattet af 3. pkt.«« 10) Efter nr. 46 indsættes som nye numre:
 »05. I § 36, stk. 2, og i § 39 a ændres »nr.  

 2-4« til: »nr. 2-6«.
06. I § 39 a ændres »Kongeriget Danmarks Hypotekbank  

 og Finansforvaltning« til: »Finansstyrelsen« og »Hypotekbanken« til:  

 »Finansstyrelsen«.« 11) Efter nr. 47 indsættes som nyt nummer:
»07. I § 42, stk. 3, ændres »§ 46, stk. 2« til: »§ 46,  

 stk. 7«.« 12) I den under nr. 48 foreslåede affattelse af §  

 43, stk. 1, 1. pkt., udgår », jf. dog §§ 44 og 46«.
 13) I den under nr. 48 foreslåede affattelse af §  

 43, stk. 1, 2. pkt., ændres »februar« til: »januar«.
 14) I den under nr. 51 foreslåede affattelse af §  

 47 affattes stk. 8 således:
»Stk. 8. Kommunalbestyrelsen kan ikke kræve  

 tilbagebetaling efter stk. 1, hvis tilbagebetalingskravet for et  

 kalenderår udgør mindre end 696 kr., jf. § 72, stk. 1, nr. 21.  

 Kommunalbestyrelsen kan endvidere undlade at kræve tilbagebetaling  

 efter stk. 7, hvis et tilbagebetalingskrav udgør mindre end 696 kr.,  

 jf. § 72, stk. 1, nr. 21.« 15) I det under nr. 53 foreslåede § 56, stk. 1, 2.  

 pkt., ændres »mere end et barn« til: »børn«.
 16) I den under nr. 55 foreslåede affattelse af §  

 72, stk. 1, indsættes efter nr. 21 som nyt nummer:
»22)	Indkomstgrænsen på 110.000 kr., jf. § 83, stk. 2, 3 og  

 4.« 17) I den under nr. 55 foreslåede affattelse af §  

 72, stk. 2, 1. pkt., ændres »og 20« til: », 20 og 22«.
 18) Efter nr. 55 indsættes som nyt nummer:
»08. I § 73, stk. 2, udgår »og 4«.« 19) Efter nr. 58 indsættes som nye numre:
 »09. I § 76, stk. 4, der bliver stk. 3, ændres i 1.  

 pkt. »stk. 1-3« til: »stk. 1 og 2«.
 010. I § 76, stk. 5, der bliver stk. 4, ændres »stk. 1  

 og 3« til: »stk. 1« og »stk. 4« til: »stk. 3«.
011. I § 80, stk. 2, udgår »og 2«.« 20) Nr. 59 affattes således:
 »59. § 83 affattes således:
 »§ 83. Til husstande, hvis boligstøtte  

 reduceres som følge af ændringer i lov om individuel  

 boligstøtte, udbetales et kompensationsbeløb, der beregnes  

 efter reglerne i stk. 2-8.
Stk. 2. Kompensationsbeløbet for 1999  

 beregnes på grundlag af forskellen mellem boligstøtten på  

 årsbasis efter de gældende regler i februar 1999 med tillæg  

 af eventuelt kompensationsbeløb opgjort i december 1998 efter de da  

 gældende regler og boligstøtten på årsbasis opgjort  

 efter de gældende regler pr. 1. marts 1999. I begge tilfælde  

 udregnes støtten på basis af de oplysninger om faktisk indkomst,  

 faktisk boligudgift, husstandssammensætning m.v., der ligger til grund  

 for den faktiske beregning af støtte i februar 1999.  

 Kompensationsbeløbet udgør det beregnede beløb efter 1.  

 pkt. med fradrag af 1.000 kr. på årsbasis.
Dog fradrages kun 500  

 kr. på årsbasis for boligydelsesmodtagere, hvis indkomst ikke  

 overstiger 110.000 kr.
Indkomsten er opgjort i 1998-niveau og reguleres efter  

 § 72, stk. 1, nr. 11, og § 72, stk. 2. Indkomsten opgøres som  

 husstandsindkomsten efter § 8 ved udgangen af februar 1999, dog uden fradrag  

 efter § 8, stk. 4.
Stk. 3. For støttemodtagere, hvis  

 boligstøtte ændres som følge af ændringer i denne  

 lov pr. 1. januar 2000 eller senere år, beregnes  

 kompensationsbeløbet i det pågældende år  

 (udbetalingsåret) som forskellen mellem boligstøtten efter de  

 gældende regler i december i det foregående år inklusive  

 eventuelt kompensationsbeløb og støtten opgjort efter de  

 gældende regler pr. 1. januar i udbetalingsåret.
I begge  

 tilfælde udregnes boligstøtten på basis af de oplysninger  

 om indkomst, faktisk boligudgift, husstandssammensætning m.v., der har  

 ligget til grund for den faktiske beregning af støtte i december i  

 året forud for udbetalingsåret.
Kompensationsbeløbet  

 udgør det beregnede beløb efter 1. pkt. med fradrag af 1.000  

 kr.
Dog fradrages kun 500 kr. på årsbasis for  

 boligydelsesmodtagere, hvis indkomst ikke overstiger 110.000 kr., jf. § 72,  

 stk. 1, nr. 22. Indkomsten opgøres som husstandsindkomsten efter § 8  

 ved udgangen af året forud for udbetalingsåret, dog uden fradrag  

 efter § 8, stk. 4.
Stk. 4. For alle modtagere af  

 kompensationsbeløb ændres kompensationsbeløbet herefter  

 hvert år 1. januar. Ændringen af kompensationsbeløbet  

 beregnes på samme måde som efter stk. 3, 1. og 2. pkt.
Det nye  

 kompensationsbeløb udgør det således beregnede  

 beløb med fradrag af 1.000 kr.
Dog fradrages kun 500 kr. på  

 årsbasis for boligydelsesmodtagere, hvis indkomst ikke overstiger  

 110.000 kr., jf. § 72, stk. 1, nr. 22. Indkomsten opgøres som  

 husstandsindkomsten efter § 8 ved udgangen af året forud for  

 udbetalingsåret, dog uden fradrag efter § 8, stk. 4.
Stk. 5. Hvis grænsebeløbet efter §§  

 21, 21 a, 22 og 22 a til brug for beregning af boligstøtten fra 1.  

 marts 1999 er højere end den beregnede boligudgift, reduceres  

 kompensationsbeløbet med forskellen mellem disse to beløb.
Det  

 samme gælder fra 1. januar 2004 for boligydelsesmodtagere, hvis den  

 beregnede indkomstandel efter § 21, stk. 1, overstiger 75 pct. af  

 boligudgiften, og for boligsikringsmodtagere, hvis den beregnede  

 indkomstandel efter § 22, stk. 1, overstiger 60 pct. af den årlige  

 boligudgift.
Stk. 6. Kompensationsbeløbet kan ikke  

 være negativt.
Summen af den almindelige støtte og det beregnede  

 kompensationsbeløb kan ikke overstige den maksimale støtte  

 efter § 23. Hvis den almindelige støtte bliver nul, udbetales  

 kompensationsbeløbet, såfremt det overstiger 120 kr.  

 årligt.
Stk. 7. I de tilfælde, hvor en del af  

 støtten udbetales som lån, beregnes kompensationsbeløbet  

 på samme måde som i stk. 2 og 3, idet det er ændringen i  

 den samlede berettigede støtte i form af lån og tilskud, der  

 lægges til grund.
En ændret fordeling mellem tilskud og lån  

 berettiger ikke til udbetaling af kompensation.
Stk. 8. Kompensationsbeløb til en bolig  

 bortfalder, når 1)	støttemodtageren fraflytter boligen, 2)	støttemodtageren opnår boligstøtte efter §§ 25,  

 stk. 7, 25 a, stk. 2, 27, stk. 1, og 27, stk. 2, nr. 3, 3)	støttemodtageren overtager den hidtidige lejebolig som  

 andelsbolig, ejerbolig eller andet eller 4)	støttemodtageren overgår fra boligsikring til  

 boligydelse.«« Til § 2 21) Stk. 2 affattes således:
»Stk. 2. § 1, nr. 6, nr. 59 og 60, træder i  

 kraft den 1. marts 1999, § 1, nr. 40, træder i kraft den 1. marts 2000,  

 og § 1, nr. 2, træder i kraft den 1. januar 2001.« Bemærkninger Til nr. 1 Ændringen er en redaktionel præcisering af, at  

 den personkreds, der er omfattet af bestemmelsen, er uændret i forhold  

 til den gældende § 8, stk. 4, 3. pkt.
Til nr. 2, 4 og 9 Flere handicaporganisationer har peget på, at det  

 efter de gældende regler om individuel boligstøtte ikke er  

 muligt at yde tilstrækkelig boligstøtte til personer med behov  

 for døgnhjælp, og at en individuel hjælpeordning kun kan  

 fungere optimalt, såfremt der kan etableres et ekstra rum, hvor  

 hjælperen kan opholde sig og sove.
 Modtagere af døgnhjælp er ofte brugere af  

 hjælpemidler som f. eks. kørestol, personlift, badestol m.v.,  

 hvorfor de gældende regler ikke er tilstrækkelige til både  

 at dække behovet for plads til hjælpeudstyr og behovet for plads  

 til et privatliv for den person, der modtager døgnhjælp,  

 samtidig med at døgnhjælperen opholder sig i hjemmet.
I de gældende regler er det maksimale areal, hvortil  

 der kan ydes boligstøtte, som hovedregel 65 m5 for den første person i husstanden og 20  

 m 5 for hvert yderligere  

 husstandsmedlem.
Den maksimale leje udgør 53.300 kr., og den maksimale  

 boligstøtte udgør 28.116 kr.
 For stærkt bevægelseshæmmede er den  

 maksimale arealgrænse hævet med 10 m5 og udgør 75 m5. Samtidig er såvel den maksimale leje som  

 den maksimale boligstøtte forøget med 50 pct. til henholdsvis  

 79.950 kr. og 42.174 kr.
For stærkt bevægelseshæmmede, der har  

 fået bevilget døgnhjælp i henhold til § 77 i lov om social  

 service, vurderes det, at den særlige arealgrænse på 75 m  

5 ikke altid er tilstrækkelig  

 til at sikre de pågældende tilstrækkelig plads såvel  

 til hjælpemidler som til et privatliv i form af et særskilt  

 mindre rum til hjælperen.
Det foreslås derfor ved  

 ændringsforslagets nr. 2, at stærkt  

 bevægelseshæmmede, der har fået bevilget en  

 døgnhjælper efter § 77 i lov om social service, tildeles  

 boligstøtte til yderligere 10 m5, således at arealgrænsen  

 udgør 85 m5.
 For modtagere af døgnhjælp, der ikke er  

 svært bevægelseshæmmede, foreslås arealgrænsen  

 ligeledes øget med 10 m5 fra  

 65 m 5 til 75 m5.
For sådanne husstandsmedlemmer, der er modtagere af  

 døgnhjælp efter § 77 i lov om social service uden at være  

 omfattet af den gruppe, der allerede har forhøjet maksimal leje og  

 forhøjet maksimal boligstøtte, foreslås ved  

 ændringsforslagets nr. 4 og 9 en forhøjelse af de nævnte  

 maksimumsbeløb med 50 pct.
Herved sikres, at den foreslåede  

 udvidelse af arealnormen vil medføre højere boligstøtte  

 også i de tilfælde, hvor lejen til den større bolig  

 overstiger lovens almindelige maksimum.
Der skønnes på landsplan at være 400  

 personer, som modtager døgnhjælp efter § 77 i lov om social  

 service.
Både forøgelsen af det medregnede bruttoetageareal og  

 forøgelsen af maksimumsbeløbene for den årlige  

 boligudgift og boligstøtte med 50 pct. for husstande med modtagere af  

 døgnhjælp ventes at have økonomiske konsekvenser for  

 udgifterne til boligydelse.
 I forhold til lovforslaget ventes ændringerne for  

 modtagere af døgnhjælp samlet at medføre beskedne  

 merudgifter til boligydelse i årene 2000, 2001 og 2002.
Til nr. 3 Ændringen er redaktionel.
Til nr. 5-8 Ændringsforslagene vedrørende § 21, stk. 2,  

 og § 21 a, stk. 5, (nr. 5 og 7) præciserer, at den mindste egenbetaling  

 for boligydelse ligesom for boligsikring (jf. de foreslåede §§ 22, stk.  

 2, og 22 a, stk. 5) beregnes af boligudgiften opgjort efter lovens kapitler  

 om opgørelse af boligudgift, med de deri fastsatte tillæg og  

 fradrag m.v.
Det vil for boligydelse sige lovens kapitler 2 og 3.
 Samtidig klargøres ved nr. 7, at lovforslagets  

 hensigt med overgangsbestemmelsen i § 21 a, stk. 5, er, at den  

 husstandsindkomst, der danner grundlag for den mindste egenbetaling i  

 overgangsperioden, er den samme indkomst, der efter § 21 danner grundlag for  

 egenbetalingen, når ordningen er fuldt gennemført, det vil sige  

 uden fradrag for pensionister.
Ved ændringsforslagene til § 21 a, stk. 1, og § 21  

 a, stk. 4, (nr. 6 og 7) gøres klart, at boligydelse i  

 overgangsperioden 2000-2003 skal beregnes som en procentdel af forskellen  

 mellem på den ene side boligudgiften opgjort efter lovens kapitler  

 herom og med de anførte tillæg for de enkelte år og  

 på den anden side grænsebeløbet.
Beregningen af  

 boligydelse i overgangsperioden sker således bortset fra de  

 årlige tillæg til boligudgiften efter samme princip som  

 beregningen af boligsikring efter § 22 a.
 Endelig præciseres ved ændringsforslaget til §  

 22 a (nr. 8) efter ønske fra Københavns Kommune, at den  

 boligudgift, der indgår i beregningen, også ved beregning af  

 boligsikring i overgangsperioden er boligudgiften opgjort efter lovens  

 kapitel herom.
 Ændringsforslagene har ikke økonomiske  

 konsekvenser i forhold til de anførte beregninger i lovforslaget, idet  

 der er tale om præciseringer i forhold til lovforslagets  

 forudsætninger.
Til nr. 10 og 11 Ad nr. 05 og nr. 07 Ændringerne er redaktionelle.
Ad nr. 06 Forslaget er en redaktionel konsekvens af, at det ved det  

 fremsatte forslag til lov om afvikling af Kongeriget Danmarks Hypotekbank og  

 Finansforvaltning (L 26) foreslås, at Hypotekbanken skifter navn til  

 Finansstyrelsen.
Til nr. 12 Ændringen er redaktionel.
Henvisningen udgår  

 som overflødig.
Til nr. 13 Hensigten med bestemmelsen er som anført i  

 høringssvar fra kommunerne, at støttemodtagere i januar  

 måned skal kunne afgive oplysninger om indtægtsændringer  

 pr. 1. januar.
Bestemmelsen foreslås ændret i overensstemmelse  

 hermed.
Til nr. 14 Som det fremgår af høringssvar fra  

 Kommunernes Landsforening og Københavns Kommune finder kommunerne  

 fortsat - uanset den ved lovforslagets nr. 50 foreslåede direkte  

 hjemmel i § 46, stk. 8, til at kræve tilbagebetaling i løbet af  

 året - at der er behov for en differentiering af bestemmelsen om  

 minimumsbeløbet for tilbagebetalingskrav, således at mindre  

 tilbagebetalingskrav kan rejses i tilfælde, hvor kravet ikke skyldes  

 efterregulering på grund af indkomststigninger.
Det foreslås  

 derfor, at bestemmelsen udformes som den gældende bestemmelse i lovens  

 § 47, stk. 7.
Til nr. 15 For at den foreslåede omlægning af  

 børnefamiliernes husstandsindkomst ikke skal indebære en  

 tilsvarende begrænsning i muligheden for at opnå pligtlån,  

 er det i lovforslagets nr. 53 ved en ændring af lovens § 56  

 foreslået, at pligtlånegrænsen for børnefamilier  

 forøges med 25.000 kr. for hvert af de første fire børn  

 i husstanden.
Som anført i Kommunernes Landsforenings  

 høringssvar er det efter formuleringen af bestemmelsen utilsigtet  

 uklart, at bestemmelsen omfatter alle børnefamilier, herunder familier  

 med ét barn.
Bestemmelsen foreslås derfor ændret  

 således, at det fremgår, at forøgelsen af  

 pligtlånegrænsen gælder alle børnefamilier.
 Ændringsforslaget har ikke økonomiske  

 konsekvenser.
Til nr. 16 og 17 Ved ændringen foreslås, at den  

 indkomstgrænse for den særlige beregning af  

 kompensationsbeløb for pensionister, der foreslås ved nr. 20,  

 reguleres som lovens satser i øvrigt.
Til nr. 18 og 19 Ændringerne er redaktionelle.
Til nr. 20 og 21 Ændringerne i nr. 20 og 21 indeholder to  

 hovedelementer:
 1)	En forbedret kompensationsordning for pensionister med en  

 husstandsindkomst, der ikke overstiger 110.000 kr., (nr. 20, de tre sidste  

 pkt. i § 83, stk. 2, og de to sidste pkt. i stk. 3 og 4).
 2)	Udskudt ikrafttræden af lovændringer vedrørende  

 1999 (nr. 20, § 83, stk. 2, 1. og 2. pkt., og nr. 21).
 Ved de sidste pkt. i § 83, stk. 2, 3 og 4, foreslås  

 en ændring af kompensationsbeløbet, således at  

 pensionister med en husstandsindkomst, der ikke overstiger 110.000 kr., ikke  

 kan tabe mere end højst 500 kr. årligt på grund af  

 ændringer af loven.
I § 83, stk. 2, foreslås således, at en  

 pensionist, hvis husstandsindkomst uden pensionistfradrag efter § 8, stk. 4,  

 ikke overstiger 110.000 kr. - typisk en enlig folkepensionist med fuld ATP -  

 ikke kan miste mere end 500 kr. i boligstøtte på årsbasis  

 som følge af lovændringer vedrørende 1999. Eventuelle tab  

 over denne størrelse dækkes af kompensationsbeløb.
Det  

 samme foreslås for ændringer for 2000 og senere år ved §  

 83, stk. 3 og stk. 4, de to sidste pkt.
 Medmindre forslaget til ændring af  

 boligstøtteloven er vedtaget ved 3. behandling inden den 10. december  

 1998, vil ændringer, selv om de vedtages inden udgangen af december  

 1998, ikke kunne nå at blive taget med i beregningen af  

 boligstøtte pr. 1. januar 1999. Baggrunden herfor er, at det, for at  

 udbetaling af boligstøtte til den ca. ½ mio.  

 boligstøttemodtagere pr. 1. januar 1999 kan ske rettidigt, er  

 nødvendigt, at beregningen og udsendelsen af bevillingsbreve  

 iværksættes senest den 10. december 1998.
 Det foreslås derfor ved nr. 21, at  

 ikrafttrædelsen af de lovændringer, der skal gælde i 1999,  

 udskydes til 1. marts 1999.
 De lovændringer, der foreslås sat i kraft den  

 1. marts 1999, er:
 1.	Reduktion af grænsebeløbet fra 144.600 til 120.000 kr.  

 (1998-niveau) (lovforslagets § 1, nr. 60).
 2.	Ophør af pensionistfradraget på 3.100 kr. pr.  

 pensionist i husstanden (1998-niveau) (lovforslagets § 1, nr. 6).
 3.	Forbedret kompensationsbeløb (lovforslagets § 1, nr.  

 59).
 Ændringsforslaget indebærer, at  

 boligstøtten for alle omfattede støttemodtagere omberegnes pr.  

 1. marts 1999 med nyt grænsebeløb, ny indkomst uden fradrag for  

 pensionister og evt. kompensationsbeløb efter den nye model  

 herfor.
 For så vidt angår efterregulering af  

 boligstøtten for 1999 efter årets udgang, indebærer den  

 ændrede ikrafttræden, at eventuelle tilbagebetalingskrav for hver  

 af perioderne 1.1.-28.2. og 1.3.-31.12. 1999 skal opgøres på  

 grundlag af de for den pågældende periode gældende  

 beregningsregler.
Ud over en ændring af selve lovforslagets  

 ikrafttrædelsesbestemmelse er det nødvendigt, at der samtidig  

 gennemføres en ændring af den foreslåede  

 kompensationsordning, idet denne i lovforslaget er baseret på, at alle  

 lovændringer træder i kraft ved årsskiftet.
En sådan  

 ændring er foreslået ved nr. 19.
Efter lovforslaget kompenseres alle, hvis  

 boligstøtte på grund af lovændringer 1. januar falder mere  

 end 1.000 kr. årligt.
For pensionister, hvis indkomst ikke overstiger  

 110.000 kr., kompenseres fald i boligstøtten på over 500 kr.  

 årligt, jf. ovenfor. Ændringsforslaget (§ 83, stk. 2, 1.-2. pkt.)  

 indebærer, at kompensationsbeløbet beregnes pr. 1. marts 1999,  

 hvor lovændringerne for 1999 træder i kraft efter den ved nr. 20  

 foreslåede ændring.
Kompensationsbeløbet udregnes som  

 forskellen mellem på den ene side boligstøtten efter de  

 gældende regler i februar 1999 og på den anden side  

 boligstøtten opgjort efter de gældende regler pr. 1. marts 1999.  

 Fra denne forskel trækkes 500 kr. for pensionister med en indkomst op  

 til 110.000 kr. og 1.000 kr. for alle øvrige  

 støttemodtagere.
For de meget få boligstøttemodtagere, der  

 modtager kompensationsbeløb efter den hidtidige ordning ved udgangen  

 af december 1998, indebærer ændringen, at  

 kompensationsbeløbet nedsættes efter den hidtidige ordning - med  

 2.000 kr. årligt - pr. 1. januar 1999. For at sikre, at disse  

 støttemodtageres boligstøtte ikke reduceres med mere end andre  

 støttemodtageres i forbindelse med lovændringerne pr. 1. marts  

 1999, foreslås, at kompensationsbeløbet for disse pr. 1. marts  

 1999 udregnes således, at det udgør forskellen mellem på  

 den ene side boligstøtten efter de gældende regler i februar  

 1999 med tillæg af kompensationsbeløbet for december 1998 og  

 på den anden side boligstøtten opgjort efter de gældende  

 regler pr. 1. marts 1999. Fra denne forskel trækkes 500 kr. for  

 pensionister med en indkomst op til 110.000 kr. og 1.000 kr. for alle  

 øvrige støttemodtagere.
Hermed sikres, at det samlede tab som  

 følge af tidligere lovændringer og lovændringer pr. 1.  

 marts 1999 i alt ikke kan overstige 1.000 kr., og at tabet ikke kan overstige  

 500 kr. for pensionister med en husstandsindkomst til og med 110.000 kr.
Den ændrede ikrafttræden vil kun have  

 konsekvenser for udgifterne i 1999, hvor effekterne på udgifterne vil  

 blive reduceret til 10/12 af det i forslaget  

 anførte.
Dette gælder både boligsikring, boligydelse og  

 særlig støtte (kontanthjælp), eftersom disse ydelser  

 beregnes og udbetales på månedsbasis.
Endvidere medfører  

 den ændrede kompensationsordning, hvorefter pensionisthusstande med en  

 husstandsindkomst på 110.000 kr. eller derunder højst kan tabe  

 500 kr. fra et år til et andet, en reduktion af besparelsesprovenuet  

 på boligydelse i overgangsperioden.
Endelig vil forslaget om at se bort  

 fra erstatning for tabt erhvervsevne m.v. i formueopgørelsen samt de  

 foreslåede ændringer af reglerne omkring modtagere af  

 døgnhjælp medføre en beskeden reduktion af besparelsen.  

 Samlet medfører disse forslag i forhold til det i forslaget  

 anførte en reduktion af den samlede offentlige besparelse på 32  

 mio. kr. i 1999, 43 mio. kr. i 2000, 21 mio. kr. i 2001 og 10 mio. kr. i  

 2002.
 Udskydelsen af ikrafttrædelsen og den deraf afledte  

 ændring af den foreslåede kompensationsordning indebærer en  

 administrativ og forståelsesmæssig komplicering af såvel  

 støtteberegningen i 1999 som omberegning i løbet af 1999 og  

 efterregulering af støtte udbetalt i 1999.
 I § 83, stk. 3, præciseres herudover, at en eventuel  

 forøgelse af boligstøtten fra et år til et andet på  

 grund af ændringer af loven medfører en reduktion af et  

 eventuelt kompensationsbeløb for det pågældende år.  

 I stk. 4 præciseres, at der hvert år sker en reduktion af det  

 hidtidige kompensationsbeløb, også når boligstøtten  

 ikke ændres på grund af lovændringer.
 I den foreslåede § 83, stk. 5, præciseres, at  

 der også efter udgangen af 2004 - hvor begrebet  

 »grænsebeløb« ikke længere anvendes ved  

 boligstøtteberegningen efter §§ 21 og 22 - skal ske reduktion af  

 kompensationsbeløbet for husstande, der oplever en så  

 væsentlig indkomststigning, at den almindelige boligstøtte helt  

 falder bort.
 Den nedenstående tabel, som svarer til tabellen i  

 lovforslaget side 21, viser lovforslagets samlede økonomiske  

 konsekvenser med de ændringer, der følger af  

 ændringsforslagene.
Forslagets samlede økonomiske konsekvenser i 1999 og de  

 følgende år 1 ) Mio. kr.
(1998-niveau) 1999 2000 2001 2002 Boligsikring -42 -74 -100 -113 - stat -21 -37 -50 -561/2 - kommune -21 -37 -50 -561/2 Boligydelse -22 -364 -442 -473 - stat -92 -273 -331 -355 - kommune -30 -91 -110 -118 Beboerindskudslån 0 -1 -1 -1 - stat 0 -2/3 -2/3 -2/3 - kommune 0 -1/3 -1/3 -1/3 Kontanthjælp +3 +5 +7 +8 - stat +11/2 +21/2 +31/2 +4 - kommune +11/2 +21/2 +31/2 +4 I alt -161 -434 -536 -579 - stat -1111/2 -308 -379 -408 - kommune -491/2 -126 -157 -171 -  angiver mindreudgift.
 + angiver merudgift.
