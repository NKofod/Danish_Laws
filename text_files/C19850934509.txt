(Sygehusberedskabscirkulære nr. 19) Et fuldt udbygget sygehusberedskab kræver en betydelig tilgang af  

 personale.
Personalebehovet kan ikke forventes opfyldt alene ved hvervning  

 eller nyansættelse af uddannet sygehuspersonale, men må bl.a. dækkes ved  

 udvidelse af arbejdstiden for deltidsansat personale og udvidet arbejdstid  

 iøvrigt samt - som supplement i de mindre uddannelseskrævende stillinger -  

 inddragelse af frivillige kvinder og mænd.
 Dette problem har været behandlet i en under styrelsen nedsat  

 arbejdsgruppe, der havde til opgave at overveje behovet for frivilligt -  

 kvindeligt og mandligt - hjælpepersonel til det samlede sygehusberedskab, og  

 at fremsætte forslag til tilvejebringelse og uddannelse af sådant personel.
 Arbejdsgruppen afgav den 29. november 1982 en redegørelse.
 Redegørelsens konklusion er tiltrådt af civilforsvarsstyrelsens  

 sygehusberedskabsudvalg med repræsentanter for amtsrådsforeningen i Danmark,  

 foreningen af sygehusadministratorer i Danmark, den almindelige danske  

 lægeforening og forsvarskommandoen.
 Det i redegørelsen omtalte forslag til uddannelse af frivillige har været  

 behandlet af en ny arbejdsgruppe med repræsentanter for  

 civilforsvarsstyrelsen, sygehusvæsenet og Danske Kvinders Beredskab.
Denne arbejdsgruppe, der afgav indstilling i april 1985, har udarbejdet  

 pensumplaner og timeplaner for et kursus, der benævnes beredskabsuddannelse.  

 Dette kursus vil give de frivillige en grundlæggende viden inden for  

 sundhedsområdet, således at de i en beredskabssituation kan knyttes til  

 sygehusene, såfremt disse har behov herfor.
Arbejdsgruppen har endvidere  

 udarbejdet pensumplaner og timeplaner for særlige videreuddannelseskurser for  

 frivillige, der har gennemgået den omhandlede beredskabsuddannelse.  

 Arbejdsgruppen har tillige udarbejdet retningslinier for administrationen af  

 uddannelsen.
Arbejdsgruppens indstilling er tiltrådt af  

 sygehusberedskabsudvalget.
Redegørelsen af 29. november 1982 er herefter af den tidligere  

 arbejdsgruppe tilrettet i overensstemmelse hermed.
Den tilrettede redegørelse  

 vedlægges.
 Redegørelsen vil danne grundlag for udarbejdelse af en vejledning  

 vedrørende gennemførelse af uddannelsen af frivilligt hjælpepersonel til  

 sygehusberedskabet, under hensyntagen til både det lokale behov og de  

 økonomiske og praktiske muligheder for uddannelsens gennemførelse.
Ole Forsting direktør /F.
Trosbjerg brigadechef --------------------------------------------------------------------- BILAG REDEGØRELSE fra arbejdsgruppen vedrørende frivilligt hjælpepersonel til  

 sygehusberedskabet.
GENERELT I såvel freds- som krigstid er udgangspunktet sygehusets daglige  

 kapacitet.
Denne kapacitet kan forøges ved iværksættelse af  

 katastrofeberedskab, som vil være afhængig af bl.a. sygehusets størrelse og  

 mulighederne for visitering af patienter til andre sygehuse.
Såfremt behovet  

 for sygehuskapacitet stiger yderligere, kan den forhåndenværende  

 bygningsmasse udnyttes optimalt med henblik på at øge sengetallet og  

 sygehusets behandlingsmuligheder.
Denne situation betegnes som sygehusets  

 maksimumkapacitet eller i henhold til terminologien i  

 »Standardberedskabsplan for sygehuse« hovedforanstaltning 2.
 Yderligere sengekapacitet kan etableres ved at oprette sygehusannekser  

 (hovedforanstaltning 3) eller etablere beredskabssygehuse  

 (hovedforanstaltning 4).
 Udbygningen til sygehusets maksimumskapacitet formodes ressourcemæssigt i  

 en begrænset periode at kunne dækkes inden for de bestående muligheder både  

 med hensyn til personale og materiel.
 Derimod betinger udbygning med sygehusannekser og beredskabssygehuse  

 tilgang af både personale, materiel og forsyninger i øvrigt.
Det forudsættes, at alle sygehusberedskabsplaner indeholder etablering af  

 sygehusannekser.
Etablering af beredskabssygehuse er betinget af det antal,  

 der er tildelt de enkelte sygehuskommuner.
 Set ud fra en helhed er det således navnlig hovedforanstaltningerne 3 og  

 4, der kræver yderligere personale.
Personalebehovet kan ikke forventes opfyldt ved hvervning eller  

 nyansættelse af uddannet sygehuspersonale, men må dækkes i første omgang ved  

 udvidelse af arbejdstiden for deltidsansat personale og udvidet arbejdstid i  

 øvrigt.
Denne situation vil imidlertid hurtigt blive uholdbar, hvorfor der  

 allerede i planlægningen må regnes med inddragelse af den statslige  

 ambulancetjenestes mandskab, x-værnepligtige og frivilligt kvindeligt og  

 mandligt personel.
Den kvantitativt udvidede kapacitet betinger en udtynding i de bestående  

 sygehusuddannede personalegrupper med henblik på varetagelse af kvalificerede  

 opgaver og ledelsesfunktioner m.v. inden for de nytilkomne  

 opgaver/funktioner, sygehusannekser og beredskabssygehuse m.m.
Det vil derfor  

 være i de mindre uddannelseskrævende stillinger, behovet for udfyldelse af  

 rammerne vil vise sig.
 OMRÅDER, HVOR DER ER BEHOV FOR FRIVILLIGT PERSONEL.
Efter kommissoriet skal redegørelsen udelukkende tage stilling til  

 anvendelse af frivillige.
I sagens natur må det forudsættes, at disse kun har  

 ringe eller slet intet kendskab til sygehusdrift i hvervningsøjeblikket, men  

 sidenhen vil få en begrænset uddannelse, der sætter dem i stand til at løse  

 lettere opgaver omkring patientpleje, transporttjeneste, rengøring o.lign.  

 Det skal der naturligvis tages hensyn til ved disses placering i  

 sygehusberedskabet.
 Ud over de frivilliges uddannelse til sygehusberedskabet har en del  

 formentlig en civil uddannelse, som der så vidt muligt også bør tages hensyn  

 til ved den pågældendes placering i sygehusberedskabet.I forbindelse med  

 iværksættelse af hovedforanstaltningerne kan arbejdsgruppen pege på følgende  

 arbejdsområder som velegnede for kvindeligt og mandligt frivilligt personel:
 BEHOVET FOR FRIVILLIGE.
 Behovet for frivilligt personel stiger i takt med beredskabets optrapning  

 (intern maksimumkapacitet, sygehusannekser, beredskabssygehuse og  

 evakuering), derved, at det øgede beredskab beslaglægger det faste personale  

 dels i forbindelse med den udvidende kapacitet dels gennem en væsentlig  

 stigende belastning døgnet rundt.
 Der bliver selvsagt i beredskabssituationen behov for en mere markant  

 arbejdsdeling, således at det faste sygehuspersonale kan frigøres til de mere  

 uddannelseskrævende og specialiserede arbejdsopgaver, herunder  

 ledelsesmæssige funktioner, modtagelse og beskæftigelse af det  

 beredskabsbestemte personale (ambulancetjenestens mandskab, X-værnepligtige,  

 frivillige).
I det foreliggende er det ikke muligt at give konkrete anvisninger på,  

 hvor mange frivillige hjælpere, der er brug for i sygehusberedskabet.
Sådanne  

 opgørelser kan og bør kun foretages nøjagtigt i de enkelte beredskabsplaner.  

 Målet er derimod at gøre op med de områder inden for sygehusberedskabet, hvor  

 de frivillige kan anvendes og i tilslutning hertil opstille en  

 uddannelsesplan, der med beredskabsuddannelse kan udbygges med henblik på det  

 frivillige personales optagelse i sygehusberedskabet.
 Arbejsdsgruppen kan som en rettesnor blot angive, at der bliver behov for  

 et betydeligt antal frivillige, jfr. ovenstående.
 TILVEJEBRINGELSE AF FRIVILLIGE.
 CIVILFORSVARS-FORBUNDET.
Frivilligt personel til sygehusberedskabet kan hovedsagelig hentes fra  

 Civilforsvars-Forbundet, der er et landsforbund bestående af civilforsvarets  

 frivillige personel, personlige medlemmer samt tilsluttede foreninger,  

 forbund, virksomheder og institutioner.
Forbundet arbejder efter selvstændig  

 aftale med indenrigsministeriet og er opbygget som et støtteorgan for  

 civilforsvarsmyndighederne.
 Civilforsvars-Forbundets opgaver kan deles op i tre hovedafsnit:
 Interesser i forbindelse med anvendelse af frivilligt personale til  

 sygehusberedskabet samler sig om det tredie hovedafsnit - assistance for  

 myndighederne - der er baseret på lokale aftaler og drejer sig i det  

 væsentlige om hvervning af frivillige.
 HVERVNING.
 Hvervning foretages af CFF/DKB (Civilforsvars-Forbundet/Danske Kvinders  

 Beredskab). Uddannelsen foretages af CFF/DKB i samarbejde med  

 sygehusmyndighederne.
Administrativt og uddannelsesmæssigt kan sygehusene ikke påtage sig  

 registrering og uddannelse af det frivillige personel.
Det vil derfor være  

 hensigtsmæssigt, at CFF/DKB påtager sig disse opgaver i fredstid, således at  

 personellet først ved mobilisering overgår til det pågældende sygehus.
Det er  

 imidlertid vigtigt, at der skabes kontakt mellem det frivillige personel og  

 det sygehus, hvor de skal gøre tjeneste, således at de ikke er fuldstændig  

 fremmede over for sygehusmiljøet den dag, de mobiliseres.
Dette kan  

 eksempelvis tilgodeses ved at indkalde personellet mindst en gang årlig til  

 et orienterende møde med relevante, faglige emner på programmet.
Samtidig får  

 de frivillige følelsen af, at man er opmærksom på dem og regner med deres  

 indsats i en beredskabssituation.
 UDDANNELSE AF FRIVILLIGE.
Arbejdsgruppen foreslår, at frivilligt personel til sygehusberedskabet som  

 første led(* 1) i uddannelsen gennemgår en obligatorisk beredskabsuddannelse  

 af en varighed på 48 timer.
Denne uddannelse omfatter følgende fag:
 Efter beredskabsuddannelsen tilbydes de frivillige supplerende uddannelse  

 I eller II (funktionsbestemt uddannelse).
 Supplerende uddannelse I, der er af en varighed på 12 timer omfatter  

 følgende fag:
 Supplerende uddannelse II, der er af en varighed på 24 timer omfatter  

 følgende fag:
De påtænkte arbejdsopgaver i sygehusberedskabet kan varetages på lige fod  

 af mænd og kvinder.
Kun undtagelsesvis forekommer der så fysisk krævende  

 opgaver, at disse kun kan klares af mænd.
 KONKLUSION.
 Det er arbejdsgruppens opfattelse, at anvendelsen af frivilligt personel  

 er nødvendig for på effektiv funktionel vis at kunne gennemføre  

 hovedforanstaltningerne 3 - 5.
 CFF/DKB hverver frivilligt personel af de sædvanlige kanaler og stiller  

 personellet til rådighed for amtskommunernes sygehusberedskab.
Optagelse af frivilligt personel i sygehusberedskabet hviler på et  

 kontraktforhold.
For at skabe kontakten mellem sygehuset og de frivillige  

 finder arbejdsgruppen, at kontrakten må tegnes af disse.
 Hvervning, indgåelse af kontrakt og etablering og vedligeholdelse af  

 kontakten til sygehuset administreres i fredstid af CFF/DKB.
Uddannelsen forestås af CFF/DKB.
Uddannelsen gennemføres i samarbejde med  

 sygehusmyndighederne.
 Arbejdsgruppen er opmærksom på, at der påtænkes en omlægning af den  

 statslige ambulancetjenestes struktur, således at værnepligtigt mandskab i et  

 vist omfang erstattes af frivilligt mandskab.
 Ved mobilisering afleverer CFF/DKB en kasse med stamkort til sygehusene,  

 der herefter er personelmyndigheden.
 Yderligere oplysninger om CFF/DKB kan fås ved rekvirering af  

 informationsmateriale hos Civilforsvars-Forbundet.
Horsens, den 29. november 1982  

 (Tilrettet september 1985) P.A.V.
P.
Klausen (* 1) Inden beredskabsuddannelsen påbegyndes, har de frivillige dog også  

 gennemgået civilforsvarets grunduddannelse samt den supplerende  

 grunduddannelse.
