 I henhold til § 20, stk. 2, og § 21, stk. 6, i lov nr. 195 af 26. maj 1965  

 om saltvandsfiskeri fastsættes følgende:
 § 1.  Fiskeri efter sild, der ikke er bestemt til  

 menneskeligt konsum, er forbudt.
 Stk. 2.  Fiskeri efter sild må ikke foretages med vod-  

 eller trawlredskaber, der har en mindre maskestørrelse end 32 mm.
 Stk. 3.  Mindstemålet for sild fatsættes til 18 cm  

 regnet fra snudespids til halefinnens spids.
 Stk. 4.  Uanset bestemmelsen i stk. 3 må der i enhver  

 landing af sild forefindes indtil 10 vægtprocent sild under det fastsatte  

 mindstemål.
 § 2.  I tidsrummet 1. maj til 31. oktober, begge dage  

 medregnet, er det forbudt at ilandbringe brisling hidrørende fra vod- og  

 trawlfiskeri i Limfjorden.
 Stk. 2.  Ved fiskeri efter brisling må fangsten af sild  

 ikke overstige 10 vægtprocent af fangsten og ved fiskeri efter andre arter  

 ikke overstige 5 vægtprocent af fangsten.
 § 3.  Undermålsfisk og fredede fisk skal af  

 kontrolmyndighederne umiddelbart efter bevaringstagelsen eller  

 beslaglæggelsen, jfr. retsplejelovens kap. 68, udsættes i frit vand, såfremt  

 den sigtede erkender overtrædelsen, og fisken er i levedygtig stand.
 § 4.  Overtrædelse af bestemmelserne i denne  

 bekendtgørelse påtales og straffes i medfør af bestemmelserne i § 33 i lov  

 nr. 195 af 26. maj 1965 om saltvandsfiskeri.
Stk. 2.  Med hensyn til konfiskation gælder borgerlig  

 straffelovs regler herom.
Fangst eller værdien heraf kan dog konfiskeres,  

 selv om det ikke med sikkerhed kan godtgøres, at den i det hele hidrører fra  

 det ulovlige forhold.
§ 5.  Denne bekendtgørelse træder i kraft dagen efter  

 offentliggørelsen i Lovtidende.
Samtidig ophæves bekendtgørelse nr. 258 af  

 21. juni 1965.
