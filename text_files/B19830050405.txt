 I henhold til § 32D, stk. 2 og 3, og § 34 i ligningsloven, jfr.  

 lovbekendtgørelse nr. 327 af 7. juli 1983, bestemmes følgende:
Mandtal og slutligningskommune § 1.  Det i henhold til finansministeriets  

 bekendtgørelse nr. 307 af 10. juni 1969 oprettede centrale skatteyderregister  

 (CSR) udgør grundlaget for udskrivning af materiale vedrørende ligningen af  

 skattepligtige personer (slutligningen) for 1983.
§ 2.  Til brug ved slutligningen for 1983 udfærdiges  

 for hver kommune pr. 17. november 1983 en hovedmandtalsliste over personer,  

 der er optaget i CSR, og for hvem slutligningen må påregnes at skulle  

 foretages i den pågældende kommune.
Personer, der ifølge CSR's udvisende pr.  

 17. november 1983 er afgået ved døden inden den 1. januar 1983, medtages ikke  

 på hovedmandtalslisterne.
Det samme gælder børn, der den 1. januar 1983 ikke  

 var fyldt 15 år, medmindre de er forskudsregistreret for 1983.
 Stk. 2.  Endvidere udfærdiges pr. 13. februar 1984  

 supplerende mandtalslister over personer, der er optaget i CSR i tiden 17.  

 november-31. december 1983.
Stk. 3.  De skattepligtige opføres i mandtalslisterne i  

 personnummerorden.
Gifte kvinder, som ifølge registreringen i CSR pr. 17.  

 november 1983 i skattemæssig henseende anses at være samlevende med deres  

 ægtefælle, opføres dog i hovedmandtalslisterne umiddelbart efter ægtefællen.
 Stk. 4.  Mandtalslisterne tilsendes kommunerne.  

 Statsskattedirektoratet drager omsorg for udfærdigelsen og udsendelsen af  

 mandtalslisterne.
 § 3.  For skattepligtige, der er opført i  

 hovedmandtalslisterne, foretages slutligningen i den kommune, der er bestemt  

 i §§ 4 og 5.
§ 4.  Såfremt ikke andet følger af § 5, foretages  

 slutligningen i den kommune, i hvilken den skattepligtige har bopæl ifølge  

 den pr. 17. november 1983 foreliggende registrering i CSR.
Har han ikke bopæl  

 her i landet, foretages slutligningen i den kommune, hvori han ifølge CSR's  

 udvisende pr. 17. november 1983 senest har haft bopæl.
Har han ikke ifølge  

 CSR's udvisende pr. 17. november 1983 tidligere haft bopæl her i landet,  

 foretages slutligningen i den kommune, som har foranlediget ham optaget i  

 CSR.
 § 5.  For gifte kvinder, som ifølge CSR's udvisende  

 pr. 17. november 1983 i skattemæssig henseende anses at være samlevende med  

 deres ægtefælle, foretages slutligningen i samme kommune som for ægtefællen.  

 Det samme gælder for gifte kvinder, der ved udgangen af indkomståret 1983 i  

 skattemæssig henseende anses at være samlevende med deres ægtefælle.
§ 6.  Børn, som den 1. januar 1983 ikke er fyldt 15  

 år, og som ikke er medtaget på hovedmandstalslisterne, medtages kun ved  

 slutligningen, hvis de i indkomståret 1983 har haft skattepligtig indkomst  

 eller ved indkomstårets udløb ejer skattepligtig formue.
Slutligningen  

 foretages i så fald i den kommune, hvori barnet har bopæl den 1. november  

 1983.
 § 7.  For andre skattepligtige, som ikke er medtaget  

 på hovedmandtalslisterne, foretages slutligningen i den kommune, som har  

 foranlediget den pågældende optaget i CSR. § 5, 2. pkt., finder tilsvarende  

 anvendelse.
 § 8.  Er det efter foranstående bestemmelser  

 tvivlsomt, i hvilken kommune slutligningen for en person skal foretages,  

 træffer statsskattedirektoratet bestemmelse herom, ligesom  

 statsskattedirektoratet i øvrigt, hvor praktiske hensyn i særlige tilfælde  

 taler derfor, kan træffe bestemmelse om, at slutligning skal foretages i en  

 anden kommune end den, der følger af foranstående bestemmelser.
§ 9.  De kommunale ligningsmyndigheder skal foretage  

 indberetning til statsskattedirektoratet om ansættelserne for 1983 efter  

 nærmere af direktoratet fastsatte regler.
Sker der senere ændring af en  

 ansættelse, foretager vedkommende kommunale ligningsmyndighed ligeledes  

 indberetning herom til statsskattedirektoratet efter nærmere af direktoratet  

 fastsatte regler.
Skatteberegning og slutopgørelse § 10.  Beregning af slutskat, restskat og overskydende  

 skat med foreskrevne tillæg og godtgørelser m. v. foretages for 1983 af  

 statsskattedirektoratet med bistand af de kommunale ligningsmyndigheder.  

 Afgørelser vedrørende grundlaget for skatternes beregning kan af de  

 skattepligtige påklages til vedkommende ligningskommission senest 4 uger  

 efter, at den skattepligtige har modtaget underretning om skatteberegningen.  

 Ligningskommissionens afgørelse kan påklages til skatterådet inden for samme  

 frist som påklage til ligningskommissionen.
Efter 31. marts 1985 kan påklage  

 alene ske til vedkommende skatteråd.
De myndigheder, der beregner skatterne,  

 kan selv berigtige eventuelle skrivefejl, regnefejl o. lign.
Stk. 2.  For særlige grupper af skatteydere kan  

 statsskattedirektoratet lade skatteberegningen foretage af de kommunale  

 ligningsmyndigheder.
For disse skatteydere skal de kommunale  

 ligningsmyndigheder foretage indberetningen om de beregnede skatter i  

 forbindelse med indberetningen om ansættelserne, jfr. § 9.  

 Statsskattedirektoratet fastsætter de nærmere regler for disse  

 indberetninger.
