Fremsat den 6. februar 2002 af  

 økonomi- og erhvervsministeren (Bendt Bendtsen) Forslag til Lov om ændring af lov om  

 hjemmeservice (Regulering af ydelsestyper og bidragsprocent) § 1 I lov om hjemmeservice, jf. lovbekendtgørelse nr. 158 af 1. marts  

 2000, foretages følgende ændringer:
 1. § 2, stk. 1 og 2, affattes således:
»Bidrag kan ydes til forbrugeres køb af hjemmeservice, som en  

 virksomhed, jf. § 4, udfører for en husstand på eller i  

 direkte tilknytning til husstandens bopæl eller anden bolig, som  

 hustanden jævnligt benytter.
Bidrag kan alene ydes til husstandens  

 køb af hjemmeservice i form af rengøring til privatforbrug.
 Stk. 2. Følgende former for rengøring er ikke  

 omfattet:
 1)	Rengøring, som en virksomhed udfører for virksomhedens  

 ejere og for husstande, der er nærtstående i forhold til  

 virksomhedens ejere.
 2)	Rengøring i forbindelse med anlægs-, reparations- og  

 vedligeholdelsesarbejde.
3)	Rengøring i forbindelse med udlejning af  

 sommerhuse.« 2. § 2, stk. 3, ophæves.
 Stk. 4-6 bliver herefter stk. 3-5.
 3. § 2, stk. 6, der bliver stk. 5,  

 affattes således:
»Stk. 5. Erhvervs- og Selskabsstyrelsen kan fastsætte  

 regler, der nærmere definerer det arbejde, som er omfattet af begrebet  

 rengøring i stk. 1 og stk. 2.« 4. § 3, stk. 2, affattes således:
»Stk. 2. Til hjemmeservice som nævnt i § 2,  

 stk. 1, udgør bidraget 40 pct.
Bidraget beregnes af det  

 fakturerede beløb inklusive moms fratrukket udgifter inklusive moms  

 til materialer.
Bidraget kan ikke overstige det beløb, hvormed  

 virksomheden har foretaget fradrag for bidrag i regningen til  

 forbrugeren.« § 2 Loven træder i kraft den 1. marts 2002 og finder anvendelse på  

 ydelser udført fra denne dato.
Bemærkninger til lovforslaget Almindelige bemærkninger 1. Indledning Formålet med dette lovforslag er at reducere statens  

 udgifter til hjemmeserviceordningen.
Statens udgifter til hjemmeservice  

 udgjorde 466 mio. kr. i 2001. Udgifterne var fordelt med 344 mio. kr. til  

 forbrugeres køb af rengøringsarbejde, 105 mio. kr. til  

 køb af havearbejde og 17 mio. kr. til køb af øvrige  

 hjemmeserviceydelser.
Efter det foreliggende forslag ændres lov om  

 hjemmeservice således, at hovedydelsen rengøring bibeholdes, men  

 bidraget reduceres fra 50 pct. til 40 pct.
Alle øvrige ydelsestyper  

 bortfalder.
Det anslås, at statens udgifter til hjemmeservice derved  

 reduceres med 227 mio. kr. i 2002 og herefter med 282 mio. kr.  

 årligt.
 Den nugældende lov om hjemmeservice trådte i  

 kraft den 1. januar 1997. Loven er senest blevet revideret i januar 2000,  

 hvor omfanget af bidragsberettigede ydelser blev ændret, samtidig med  

 at bidragsprocenten til de forskellige ydelser blev differentieret.
 Formålet med hjemmeserviceordningen er at:
· · · Gennem et bidrag til forbrugernes køb af ydelser  

 fra hjemmeservicevirksomheder søges formålet realiseret.  

 Bidraget tilsigter at nedsætte forbrugerbetalingen til et niveau, som  

 kan konkurrere med gør-det-selv-arbejde og sort arbejde.
Gennem  

 køb af hjemmeservice får forbrugerne mulighed for at købe  

 sig til mere fritid, samtidig med at der skabes arbejdspladser for ringe  

 uddannede i professionelt drevne servicevirksomheder.
2. Gældende ret Lov om hjemmeservice yder i dag et bidrag på 50 pct.  

 til følgende ydelser:
· · · · · · Der ydes et bidrag på 35 pct. til følgende  

 ydelser:
· Bidraget ydes til husstandens køb af hjemmeservice,  

 mens det udbetales til den virksomhed, som har udført arbejdet.  

 Samtidig er det et krav, at virksomheden, der udfører arbejdet, er  

 optaget under hjemmeserviceordningen.
 Det fremgår af loven, at økonomi- og  

 erhvervsministeren kan ændre bidragsstørrelserne til de enkelte  

 ydelser og fastsætte et loft over, hvor meget en husstand kan modtage i  

 bidrag til hjemmeservice fordelt på ydelser og i samlet bidrag.
3. Lovforslagets indhold Statens udgifter til hjemmeservice udgjorde i 2001 466  

 mio. kr.
Som led i finansloven for 2002 foreslås det at nedsætte  

 bidraget til forbrugeres køb af hjemmeservice, hvormed statens  

 udgifter reduceres.
Lovforslaget indebærer, at bidraget til  

 rengøring reduceres fra 50 pct. til 40 pct., og at bidraget til alle  

 øvrige ydelser bortfalder.
Begrundelsen for at fastholde bidraget til  

 rengøringsarbejde er, at det giver en større  

 samfundsøkonomisk effekt end bidrag til havearbejde.
 Når bidrag til rengøringsarbejde giver en  

 større samfundsøkonomisk effekt end bidrag til havearbejde  

 skyldes det, at hjemmeservicerengøring i højere grad end  

 hjemmeservicehavearbejde beskæftiger personer, der har en høj  

 risiko for at miste grebet på arbejdsmarkedet: Nydanskere, kvinder, der  

 har været uden tilknytning til arbejdsmarkedet i længere perioder  

 samt personer med ringe uddannelse.
 Endelig er der tale om, at de virksomheder, som  

 udfører havearbejde, ofte er erhvervsgartnere, som har anden  

 beskæftigelse end hjemmeservice, og dermed har de en mindre risiko for  

 at lukke end virksomheder, der yder rengøringsarbejde.
Der er i dag ca. 4100 virksomheder optaget under  

 hjemmeserviceordningen. Ændringen af loven vil medføre, at de  

 ca. 900 virksomheder, der kun udfører havearbejde, udmeldes af  

 ordningen.
Samtidig forventes det, at reduktionen i bidragsprocenten til  

 rengøringsarbejde vil medføre, at yderligere ca. 1000-1500  

 virksomheder på sigt vil forlade ordningen.
Økonomi- og Erhvervsministeriet har siden  

 hjemmeserviceordningens ikrafttræden fulgt udviklingen i priser,  

 lønninger og avancer inden for hjemmeserviceerhvervet tæt og  

 sammenlignet niveauet med sammenlignelige erhverv.
Analyserne viser, at  

 avancerne inden for hjemmeservicerengøring ligger under avancerne  

 inden for sammenlignelige brancher.
For år 2000 viste analysen, at  

 avancestigningen inden for hjemmeservicerengøring kun var halvt  

 så stor som avancestigningen i sammenlignelige brancher.
Det anses  

 derfor ikke for sandsynligt, at virksomhederne vil kunne reducere deres  

 avancer og bære bidragsreduktionen selv.
Det må derfor forventes,  

 at virksomhederne vil være nødsaget til at overføre  

 bidragsreduktionen til forbrugerne, hvorfor efterspørgslen efter  

 rengøringsarbejde må forventes at falde.
 Økonomi- og Erhvervsministeriets kommende analyser  

 forventes på den baggrund at vise en stigning i priserne inden for  

 hjemmeserviceerhvervet, uden at avancerne tilsvarende stiger. Økonomi-  

 og Erhvervsministeriet vil fremover årligt følge udviklingen i  

 avancerne inden for hjemmeserviceerhvervet.
Reduktionen af hjemmeserviceordningen forventes delvist  

 opvejet af de samme virksomheders øgede mulighed for at medvirke til  

 at udføre kommunal hjemmehjælp.
Regeringen ønsker frit  

 valg for borgerne, blandt andet mellem privat og kommunal hjemmehjælp.  

 Frit valgs modellen forventes at medføre nye indtjeningsmuligheder for  

 de virksomheder, som i dag yder hjemmeservice.
På den baggrund  

 nedlægges den arbejdsgruppe, der blev nedsat i 1996, og som blandt  

 andet havde som opgave at følge udviklingen i kommunernes  

 hjemmehjælpsaktiviteter.
4. Høring Lovforslaget er sendt til høring hos:
 Arbejderbevægelsens Erhvervsråd,  

 Arbejdsgiverforeningen for Handel, Transport og Service, Danske  

 Hjemmeservicevirksomheders Brancheforening, Dansk Arbejdsgiverforening, Dansk  

 Handel & Service, Finansrådet, Forbundet for Offentligt Ansatte,  

 Forbrugerrådet, Frederiksberg Kommune, Fællesforeningen for  

 Hjemmeservice, Hjemmeserviceforeningen Danmark,  

 Håndværksrådet, Kommunernes Landsforening, Landsforeningen  

 af Danske Anlægsgartnermestre, Kvindeligt Arbejderforbund,  

 Københavns Kommune, Landsorganisationen i Danmark, Liberale Erhvervs  

 Råd, Parcelhusejernes Landsforening, Rengøringsselskabernes  

 Branche- og Arbejdsgiverforening, Servicebranchens Arbejdsgiverforening,  

 Specialarbejderforbundet i Danmark, Beskæftigelsesministeriet,  

 Finansministeriet, Finansstyrelsen, Skatteministeriet og  

 Socialministeriet.
5. Økonomiske og administrative konsekvenser af lovforslaget Lovforslaget forventes umiddelbart at reducere statens  

 udgifter til bidrag til hjemmeservice med 227 mio. kr. i 2002. De kommende  

 finansår vurderes det, at besparelsen for staten vil være 282  

 mio. kr. årligt.
6. Konsekvenser for erhvervslivet For erhvervslivet medfører lovforslaget en  

 ændring i forhold til ordningens hidtidige udformning.
Ved en reduktion  

 i bidraget til hjemmeservice forventes en stigning i den pris, forbrugeren  

 skal betale for hjemmeservice.
Efterspørgslen efter hjemmeservice  

 forventes derfor at falde, således at hjemmeservicebranchen vil opleve  

 en reduktion i omsætningen på ca. 420 mio. kr. i 2002 og ca. 562  

 mio. kr. i hvert af de efterfølgende finansår.
Branchens samlede  

 omsætning er i dag ca. en mia. kr.
For virksomhederne vil konsekvenserne af lovforslaget  

 være forskellige.
Bidraget til havearbejde bortfalder, hvormed de ca.  

 900 virksomheder, som kun udfører havearbejde, må forlade  

 ordningen.
Yderligere forventes reduktionen i bidraget til  

 rengøringsarbejde fra 50 pct. til 40 pct. at medføre, at  

 yderligere ca. 1000-1500 virksomheder på sigt vil forlade ordningen.  

 Beskæftigelsen inden for hjemmeserviceerhvervet forventes at blive  

 reduceret med ca. 1500 fuldtidsbeskæftigede, hvad der svarer til et  

 større antal deltidsbeskæftigede.
Regeringen ønsker frit valg for borgerne, blandt  

 andet mellem privat og kommunal hjemmehjælp.
Frit valgs modellen  

 forventes at medføre nye indtjeningsmuligheder for de virksomheder,  

 som i dag yder hjemmeservice.
Reduktionen af hjemmeserviceordningen forventes  

 derfor delvist opvejet af de samme virksomheders øgede mulighed for at  

 medvirke til at udføre kommunal hjemmehjælp.
 Lovforslaget skønnes kun at få mindre  

 administrative konsekvenser for virksomhederne.
Ændringen i bidragssatserne vil medføre, at  

 de virksomheder, der benytter edb i deres bogføring og fakturering,  

 skal ændre bidragssatserne i virksomhedens edb-programmer.
De  

 virksomheder, der benytter sig af manuel bogføring, skal blot anvende  

 en anden bidragssats end tidligere.
Samlet skønnes der at være  

 tale om en beskeden engangsbyrde.
De virksomheder, som vil fortsætte under ordningen,  

 og som tidligere har udført både 50 pct. og 35 pct. ydelser, vil  

 opleve en administrativ lettelse.
Det skyldes, at virksomhederne tidligere  

 har skullet anvende forskellige fakturaer og girokort til at administrere  

 henholdsvis 50 pct. og 35 pct. ydelser, og de har skullet bogføre de  

 to ydelsesarter hver for sig.
Dette har været gældende for ca. 1  

 pct. af alle betalinger.
Den løbende administrative lettelse for  

 virksomhederne forventes at blive beskeden.
På denne baggrund skønnes de samlede  

 administrative konsekvenser at være af en størrelsesorden, hvor  

 det ikke vil være rimeligt at ulejlige virksomhederne for at få  

 foretaget en vurdering via Økonomi- og Erhvervsministeriets test- og  

 fokuspaneler.
Center for Administrative Lettelser i Erhvervs- og  

 Selskabsstyrelsen, som administrerer panelerne, er blevet forelagt sagen, og  

 er enige i denne vurdering.
7. Konsekvenser for miljøet Lovforslaget forventes ikke at få konsekvenser for  

 miljøet.
8. Forholdet til EU-retten Lovforslaget indeholder ikke EU-retlige aspekter.
9. Henvisning til Folketingstidende vedrørende den oprindelige  

 lov om hjemmeservice og senere ændringslove Lov nr. 463 af 12. juni 1996: FT 1995-96:6081, 6196, 7163,  

 7369; A 5182; B 1048.
 Lov nr. 980 af 17. december 1997: FT 1997-98: 1142, 2017;  

 2236; A 1199; B 43, 73.
Lov nr. 1091 af 29. december 1999: FT 1999-2000: 1295,  

 2513, 2655; A 1573 Oversigt over konsekvenser af  

 lovforslaget Positive konsekvenser/  

 mindre omkostninger Negative konsekvenser/   

 meromkostninger Økonomiske konsekvenser for stat, kommuner og  

 amtskommuner Forslaget vil reducere statens udgifter til hjemmeservice med  

 227 mio. kr. i 2002 og 282 mio. kr. årligt de kommende  

 finansår.
Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Hjemmeservicebranchen forventes at opleve en reduktion i  

 omsætningen på ca. 420 mio. kr. i 2002 og ca. 562 mio. kr. i de  

 kommende finansår.
Administrative konsekvenser for erhvervslivet Begrænset Begrænset Miljømæssige konsekvenser Nej Nej Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Bestemmelsen angiver, hvilken type arbejde der kan ydes  

 bidrag til.
I forhold til den gældende bestemmelse ydes der  

 således ikke længere bidrag til følgende ydelser:  

 indkøb af dagligvarer, madlavning og opvask, vask og strygning,  

 almindeligt forekommende havearbejde, snerydning, fejning og rensning af  

 tagrender, andet almindeligt forekommende husholdningsarbejde og afhentning  

 af børn i daginstitutioner.
Der kan stadig ydes bidrag til  

 rengøring.
 Som en konsekvens af at hjemmeservice fremover kun  

 omfatter rengøring, foreslås det at forenkle bestemmelsen i  

 stk. 2. Lovforslaget indeholder således kun forhold, der er  

 relevante for afgrænsningen af bidragsberettiget rengøring.
Rengøring i forbindelse med anlægs-,  

 reparations- og vedligeholdelsesarbejder ydes der ikke bidrag til.
Dette er i  

 overensstemmelse med den hidtil gældende praksis, hvor rengøring  

 i forbindelse med anlægs- reparations- og vedligeholdelsesarbejde anses  

 for en del af det pågældende arbejde, og derfor ikke er  

 bidragsberettiget, jf. nugældende § 2, stk. 3, nr. 1.
Med henblik på at sikre, at der ikke ydes bidrag til  

 rengøring udført som led i udlejning af sommerhuse,  

 indføres i stk. 2, nr. 3, en bestemmelse om, at denne form for  

 rengøring ikke er bidragsberettiget.
I overensstemmelse med den  

 hidtidige praksis vedrørende den gældende lovs § 2,  

 stk. 3, nr. 7, om klargøring, opsyn m.v. i forbindelse med  

 udlejning af sommerhuse, anses en husstands køb af rengøring  

 dog ikke for at ske i forbindelse med udlejning, hvis rengøringen fx  

 udføres i umiddelbar tilknytning til husstandens egen benyttelse af  

 sommerhuset.
De ydelser, der er undladt i forhold til stk. 2 i den  

 gældende lov, er pasning og pleje samt madlavning og servering ved  

 enkeltstående lejligheder.
Disse ydelser vil heller ikke være  

 bidragsberettigede i medfør af det foreliggende lovforslag.
Til nr. 2 På baggrund af de foreslåede ændringer  

 af § 2, stk. 1 og 2, og for at forenkle loven, således at der  

 alene medtages forhold, som er relevante for afgrænsningen af  

 bidragsberettiget rengøringsarbejde, ophæves bestemmelsen i  

 stk. 3 vedrørende ydelser, der ikke er husholdningsarbejde.
De ydelser, som er nævnt i stk. 3 i den  

 gældende lov, er følgende: anlægs-, reparations- og  

 vedligeholdelsesarbejder, skorstensfejning, skadedyrsbekæmpelse,  

 frisørarbejde, terapeutarbejde, fodpleje m.v.,  

 rådgivningsvirksomhed, herunder rådgivning om juridiske,  

 tekniske, økonomiske eller regnskabsmæssige forhold,  

 undervisning, klargøring, opsyn m.v. af sommerhuse i forbindelse med  

 udlejning og flytning.
Disse ydelser vil heller ikke være  

 bidragsberettigede i medfør af det foreliggende lovforslag.
Til nr. 3 Der er alene tale om en konsekvensændring som  

 følge af, at loven fremover kun nævner rengøring som  

 hjemmeserviceydelse.
Til nr. 4 Bestemmelsen angiver hvilken bidragsprocent, der ydes til  

 hjemmeservice i form af rengøring.
I forhold til den gældende  

 lov nedsættes bidragsprocenten fra 50 pct. til 40 pct.
Til § 2 Det foreslås, at lovændringen træder i  

 kraft den 1. marts 2002 og finder anvendelse på ydelser udført  

 fra denne dato.
Bidragsberettiget arbejde, der er udført forud for 1.  

 marts 2002, vil derimod modtage bidrag efter de gældende regler i den  

 nuværende lov om hjemmeservice.
Som følge af at lov om hjemmeservice er en  

 bevillingsstyret lov, har den kun virkning inden for den  

 pågældende finanslovsbevilling.
Eventuelle privatretlige aftaler,  

 der rækker ud over finanslovbevillingen medfører derfor ikke  

 krav på bidrag fra staten.
 Med bestemmelsen undgås også, at der i  

 perioden inden lovens ikrafttræden kan indgås aftaler om  

 hjemmeserviceydelser, der skal udføres efter lovens  

 ikrafttræden, men som skal honoreres efter de nugældende  

 bidragsregler.
Bilag Lovforslaget sammenholdt med gældende lov Gældende formulering Lovforslaget § 1 I lov om hjemmeservice, jf. lovbekendtgørelse nr. 158 af 1. marts  

 2000, foretages følgende ændringer:
§ 2. Bidrag kan ydes til forbrugeres køb af  

 hjemmeservice, som en virksomhed, jf. § 4, udfører for en  

 husstand på eller i direkte tilknytning til husstandens bopæl  

 eller anden bolig, som husstanden jævnlig benytter.
Bidrag kan alene  

 ydes til husstandens køb af hjemmeservice til privatforbrug.
Ved  

 hjemmeservice forstås følgende ydelser:
1)	Indkøb af dagligvarer, 2)	rengøring, 3)	madlavning og opvask, 4)	vask og strygning, 5)	almindeligt forekommende havearbejde, snerydning, fejning og  

 rensning af tagrender, 6)	andet almindelig forekommende husholdningsarbejde og 7)	afhentning af børn i daginstitutioner, når husstanden i  

 tidsmæssig sammenhæng hermed aftager én eller flere andre  

 hjemmeserviceydelser hos samme hjemmeservicevirksomhed.
 1. § 2, stk. 1 og 2, affattes  

 således:
Bidrag kan ydes til forbrugeres køb af hjemmeservice, som en  

 virksomhed, jf. § 4, udfører for en husstand på eller i  

 direkte tilknytning til husstandens bopæl eller anden bolig, som  

 hustanden jævnligt benytter.
Bidrag kan alene ydes til husstandens  

 køb af hjemmeservice i form af rengøring til privatforbrug.
 Stk. 2. Følgende former for rengøring er ikke  

 omfattet:
 1)	Rengøring, som en virksomhed udfører for virksomhedens  

 ejere og for husstande, der er nærtstående i forhold til  

 virksomhedens ejere.
 2)	Rengøring i forbindelse med anlægs-, reparations- og  

 vedligeholdelsesarbejde.
 3)	Rengøring i forbindelse med udlejning af sommerhuse.
 Stk. 2. Følgende former for husholdningsarbejde er ikke  

 omfattet:
 1)	Arbejde, som en virksomhed udfører for virksomhedens ejere og  

 for husstande, der er nærtstående i forhold til virksomhedens  

 ejere.
 2)	Pasning og pleje.
 3)	Madlavning og servering ved enkeltstående lejligheder.
 Stk. 3. Følgende ydelser anses ikke for  

 husholdningsarbejde:
 2. § 2, stk. 3, ophæves.
 Stk. 4-6 bliver herefter stk. 3-5.
 1)	Anlægs-, reparations- og vedligeholdelsesarbejder.
 2)	Skorstensfejning.
 3)	Skadedyrsbekæmpelse.
 4)	Frisørarbejde, terapeutarbejde, fodpleje m.v.
 5)	Rådgivningsvirksomhed, herunder rådgivning om juridiske,  

 tekniske, økonomiske eller regnskabsmæssige forhold.
 6)	Undervisning.
 7)	Klargøring, opsyn m.v. af sommerhuse i forbindelse med  

 udlejning.
 8)	Flytning.
 Stk. 6. Erhvervs- og Selskabsstyrelsen kan fastsætte  

 regler, der nærmere definerer det arbejde, som er omfattet af ydelserne  

 i stk. 1.
 3. § 2, stk. 6, der bliver stk. 5,  

 affattes således:
 Stk. 5. Erhvervs- og Selskabsstyrelsen kan fastsætte  

 regler, der nærmere definerer det arbejde, som er omfattet af begrebet  

 rengøring i stk. 1 og stk. 2.
Stk. 2. Til hjemmeservice som nævnt i § 2,  

 stk. 1, nr. 1-4, 6 og 7, udgør bidraget 50 pct.
Til hjemmeservice  

 som nævnt i § 2, stk. 1, nr. 5, udgør bidraget 35 pct.  

 Bidraget beregnes af det fakturerede beløb inklusive moms fratrukket  

 udgifter inklusive moms til materialer.
Bidraget kan ikke overstige det  

 beløb, hvormed virksomheden har foretaget fradrag for bidrag i  

 regningen til forbrugeren.
 4. § 3, stk. 2, affattes således:
Stk. 2. Til hjemmeservice som nævnt i § 2,  

 stk. 1, udgør bidraget 40 pct.
Bidraget beregnes af det  

 fakturerede beløb inklusive moms fratrukket udgifter inklusive moms  

 til materialer.
Bidraget kan ikke overstige det beløb, hvormed  

 virksomheden har foretaget fradrag for bidrag i regningen til  

 forbrugeren.
§ 2 Loven træder i kraft den 1. marts 2002 og finder anvendelse på  

 ydelser udført fra denne dato.
