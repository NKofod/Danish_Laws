 Ved ejednomsvurderingen af vandingsanlæg, opført af leasingselskab og  

 udlejet til kommune, medtages bygninger, dvs. murede og støbte  

 konstruktioner, og installationer, dvs. tilbehør, som henhører til  

 erhvervsejendomme i almindelighed, ved vurderingen, jf.
 vurderingsloven § 9. Disse aktiver henhører under afskrivningslovens  

 afsnit IV.
 Anlæggets Elektriske og mekaniske dele medtages ikke ved vurderingen,  

 og skattemæssigt henhører disse driftsmidler under afskrivningslovens afsnit  

 I.
En revisor forespurgte om den vurdeingsmæssige behandling af et vandrensningsanlæg, der påtænktes opført af et leasingselskab og udlejet til en kommune.
 Statsskattedirektoratet udtalte, at som bygninger anses alle murede og  

 støbte konstruktioner på eller i jorden, herunder egentlige bygninger,  

 pumpestationer, bassiner, veje samt nedgravede kloak~ og vandledningsanlæg.  

 En eventuel administrationsbygning til anlægget vil kunne afskrives efter  

 afskrivningslovens § 18 A som en industribygning.
 Til installationer henregnes tilbehør til bygnngen, som er indlagt af  

 ejeren til brug for bygningens anvendelse som erhvervsejendom i  

 almindelighed, herunder effekter der tjener til belysning i og omkring  

 renseanlægget samt enhver effekt, der har til formål at opvarme ejendommen,  

 eksempelvis varmeinstallationer i mandskabsrum og andre personalefaciliteter.
 Til driftsmidler henregnes alle elektriske og mekaniske anlæg, herunder  

 maskiner, pumper og andre bevægelige dele samt filterarrangementer,  

 el-ledninger, kontrolpaneler m.v.
