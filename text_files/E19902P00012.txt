1. Virksomhedsskatteloven 2. Regler om indkomstopgørelsen 3. Særskilte indtægtsposter - ud over avance ved varesalg 4. Omkostninger 5. Skattemæssige afskrivninger og investeringsfonds 6. Afståelse af erhvervsvirksomhed 7. Specielle forhold 1. Virksomhedsskatteloven Litteratur: Jens Drejer og Gitte Skovby: Skattereformen og  

 Virksomhedsbeskatning.
Ole Bjørn m.fl.: Virksomhedsskatteregnskab og  

 Virksomhedsbeskatning.
Skat-særnummer - dec. 1988 om virksomhedsordningen,  

 der indeholder Skattedepartementets besvarelse af en række principielle  

 spørgsmål.
Virksomhedsordningen Lovbek. nr.575 af 22.aug. 1989 om indkomstbeskatning af selvstændige  

 erhvervsdrivende (virksomhedsskatteloven, i det følgende benævnt VSL)  

 omhandler den særlige virksomhedsordning, der gælder for selvstændige  

 erhvervsdrivende.
VSL har virkning fra og med indkomståret 1987.
 Reglerne er omtalt i skd.cirk. om virksomhedsskatteloven nr.21 af 9.dec.  

 1986 (i det følgende kaldet VSL-cirk.) samt i skd.cirk. af 5.okt. 1988 om  

 afgrænsning mellem lønmodtagere og selvstændige erhvervsdrivende på  

 skattelovgivningens område.
Anvendes virksomhedsordningen, får den skattepligtige fuld fradragsværdi  

 for virksomhedens renteudgifter.
Endvidere bliver en del af virksomhedens  

 overskud beskattet som kapitalafkast med ca. 51-57 pct., medens det  

 resterende overskud beskattes med op til 68 pct.
Endelig er der mulighed for  

 at opspare overskud i virksomheden mod en foreløbig virksomhedsskat på 50  

 pct.
1.1. Hvem kan benytte virksomhedsordningen Fuldt og begrænset skattepligtige personer, som driver selvstændig  

 virksomhed, bortset fra såkaldt anpartsvirksomhed, jf.
L 1.1.2, kan vælge at  

 følge reglerne i VSL.
Dette valg kan træffes for hvert enkelt indkomstår for  

 sig.
Den skattepligtige skal ved indgivelse af selvangivelse for et  

 indkomstår anføre, om reglerne i VSL ønskes anvendt.
Regnskabskrav I bek. nr.547 af 13.aug. 1987 er fastsat de skattemæssige krav til  

 regnskabsgrundlaget og regnskabet for erhvervsdrivende, der anvender reglerne  

 i VSL.
 Det er en forudsætning for at anvende virksomhedsordningen, at den  

 erhvervsdrivende opfylder bogføringslovens bestemmelser, se L 2.2. Endvidere  

 skal mindstekravene til årsregnskaber, der vedlægges selvangivelsen, og  

 kravene til det regnskabsmæssige grundlag opfyldes, se L 2.4. Ovennævnte krav  

 gælder for alle, der ønsker at anvende virksomhedsordningen.
Virksomhedens bogføring skal tilrettelægges således, at der  

 regnskabsmæssigt sker en adskillelse af virksomhedens økonomi og den  

 erhvervsdrivendes private økonomi.
Bogføringen for såvel virksomheden som den  

 erhvervsdrivende kan dog foretages i eet bogføringssystem under forudsætning  

 af, at kontoplanen er tilrettelagt således, at kravet om regnskabsmæssig  

 adskillelse er opfyldt.
Virksomhedens bogføring skal omfatte alle transaktioner mellem  

 virksomheden og »omverdenen«, herunder med den erhvervsdrivendes  

 private økonomi.
Indtægter og udgifter i tilknytning til de aktiver og  

 passiver, der indgår i virksomheden, er transaktioner med  

 »omverdenen«, som derfor omfattes af virksomhedens bogføring.
Overførsler af værdier fra den erhvervsdrivende til virksomheden (indskud)  

 og fra virksomheden til den erhvervsdrivende (hævninger) skal bogføres  

 særskilt for hver post.
Finansielle aktiver og passiver anses for overført  

 med virkning for indkomstårets ultimobalance.
I de tilfælde, hvor den erhvervsdrivende fører en mellemregningskonto for  

 beløb, der midlertidigt indbetales uden at indgå i opgørelsen af overførsler  

 mellem virksomheden og den erhvervsdrivende, skal bevægelserne på kontoen  

 bogføres særskilt for hver post.
Mellemregningskontoens udvisende ved  

 regnskabsårets udløb skal oplyses særskilt, se L 1.5.5.
 Det er også en forudsætning for at anvende virksomhedsordningen, at den  

 erhvervsdrivende foretager renteperiodisering, se L 1.4.1.
Det er endelig en forudsætning for at anvende virksomhedsordningen, at den  

 omfatter hele den erhvervsdrivendes virksomhed og et fuldt indkomstår, når  

 virksomheden har været drevet hele året.
Hvis den erhvervsdrivende og/eller  

 dennes ægtefælle driver flere virksomheder, skal virksomhedsordningen  

 anvendes for samtlige virksomheder.
 Til brug for skattemyndighedernes administration af VSL er der fastsat en  

 række oplysnings- og specifikationskrav til årsregnskabet.
Når en virksomhed overgår til beskatning efter reglerne i VSL, skal den  

 erhvervsdrivende ved indgivelse af selvangivelsen for det pågældende år  

 specificere indskudskonto og kapitalafkastgrundlag.
Specifikationspligten  

 gælder også i de tilfælde, hvor en erhvervsdrivende under  

 virksomhedsordningen senere køber en virksomhed og overfører denne til  

 virksomhedsordningen.
 Der kræves særskilt oplysning om:
 1) Summen af de i regnskabsåret forfaldne renteindtægter og renteudgifter  

 samt periodiseringsposter ved regnskabsårets begyndelse og slutning.
 2) Indkomstårets reguleringer af og saldi ved regnskabsårets udløb på  

 indskudskonto og konto for opsparet overskud.
 3) Beløb, der ved regnskabsårets udløb, er hensat til senere hævning.
 4) Summen af samtlige indskud og summen af samtlige hævninger.
 5) Art og værdiansættelse af indskud og hævninger, der ikke er kontante  

 beløb.
 6) Kapitalafkastgrundlag ved årets begyndelse, som efter indtrædelsesårets  

 udløb dog kan opgøres med udgangspunkt i virksomhedens egenkapital.
 7) Beregningen og størrelsen af kapitalafkast.
 8) Beregningen og størrelsen af eventuelle rentekorrektioner.
 Kravet indebærer, at den erhvervsdrivende ved beregning af rentekorrektion  

 efter VSL § 11, stk.1, skal oplyse størrelsen af kapitalafkastgrundlaget ved  

 regnskabsårets udløb samt nettorenteudgiften, reguleret som anført i den  

 nævnte bestemmelse.
 Erhvervsdrivende, der driver flere virksomheder, skal desuden oplyse  

 følgende:
 9) Samlet skattemæssigt resultat, summen af saldi på indskudskonti og  

 konti for opsparede overskud, kapitalafkastgrundlag og kapitalafkast.
 10) Summen af samtlige indskud og hævninger i virksomhederne.
 11) Saldi på eventuelle mellemregningskonti mellem den erhvervsdrivendes  

 virksomheder ved regnskabsårets udløb.
 Pkt.9-11 gælder også for samlevende ægtefæller, der begge driver  

 erhvervsvirksomhed under virksomhedsordningen.
 Forannævnte oplysninger kan afgives enten i det regnskab, som vedlægges  

 selvangivelsen eller som supplerende oplysninger.
1.1.1. Erhvervsmæssig virksomhed VSL kan kun anvendes på indkomst fra selvstændig erhvervsvirksomhed.
Loven  

 indeholder ikke en definition af begrebet selvstændig erhvervsvirksomhed, men  

 det er forudsat, at begrebet afgrænses i overensstemmelse med hidtidig  

 praksis inden for skattelovgivningens område, se herom C 4.2.4.
 En statsautoriseret revisor, hvis revisionsvirksomhed var indgået  

 under virksomhedsskatteordningen, blev ikke anset for berettiget til også at  

 henføre 2 parcelhuse under denne ordning, da husene var stillet vederlagsfrit  

 til rådighed for forældre og svigerforældre, Skat 1990.4.281.
En lønmodtager havde en mindre landbrugsejendom, hvor han boede, og hvor  

 størstedelen af de 2,8 ha var tilplantet med juletræer.
Klageren havde  

 anvendt virksomhedsskatteordningen på beplantningen og bl.a. medtaget to  

 udhuse på indskudskontoen samt fratrukket disse huses andel af  

 prioritetsrenter.
Myndighederne havde ikke godkendt dette fradrag i den  

 personlige indkomst, men overført rentefradraget til kapitalindkomst.  

 Landsskatteretten statuerede, at virksomheden med juletræer ikke kunne anses  

 for erhvervsmæssig, og klageren var som lønmodtager derfor ikke berettiget  

 til at anvende virksomhedsskattelovens regler, Skat 1990.9.703.
I/S eller K/S Ejes en virksomhed af flere personer, f.eks. i interessentskabsform, kan  

 de enkelte personer uafhængig af hinanden vælge, om de vil anvende  

 virksomhedsordningen.
En interessent kan således uafhængigt af de andre  

 interessenters beslutning om udbetaling af interessentskabets overskud vælge  

 at lade sin andel af overskuddet forblive i sin egen virksomhed.
Denne  

 virksomhed består af interessentens andel af aktiver og passiver i  

 interessentskabet samt de eventuelle aktiver og passiver, der i øvrigt indgår  

 i virksomheden.
 Såfremt der optræder mellemregninger med en medinteressent ved opgørelsen  

 af indskudskontoen, er det de regnskabsmæssige og ikke de skattemæssige  

 værdier, der skal anvendes ved opgørelsen af mellemregningskontoen, idet det  

 er det regnskabsmæssigt opgjorte beløb, der repræsenterer  

 mellemregningsposten mellem interessenterne.
1.1.2. Anparter.
Skibsvirksomhed som bierhverv Ifølge lov nr.388 af 7.juni 1989 om ændring af forskellige skattelove  

 (anparter) kan VSL ikke anvendes på indkomst, der er kapitalindkomst efter §  

 4, stk.1, nr.10, 12 eller 13, i PSL.
Se V 2. VSL kan heller ikke anvendes på  

 skibsvirksomhed, der er den skattepligtiges bierhverv, når virksomheden er  

 anskaffet før 12.maj 1989, se C 4.2.2.
1.1.3. Hvad indgår i virksomheden Når den skattepligtige har valgt at anvende virksomhedsordningen for et  

 indkomstår, skal reglerne anvendes for hele virksomheden.
Det er således ikke  

 muligt at holde en del af de erhvervsmæssige aktiver eller passiver uden for  

 ordningen.
Dette gælder, uanset om aktivet er formueskattepligtigt eller ej.  

 Dog skal aktier, anparter i anpartsselskaber, andelsbeviser, beviser for  

 indskud i investeringsforeninger o. lign., indeksobligationer og  

 præmieobligationer samt afkastet af sådanne finansielle aktiver holdes uden  

 for virksomhedsordningen, medmindre den skattepligtige driver næring med  

 sådanne papirer.
Dette gælder også, selv om den erhvervsdrivende har pligt  

 til at eje aktier, andelsbeviser o.lign.
 Udlodninger efter ligningslovens § 16A, bortset fra normal forrentning af  

 en indbetalt medlemskapital, fra selskaber og foreninger som nævnt i  

 aktieavancebeskatningslovens § 2b medregnes dog til virksomhedens indkomst.
 Konvertible obligationer kan indgå i ordningen indtil konverteringen.
 Når en skatteyder, der er tilmeldt virksomhedsordningen, midlertidigt  

 investerer likvid kapital fra virksomheden i aktier eller andre værdipapirer,  

 bliver den investerede kapital betragtet som en overførsel til den  

 skattepligtiges privatøkonomi efter VSL § 5, Skat 1987.11.807.
Aktiver Aktiverede forsknings- og udviklingsomkostninger, patenter, licenser,  

 varemærker, goodwill o. lign. immaterielle aktiver skal indgå i virksomheden.  

 Tilsvarende gælder for erhvervsmæssigt benyttede grunde, bygninger, tekniske  

 anlæg, maskiner, driftsmateriel og inventar.
Aktiverede udgifter til  

 ombygning af lejede lokaler indgår ligeledes i virksomheden.
Varelagre og  

 beholdninger samt igangværende arbejder for fremmed regning - opgjort efter  

 gældende skattemæssig praksis - indgår også i virksomheden.
Finansielle  

 aktiver som forudbetalt husleje, deposita og forudbetalinger vedrørende  

 ovennævnte aktiver indgår i virksomheden.
Tilgodehavender vedrørende salg af  

 varer og tjenesteydelser, investeringsfondskonti samt  

 periodeafgrænsningsposter indgår ligeledes.
Da det er vanskeligt at afgøre, om øvrige finansielle aktiver - f.eks. en  

 kontantbeholdning eller en obligationspost - er erhvervsmæssig eller ej, må  

 den skattepligtiges fordeling/placering lægges til grund.
Fordringer, der har  

 karakter af f.eks. periodiske lån og lign. og er et normalt led i  

 virksomhedens drift, kan indgå i virksomheden.
Dog kan fordringer, der har  

 karakter af personlige udlån og andre private aktiver, ikke indgå i  

 virksomheden.
Blandede driftsmidler Af VSL § 1, stk. 3, fremgår det, at indtægter og udgifter knyttet til  

 aktiver, der benyttes både til erhvervsmæssige og private formål (blandede  

 driftsmidler), som hovedregel ikke kan beskattes efter VSL.
Indtægter og udgifter vedrørende den erhvervsmæssige del af sådanne  

 aktivers anvendelse medregnes til den skattepligtiges indkomst efter reglerne  

 i PSL.
Det betyder, at indkomsten er personlig indkomst efter § 3, stk. 1, i  

 PSL, ligesom erhvervsmæssige driftsomkostninger, herunder skattemæssige  

 afskrivninger, kan fradrages ved opgørelsen af en sådan indkomst efter PSL §  

 3, stk. 2.
Biler og vindmøller For biler og vindmøller, der benyttes såvel erhvervsmæssigt som privat,  

 gælder dog den særlige regel, at den skattepligtige kan vælge at lade sådanne  

 aktiver indgå fuldt ud i virksomheden eller fuldt ud at holde dem uden for  

 virksomheden.
Med Ligningsrådets tilladelse kan samme valgfrihed gælde andre  

 grupper af blandet benyttede aktiver.
Se nærmere herom Skattedepartementets  

 besvarelse af spørgsmål 9 og 10 i Skat, særnummer, dec.1988.
Blandede bygninger For fast ejendom, der anvendes til både erhvervsmæssige og private formål,  

 skal den erhvervsmæssige del af ejendommen efter VSL § 1, stk. 3, indgå i  

 virksomheden.
Det gælder dog kun, når der foretages en fordeling af  

 ejendomsværdien på den del, der tjener til bolig for den skattepligtige og på  

 den øvrige ejendom.
Efter vurderingslovens § 33, stk. 3, foretages en særskilt vurdering af  

 stuehuse i bl.a. landbrugsejendomme.
Efter vurderingslovens § 33, stk. 5,  

 foretages endvidere en vurderingsfordeling for ejendomme, som indeholder en  

 eller to selvstændige lejligheder, og som både tjener til bolig for ejeren og  

 benyttes erhvervsmæssigt i væsentligt omfang.
En- og tofamiliehuse, der anvendes såvel privat som erhvervsmæssigt, kan  

 ikke indgå i virksomheden, når der ikke er foretaget vurderingsfordeling.
Den  

 skattepligtige kan fradrage den del af ejendommens lejeværdi, der svarer til  

 den erhvervsmæssige anvendelse i kapitalindkomsten efter PSL § 4, stk. 1, nr.  

 6. Virksomheden refunderer herefter lejen og fratrækker den i virksomhedens  

 indkomst.
Beløbet overføres uden for hæverækkefølgen.
Den skattepligtige  

 beskattes af beløbet som kapitalindkomst efter PSL § 4, stk. 1, nr. 6.
Det er kun udgifterne vedrørende den erhvervsmæssige del af ejendommen,  

 der kan fratrækkes ved opgørelse af virksomhedens skattepligtige indkomst.  

 Vedligeholdelsesudgifter skal som efter gældende regler fordeles på den del,  

 der vedrører virksomheden og den del, der vedrører privatboligen.
Den del af  

 vedligeholdelsesudgifterne, der fratrækkes i virksomhedsindkomsten,  

 refunderes af virksomheden til den skattepligtige og overføres skattefrit  

 uden for hæverækkefølgen.
 Sommerhuse, der udlejes i perioder, men i øvrigt anvendes privat kan ikke  

 indgå i virksomhedsordningen.
 Udlejning hele året af en andel af et enfamilieshus anses for selvstændig  

 erhvervsvirksomhed, uanset om der udlejes til en fremmed eller til en  

 medejer, Skat 1987.2.146. Der foreligger dog ikke selvstændig  

 erhvervsvirksomhed ved udlejning af en- og tofamilieshuse og fritidshuse, når  

 ejeren også selv benytter ejendommen til beboelse.
En udlejningsejendom med 3 lejligheder eller mere indgår fuldt ud i  

 virksomheden, selv om den skattepligtige bor i en af lejlighederne.  

 Lejeværdien for den lejlighed, ejeren selv bebor, ansættes skønsmæssigt til  

 det beløb, der kunne opnås ved at udleje lejligheden til andre.
Beløbet  

 tillægges virksomhedens indkomst og anses for hævet af den skattepligtige i  

 hæverækkefølgen efter VSL § 5.
Ændret benyttelse Hvis der sker en ændring af ejendommens faktiske benyttelse, således at  

 det areal, der tidligere har været anvendt erhvervsmæssigt, nu anvendes  

 privat eller omvendt, er der tale om en overførsel i hæverækkefølgen efter §  

 5, stk. 1-2, henholdsvis et indskud i virksomheden.
Det er en betingelse, at  

 denne ændring har et sådant omfang, at der efter vurderingslovens regler skal  

 foretages en årsomvurdering, eller at den skattepligtige efter  

 vurderingslovens § 4 har forlangt ejendommen vurderet.
Passiver Hele den skattepligtiges erhvervsmæssige gæld skal indgå i virksomheden.  

 Det er vanskeligt at definere, hvad der er erhvervsmæssig gæld.
Blandt  

 typiske gældsposter, der skal indgå i virksomheden, kan bl.a. nævnes:
- leverandørkreditter - forudbetalinger fra kunder - forudbetalt husleje, deposita - påløbne eller forfaldne renter af gæld, der indgår i virksomheden.
 For øvrige gældsposter og lån, herunder almindelige realkreditlån, må den  

 skattepligtiges fordeling lægges til grund.
Endvidere skal lån, der alene kan ydes til eller optages af selvstændige  

 erhvervsdrivende eller af selvstændige i bestemte brancher, indgå i  

 virksomheden.
Dette gælder f.eks. for lån ydet eller garanteret af staten og  

 statslige institutioner i henhold til erhvervsfremmeordninger m.v., også lån,  

 hvortil der ydes tilskud til betaling af rente eller afdrag fra staten og  

 statslige institutioner, skal indgå i virksomheden.
Endelig skal  

 erhvervsmæssigt anvendte finanslån og lignende udlandslån indgå i  

 virksomheden.
1.2. Indskudskontoen Indestående på indskudskontoen efter VSL § 3 opgøres som værdien af  

 virksomhedens aktiver med fradrag af gæld og indskud på særlig konto i et  

 pengeinstitut efter § 5 i lov om investeringsfonds.
Indeståendet er udtryk  

 for, hvor store beløb den skattepligtige skattefrit kan føre ud af  

 virksomheden i hæverækkefølgen i VSL § 5, d.v.s., efter at virksomhedens  

 overskudsbeløb er hævet.
 Henlæggelser til investeringsfond, der er benyttet til forlods afskrivning  

 ved bygning af skibe omfattet af investeringsfondslovens § 3 A, stk. 6,  

 indgår dog ikke ved opgørelsen af indskudskontoen, jf. lovbek. nr.760 af  

 12.dec. 1988 (investeringsfondsloven), § 7 A, stk.4 (skibsværftspakken).
Indskud på investeringsfondskonto omfatter såvel ubenyttede indskud, som  

 indskud for det forudgående indkomstår, der endnu ikke er indbetalt.
De  

 renter, der er tilskrevet denne konto, fragår derimod ikke ved opgørelsen af  

 indskudskontoen.
Indskudskontoen er endvidere afgørende for, om der skal foretages  

 rentekorrektion efter VSL § 11, stk. 1. Har den skattepligtiges udtræk fra  

 virksomheden således bevirket, at indskudskontoen er blevet negativ, svarer  

 det til, at der er »lånt« i virksomheden.
Sådanne lån overføres  

 skattefrit, men der foretages rentekorrektion efter VSL § 11, stk. 1, se L  

 1.7.
1.2.1. Indskud Efter VSL § 3, stk. 1, anses enhver overførsel af værdier fra den  

 skattepligtige til virksomheden for indskud.
Det betyder, at den  

 skattepligtige eller en eventuel ægtefælle ikke kan yde »lån« til  

 virksomheden, som derefter ville kunne tilbageføres uden for hæverækkefølgen,  

 se dog L 1.5.5 om mellemregningskonto.
1.2.2. Tidspunktet for opgørelse Indskudskontoen skal efter VSL § 3, stk. 2, opgøres efter værdierne ved  

 starten af indkomståret i det første indkomstår, hvor virksomhedsordningen  

 anvendes.
Herefter »fastfryses« indskudskontoen, bortset fra  

 reguleringer efter § 3, stk. 7. Det vil sige reguleringer i form af  

 yderligere indskud eller overførsel af værdier, der ikke er overskud, til den  

 skattepligtige.
Dette bevirker, at ikke-indkomstskattepligtige reguleringer,  

 som f.eks. en ændring af ejendomsværdi, pristalsregulering af den  

 afskrivningsberettigede saldo for driftsmidler og ændret  

 kontantværdiansættelse af aktiver og gæld, ikke påvirker indskudskontoen.
Kapitalgevinster Den skattepligtige kan ikke i virksomheden belåne en eventuel  

 ikke-realiseret kapitalgevinst f.eks. på en fast ejendom i virksomheden og  

 anvende provenuet til private formål samtidig med, at den skattepligtige får  

 den fulde fradragsværdi af renteudgifterne.
Det skyldes, dels at  

 kapitalafkastgrundlaget nedsættes, dels at der eventuelt bliver tale om en  

 rentekorrektion.
Omvendt vil den skattepligtige heller ikke miste sin  

 mulighed for at hæve sit oprindelige indskud, idet indskudskontoen ikke  

 påvirkes af tab.
Dette gælder, hvadenten de er fradragsberettigede som f.eks.  

 et driftsunderskud eller ikke fradragsberettigede som f.eks. kurstab på en  

 obligationsbeholdning.
Indskudskontoen påvirkes ikke af, at virksomheden belåner urealiserede  

 kapitalgevinster og anvender provenuet erhvervsmæssigt.
I så fald fragår  

 renteudgifterne ved opgørelsen af virksomhedens overskud, d.v.s. med en  

 skatteværdi på op til 68%.
Den skattepligtige kan endvidere optage lån privat mod sikkerhed i  

 virksomhedens aktiver, uden at dette påvirker indskudskontoen.
Her er tale om  

 et privat lån, og renteudgiften vil derfor være negativ kapitalindkomst med  

 en skatteværdi på ca. 51-57%.
Realiserede kapitalgevinster i virksomheden, der ikke er skattepligtige,  

 vil ikke forøge indskudskontoen.
En sådan gevinst kan kun udtages til private  

 formål i den almindelige hæverækkefølge.
Dette kan eventuelt medføre endelig  

 beskatning af årets overskud.
Da kapitalafkastgrundlaget som oftest forøges, når kapitalgevinsten  

 realiseres, vil udtræk af denne sjældent medføre rentekorrektion efter VSL §  

 11, stk.1, selv om indskudskontoen herved bliver negativ.
Det samme gælder  

 urealiserede kapitalgevinster, der ikke vedrører fast ejendom.
Realiserede kapitalgevinster, der er skattepligtige som almindelig eller  

 særlig indkomst i virksomheden, vil heller ikke i sig selv påvirke  

 indskudskontoen.
Hvis kapitalgevinsten beskattes som almindelig indkomst, vil  

 den kunne udtages i hæverækkefølgen som en del af virksomhedens overskud.
1.2.3. Værdiansættelsen Fast ejendom I VSL § 3, stk. 8, er der indsat en regel, som skal forhindre den  

 skattepligtige i at opnå skattemæssige fordele ved at træde ind og ud af  

 virksomhedsordningen med en fast ejendom.
Herefter skal en skattepligtig, der  

 tidligere har anvendt virksomhedsordningen, og som inden for de nærmest  

 efterfølgende 5 indkomstår på ny anvender virksomhedsordningen, medregne en  

 fast ejendom til samme værdi ved opgørelse af indskudskontoen, som da  

 ordningen sidst blev anvendt.
Reglen bevirker, at den skattepligtige, som  

 træder ud af ordningen og derefter inden for 5 års-perioden går ind i  

 ordningen på ny, ikke kan få indskudskontoen forøget med en kapitalgevinst på  

 en fast ejendom.
Reglen gælder dog kun, hvis det er den samme ejendom, som  

 man går ud og ind af ordningen med.
 Hvis ejendommen er erhvervet, mens den skattepligtige anvendte ordningen,  

 indgår ejendommen til den kontante anskaffelsessum, hvis ordningen anvendes  

 på ny inden for 5 års-fristen.
Hjemfaldspligt Indskydes en ejendom, på hvilken der hviler hjemfaldspligt, vil der  

 allerede være taget højde for denne forpligtelse, såvel ved anvendelsen af  

 den kontante anskaffelsessum, som ved anvendelsen af den formueskattepligtige  

 værdi, idet den formueskattepligtige værdi opgøres inkl. nedslag for  

 hjemfaldspligten, jf.
SL § 14.
Ikke fuldført byggeri Hvis værdien af påbegyndte investeringer i nybygninger ikke er medtaget  

 ved ejendomsvurderingen, kan værdien af de på opgørelsestidspunktet afholdte  

 udgifter til investeringer i bygninger medtages ved opgørelsen af  

 indskudskontoen.
Eventuelle statstilskud til bygningsinvesteringer skal ikke  

 modregnes i byggeudgiften.
Foder- og jordbeholdninger i landbruget Da disse beholdninger i forvejen indgår i værdien af fast ejendom, jf.
SL  

 § 14, skal foder- og jordbeholdninger ikke indgå med selvstændige værdier ved  

 opgørelse af indskudskontoen.
Forskelsbeløb Resterende forskelsbeløb beregnet efter husdyrbesætningslovens § 8 er ikke  

 formueskattepligtigt.
Beløbet medtages ikke ved opgørelsen af  

 indskudskontoen, Skat 1989.4.350.
1.2.4. Afgrænsningen mellem erhvervsmæssige og private aktiver og passiver Ved indtræden i virksomhedsordningen kan der opstå et afgrænsningsproblem  

 med hensyn til opdelingen af aktiver og gæld i en erhvervsmæssig og en privat  

 del.
Udgangspunktet er, at ligningsmyndighederne ikke skal foretage en  

 vurdering af, hvorvidt en gældspost er privat eller erhvervsmæssig.
Det er kun erhvervsmæssige aktiver, der kan indgå i virksomheden.
Private  

 aktiver, som f.eks. privat indbo, værdien af en livsforsikringspolice samt de  

 finansielle aktiver, der er nævnt i VSL § 1, stk. 2, kan ikke indgå i  

 virksomheden.
Den selvkontrollerende effekt (kapitalafkastberegningen og  

 rentekorrektionen) bevirker, at det normalt er uden betydning, om finansielle  

 aktiver og passiver, der ikke er nævnt i § 1, stk. 2, indgår i virksomheden  

 eller holdes udenfor.
Derfor vil ligningsmyndighederne normalt ikke have  

 anledning til at undersøge den regnskabsmæssige opdeling, som den  

 skattepligtige har foretaget, hvis indskudskontoen i åbningsbalancen er  

 positiv eller nul, og de åbenbart erhvervsmæssige aktiver og gældsposter er  

 medtaget.
Der kan imidlertid være forskel på den beregnede kapitalafkastsats og den  

 faktiske rente i forhold til kontantværdien af fordringer og gæld.
Hvis der  

 er tale om store beløb, og forskellen mellem den faktiske rente- og  

 kapitalafkastsats ligeledes er stor, kan der være en skattemæssig fordel af  

 nogen betydning ved, at de finansielle aktiver og passiver indgår under  

 virksomhedsordningen.
 I de tilfælde, hvor der klart kun foreligger en skattemæssig begrundelse  

 for at medtage en stor post finansielle aktiver og/eller passiver i  

 virksomheden, kan der være anledning til at foretage en nærmere efterprøvelse  

 af, om disse finansielle aktiver og/eller passiver kan karakteriseres som  

 erhvervsmæssige eller private, med henblik på afgørelse af, hvorvidt de  

 pågældende aktiver og/eller passiver kan medtages i virksomhedsordningen.
 Selv om det i virksomhedsordningen er forudsat, at den selvkontrollerende  

 effekt - beregning af kapitalafkast og rentekorrektionen - er et  

 tilstrækkeligt værn mod, at privat gæld medtages i virksomheden, er dette  

 imidlertid ikke ensbetydende med, at ligningsmyndighederne i klare  

 omgåelsestilfælde er afskåret fra at tilsidesætte sådanne dispositioner.  

 Dette er en følge af ligningsmyndighedernes generelle adgang til at  

 efterprøve virksomhedernes regnskaber.
Den efterprøvelse, der er forudsat i VSL-cirk. punkt 69, vedrører den  

 situation, hvor den skattemæssige fordel opnås på grundlag af en eksisterende  

 forskel mellem det beregnede kapitalafkast og den faktiske rente i forhold  

 til kontantværdien af de pågældende aktiver/passiver.
Der kan således være  

 tale om en skattepligtig med en »mindre« virksomhed, hvori medtages  

 finansielle aktiver og/eller passiver af ganske betydelig størrelse set i  

 forhold til den konkrete virksomhed.
Hvis ligningsmyndighederne i disse  

 særlige tilfælde ønsker at foretage en ændring, må spørgsmålet forinden  

 forelægges T & S.
 En kommune spurgte T & S under henvisning til pkt.69 i VSL-cirk.,  

 om en skatteyder kunne medtage finansielle aktiver for i alt ca. 2,05 mill.  

 kr. ved opgørelsen af indskudskontoen for en leasingvirksomhed for  

 indkomståret 1987.
 Skatteyderen havde i det omhandlede år drevet 3 virksomheder, henholdsvis  

 privat lægepraksis, en leasingvirksomhed samt udlejning af fast ejendom.
 Ved indkomstopgørelsen var indskudskontoen for leasingvirksomheden pr.  

 1.jan. 1987 opgjort til 0, der fremkom således:
Det fremgik, at skatteyderen havde købt de omhandlede danske og  

 schweiziske obligationer i 1985, og at obligationerne blev finansieret ved et  

 lån optaget i tyske mark på 555.900 DM.
I 1986 indfriede skatteyderen dette  

 lån ved optagelse af et dansk banklån.
For såvel 1985 som 1986 var  

 kursreguleringen på det tyske lån ført over kapitalkontoen.
Af resultatopgørelsen for leasingvirksomheden fremgik det, at resultatet  

 før renter var opgjort til 53.614 kr., idet leasingindtægten var opgjort til  

 57.560 kr.
Renteudgifterne var opgjort til ialt 316.737 kr., hvoraf 192.758  

 kr. vedrørte banklånet på 2.106.820 kr.
Renteindtægterne var opgjort til ialt  

 115.621 kr., hvoraf 65.971 kr. udgjorde renter vedrørende de schweiziske  

 obligationer, mens 41.250 kr. vedrørte de danske obligationer.
Virksomhedens  

 underskud var således opgjort til -147.502 kr.
 T & S lagde til grund, at de omhandlede obligationer på 2.034.736 kr.,  

 der ifølge det oplyste var finansieret ved banklån på 2.106.820 kr., ikke  

 kunne anses for erhvervsmæssig i relation til leasingvirksomheden, og  

 herefter fandt Styrelsen efter det oplyste om størrelsen af  

 leasingvirksomheden, sammenholdt med det oplyste om forrentningen og  

 kursansættelsen af de omhandlede aktiver og passiver, alene grundlag for at  

 meddele tilladelse til, at de schweiziske obligationer udgik af ordningen.
 Må det derimod antages, at den skattepligtige søger at opnå skattemæssig  

 fordel ved f.eks. at udligne en negativ indskudskonto, der ikke er  

 nulstillet, ved efterfølgende at føre den private gæld ud af virksomheden  

 ultimo, kan sådanne dispositioner i almindelighed ikke tillægges virkning for  

 opgørelsen af virksomhedens overskud og ligningsmyndighederne kan ved den  

 løbende ligning efter en konkret vurdering foretage ændring ud fra en  

 proforma betragtning.
Negativ indskudskonto Hvis saldoen på indskudskontoen ved start er negativ, kan den dog sættes  

 til nul, hvis den skattepligtige over for ligningsmyndighederne dokumenterer,  

 at alle virksomhedens aktiver og gældsposter er medregnet samt, at den  

 medregnede gæld er erhvervsmæssig.
Hvis ikke den skattepligtige kan  

 dokumentere, at hele gælden er erhvervsmæssig, forbliver indskudskontoen  

 negativ.
Dog kan den skattepligtige få nedsat den negative saldo med den del  

 af saldoen, der er dokumenteret som erhvervsmæssig.
Hvis der således indgår  

 en gæld i virksomheden på 1,5 mio. kr., og indskudskontoen opgøres til -  

 500.000 kr., kan denne nedsættes til - 300.000 kr., når den skattepligtige  

 dokumenterer, at 1,2 mio. kr. af gælden er erhvervsmæssig.
Den skattepligtige  

 kan i stedet for den negative saldo på 300.000 kr. vælge ikke at lade disse  

 gældsposter indgå i virksomheden, men derimod at behandle dem som privat gæld  

 uden for virksomheden.
 Virksomhedsordningen bygger således ikke på en egentlig sondring mellem  

 erhvervsmæssig og privat gæld, men derimod på en angivelse af, hvor meget  

 gæld, der kan indgå i virksomheden uden rentekorrektion.
Dokumentation for erhvervsmæssig gæld For at dokumentere eller sandsynliggøre, at der er tale om erhvervsmæssig  

 gæld, vil den skattepligtige f.eks. kunne henvise til, at årsagen til den  

 negative indskudskonto er, at den formueskattepligtige værdi af aktiverne med  

 tillæg af nedslag efter ligningslovens §§ 18 A-C er lavere end  

 anskaffelsessummen.
Det vil f.eks. være tilfældet, hvor der er foretaget  

 skattemæssige afskrivninger på driftsmidler, og hvor gælden ikke er afviklet  

 i samme takt, som afskrivningerne er foretaget.
En negativ indskudskonto kan  

 også skyldes, at virksomheden i nogle år har haft driftsunderskud, der er  

 finansieret ved optagelse af lån.
Der kan også være tale om, at  

 kontantværdien af gæld er steget alene som følge af ændringer i  

 renteniveauet.
 I de tilfælde, hvor indskudskontoen er negativ ved indgang i  

 virksomhedsordningen, skal der ikke kun ske en bedømmelse af gæld svarende  

 til den negative saldo, men der skal ske en bedømmelse af samtlige passiver,  

 som indgår i virksomheden.
Afgørelsen af om en gældspost skal anses for erhvervsmæssig, må ske udfra  

 en samlet bedømmelse af skatteyderens økonomiske dispositioner.
Man tager dog  

 udgangspunkt i, om lånet er anvendt til at finansiere den pågældende  

 virksomhed.
 Et eksempel herpå findes i Skat 1990.4.296, hvor en skatteyder i 1982  

 havde erhvervet en virksomhed, som ifølge sædvane inden for den pågældende  

 branche, var finansieret gennem statsgaranterde lån.
Foruden disse lån havde virksomheden oparbejdet en leverandørkredit på ca.  

 1,8 mio. kr.
Leverandørkreditten havde, sammenholdt med det forhold, at  

 virksomhedens omsætning i betydeligt omfang skete kontant, medført et  

 betydeligt likviditetsoverskud, der blev investeret i obligationer.
 Ved indtræden i virksomhedensordningen blev obligationerne holdt uden for  

 virksomhedsordningen med det resultat, at indskudskontoen udviste en negativ  

 saldo på ca. 1 mio. kr., som ved selvangivelsen blev nulstillet.
 T & S fandt, at nulstilling af indskudskontoen ikke kunne accepteres,  

 da de nævnte leverandørkreditter ikke kun havde finansieret virksomheden, men  

 også finansieret skatteyderens investering i private aktiver.
I Skat 1990.9.701 havde en optiker ved indtræden i  

 virksomhedsskatteordningen nulstillet en til -1.187.879 kr. opgjort  

 indskudskonto.
Skattemyndighederne havde alene godkendt en nulstilling af  

 187.879 kr., idet klagerens privatforbrug - over en 10-årig perioden - havde  

 oversteget den skattepligtige indkomst med over 1 mio. kr.
Landsskatteretten  

 fandt det dokumenteret/sandsynliggjort, at kun gældsposter på 482.009 kr.  

 ikke var rent erhvervsmæssige, og saldoen på den negative indskudskonto blev  

 herefter nedsat til dette beløb i overensstemmelse med klagerens påstand.
 Om visse typiske låneformer bemærkes:
Prioritetsgæld Hvis prioritetsgælden er optaget eller overtaget i forbindelse med  

 anskaffelsen af en ejerbolig, vil der være en ret klar formodning for, at der  

 er tale om privat gæld.
Det samme gælder ved nyprioritering af en ejerbolig.
Ved optagelse af tillægslån i en ejerbolig vil der også være en formodning  

 for, at der er tale om privat gæld.
Den skattepligtige vil dog kunne  

 godtgøre, at låneforøgelsen er anvendt til finansiering af den  

 erhvervsmæssige virksomhed.
 Særlig om lån ydet mod sikkerhed i ejerpantebreve kan der ikke på forhånd  

 opstilles nogen formodning for, hvad lånet er anvendt til.
 For lån ydet mod sikkerhed i en erhvervsejendom gælder tilsvarende, at man  

 ikke umiddelbart har nogen formodning for, hvad lånet er anvendt til,  

 medmindre låntagningen sker i forbindelse med erhvervelse eller forbedring af  

 erhvervsejendommen.
 Hvor der er tale om lån i en ejendom, der anvendes både erhvervsmæssigt og  

 privat, må en forholdsmæssig andel af lån til anskaffelse eller forbedring  

 normalt anses for anvendt erhvervsmæssigt, med mindre den skattepligtige  

 godtgør andet.
Begrænset skattepligtige Begrænset skattepligtige med fast ejendom i Danmark kan efter de gældende  

 regler ved opgørelsen af indkomst og formue kun fradrage gæld og tilhørende  

 renteudgifter, når der er tale om prioritetsgæld eller anden gæld mod  

 sikkerhed i ejerpantebrev i vedkommende ejendom.
Det er en betingelse, at  

 gælden ligger inden for 80 pct. af ejendommens handelsværdi ved indkomstårets  

 udløb.
Gæld derudover kan ikke fradrages, medmindre den skattepligtige  

 dokumenterer, at den samlede behæftelse alene vedrører ejendommens  

 anskaffelse, drift eller forbedring.
Dette gælder også, hvis  

 virksomhedsordningen anvendes, Skat 1987.10.734.
Gæld i løsøre Hvis gæld med underpant i løsøre eller ved afbetalingskøb stiftes samtidig  

 med - eller i tidsmæssig nær tilknytning til - anskaffelsen af varige  

 forbrugsgoder som f.eks. biler, lystbåde, hårde hvidevarer o.lign., vil der  

 være en klar formodning for, at der er tale om privat gæld.
Tilsvarende er  

 der en klar formodning for, at der er tale om erhvervsmæssig gæld, hvis det  

 drejer sig om sædvanlig leverandørgæld ved køb af omsætningsaktiver eller  

 anlægsaktiver til brug for den erhvervsmæssige virksomhed.
 Hvis gælden med sikkerhed i løsøre derimod ikke stiftes samtidig med  

 erhvervelsen, må opdelingen bero på en konkret vurdering.
Kassekredit Ofte indgår de daglige ind- og udbetalinger i en erhvervsvirksomhed over  

 en kassekreditkonto i et pengeinstitut.
Virksomheden har således en løbende  

 og stadig varierende gældsforpligtelse over for pengeinstituttet.
På en sådan  

 kassekredit eller lignende kreditadgang vil virksomhedens indehaver  

 imidlertid også kunne hæve til privatforbrug.
Det kan derfor være vanskeligt  

 ved overgangen til virksomhedsordningen at opgøre, hvor stor en del af  

 saldoen, der skyldes de private udtræk.
I mange tilfælde vil der dog være en formodning for, at en kassekredit der  

 anvendes i en virksomhed, som overføres til virksomhedsordningen, i sin  

 helhed placeres som et passiv i virksomheden således, at den fulde  

 renteudgift kan fratrækkes i virksomheden.
Der vil imidlertid også være en  

 formodning for, at en del af kassekreditten må anses for privat gæld, hvis  

 der inden for de seneste år før indtræden i virksomhedsordningen har været  

 store træk på kassekreditten samtidig med, at den skattepligtige har  

 anskaffet store private aktiver.
I øvrige tilfælde må det afgøres på grundlag  

 af en konkret vurdering.
Udlandslån I de senere år har det været muligt at optage lån i udlandet, uanset at  

 provenuet eventuelt anvendes til private formål.
 Det afgørende for, om et udlandslån skal indgå i  

 virksomhedsskatteordningen er, at lånet har tilknytning til den  

 erhvervsmæssige virksomhed.
Har lånet tilknytning til den erhvervsmæssige virksomhed, men er saldoen  

 på indskudskontoen ved virksomhedens start negativ, vil det afgørende for  

 nulstilling af indskudskontoen være, om den skattepligtige kan dokumentere,  

 at lånet faktisk er anvendt til finansiering af virksomheden, jf.
VSL-cirk.  

 pkt.70.
Jordbrugslån Jordbrugslån efter lov om indeksregulerede realkreditlån har tilknytning  

 til den erhvervsmæssige virksomhed.
Det skyldes, at lånene kun kan ydes til  

 landbrugsejendomme m.v.
I det omfang jordbrugslånet er anvendt til  

 finansiering af virksomheden, skal lånet indgå i virksomhedsskatteordningen,  

 hvis denne benyttes.
I relation til nulstilling af indskudskontoen er det afgørende, om  

 provenuet er anvendt til finansiering af virksomheden, jf.
VSL-cirk. pkt.70.  

 Udgangspunktet må være, at det er den skattepligtiges fordeling/placering af  

 lånet, der skal lægges til grund.
1.3. Kapitalafkast Ved kapitalafkastet forstås den del af årets overskud, der svarer til et  

 beregnet afkast af den skattepligtiges investering i virksomheden.  

 Kapitalafkastet beskattes som kapitalindkomst og skal altid beskattes  

 endeligt i indkomståret.
1.3.1. Kapitalafkastgrundlaget Efter VSL § 8, stk. 1, opgøres kapitalafkastgrundlaget som virksomhedens  

 aktiver med fradrag af gæld og beløb hensat til senere faktisk hævning i  

 primobalancen.
Opgørelsen sker årligt på grundlag af værdierne ved indkomstårets  

 begyndelse.
Ved etablering af ny virksomhed sker opgørelsen dog på  

 tidspunktet for virksomhedens start.
 Værdiansættelsen af aktiver og gæld sker efter VSL § 8, stk. 2, som  

 udgangspunkt på grundlag af den formueskattepligtige værdi med tillæg af  

 eventuelt nedslag efter ligningslovens §§ 18 A-C.
Fast ejendom Er en fast ejendom, herunder ejendom på hvilken der hviler hjemfaldspligt,  

 anskaffet før 1.jan. 1987 kan den skattepligtige vælge enten værdien ved 18.  

 alm. vurdering (pr. 1. jan. 1986) med tillæg af eventuel ikke medregnet  

 anskaffelsessum for ombygning, forbedringer m.v. eller den kontante  

 anskaffelsessum.
Valget sker hvert år uafhængigt af hvilken værdiansættelse,  

 der blev benyttet forudgående år.
Den valgte værdiansættelse er uafhængig af  

 hvilken værdi, der er anvendt ved opgørelse af indskudskontoen.
Se nærmere om  

 værdiansættelsen af fast ejendom VSL-cirk. pkt. 96-100.
Ikke fuldført byggeri Hvis værdien af påbegyndte investeringer i nybygninger ikke er medtaget  

 ved ejendomsvurderingen, kan værdien af de på opgørelsestidspunktet afholdte  

 udgifter til investeringer i bygninger medtages ved opgørelsen af  

 kapitalafkastgrundlaget.
Eventuelle statstilskud til bygningsinvesteringer  

 skal ikke modregnes i byggeudgiften.
Foder- og jordbeholdninger i landbruget Da beholdninger i forvejen indgår i værdien af fast ejendom, jf.
SL § 14,  

 skal landbrugeres foder- og jordbeholdninger ikke indgå med selvstændige  

 værdier ved opgørelse af kapitalafkastgrundlaget.
Forskelsbeløb Resterende forskelsbeløb beregnet efter husdyrbesætningslovens § 8  

 medtages ikke ved opgørelsen af kapitalafkastgrundlaget Skat 1989.4.350, se  

 også L 1.2.3.
Investeringsfond Henlæggelse til investeringsfond, der skal opføres som en særlig  

 passivpost i skatteregnskabet, fragår ikke ved opgørelse af  

 kapitalafkastgrundlaget.
Det samme gælder passivposten efter LL § 27 B, stk.  

 3.
1.3.2. Kapitalafkastsats Kapitalafkastsatsen beregnes en gang årligt.
Satsen er en gennemsnitlig  

 effektiv obligtionsrente for årets første 6 måneder, der nedrundes til  

 nærmeste hele antal procentpoints.
Satsen udgør 11 pct. for indkomståret  

 1990, jf.
T&S-cirk.1990-30.
1.3.3. Beregning af kapitalafkast Efter VSL § 7 opgøres kapitalafkast som kapitalafkastgrundlaget gange  

 kapitalafkastsatsen.
Det således beregnede beløb nedsættes med årets  

 pristalsregulering af den afskrivningsberettigede saldoværdi for  

 driftsmidler.
Indgår skibe eller blandet benyttede biler og vindmøller i  

 virksomheden, nedsættes kapitalafkastet ligeledes med pristalsreguleringen af  

 saldoværdien for disse.
Det beregnede kapitalafkast reguleres ikke med  

 pristalsreguleringen af en negativ saldo efter AL § 5, Skat 1989.4.352.
Det beregnede kapitalafkast kan ikke være et negativt beløb, og sættes i  

 så fald til 0 kr.
Det beregnede kapitalafkast kan endvidere ikke overstige  

 årets skattepligtige overskud - opgjort efter overførsel til eventuel  

 medarbejdende ægtefælle.
 Der gælder yderligere begrænsninger, når man har flere virksomheder, se L  

 1.8.
 Der henvises til VSL-cirk. eksempel 92.1. om beregning af kapitalafkast.
 Efter KL § 25 A, stk. 2, medregnes kapitalafkastet ved indkomstopgørelsen  

 hos den af ægtefællerne, der har rådighed over virksomheden efter  

 ægteskabslovgivningens regler.
 Omfatter virksomhedens regnskabsperiode kortere eller længere tid end 12  

 mdr. beregnes et forholdsmæssigt kapitalafkast efter lovens § 7, stk. 2,  

 svarende til det antal hele måneder, regnskabsperioden omfatter, se VSL-cirk.  

 eksempel 93.1.
1.4. Indkomstopgørelsen Efter VSL § 6, stk. 1, opgøres virksomhedens skattepligtige indkomst efter  

 skattelovgivningens almindelige regler.
Dette gælder såvel for skattepligtig  

 almindelig indkomst som for særlig indkomst.
 Bortset fra bestemmelsen om renteperiodisering i lovens § 6, stk. 2, og om  

 rentekorrektion i § 11, stk. 1-3, der er omtalt i L 1.7, findes der ikke i  

 VSL særlige regler om indkomstopgørelsen.
 Der skal derfor foretages en sædvanlig indkomstopgørelse for virksomheden.  

 Ved opgørelsen medregnes alle skattepligtige indtægter og udgifter vedrørende  

 virksomheden, og der fradrages driftsomkostninger og renteudgifter efter  

 skattelovgivningens almindelige regler herom.
 Ved omlægning af regnskabsår således at det pågældende indkomstår udgør  

 mere eller mindre end 12 måneder, kan PSL § 14 om omregning til  

 helårsindkomst ikke anvendes for så vidt angår den del af  

 virksomhedsindkomsten, der beskattes med virksomhedsskat.
Bidrag til arbejdsgiversammenslutninger Bidrag til arbejdsgiversammenslutninger som nævnt i LL § 13 er ikke  

 fradragsberettigede ved opgørelse af virksomhedens indkomst.
Afholdes sådanne  

 udgifter af virksomheden, anses beløbet for overført til den skattepligtige,  

 som kan fradrage beløbet ved opgørelse af den skattepligtige indkomst.
Se  

 Skat 1987.2.147 om opdeling af bidrag i en del, der er fradragsberettiget  

 efter LL § 13 og en del, der er fradragsberettiget efter SL § 6 a, d.v.s. kan  

 fradrages i virksomheden.
Rentekorrektionsbeløb Rentekorrektionsbeløb efter VSL § 11, stk. 1-3, indgår som en del af  

 virksomhedens overskud.
Rentekorrektionsbeløb er ikke renter, hvorfor  

 beløbene ikke nedsætter det overskud, hvoraf henlæggelse til  

 investeringsfonds og overførsel til medarbejdende ægtefælle beregnes.
Refusioner til den skattepligtige Virksomheden refunderer de erhvervsmæssige omkostninger, som den  

 skattepligtige har afholdt for virksomheden.
Beløbet fradrages ved opgørelsen  

 af virksomhedens indkomst, jf. i øvrigt L 1.5.1, hvor det nærmere omtales,  

 hvordan sådanne refusioner behandles.
 Egne varer m.v.
Værdien af den skattepligtiges benyttelse af virksomhedens aktiver eller  

 ikke-bogført udtag af varer til privat anvendelse, tillægges virksomhedens  

 indkomst og anses for overført til den skattepligtige i hæverækkefølgen.  

 Beløbene kan således spares op, jf.
L 1.5.1.
Tilskud Tilskud, som den skattepligtige modtager i egenskab af selvstændig  

 erhvervsdrivende, skal indgå i virksomheden, uanset om de er skattepligtige  

 eller ej.
Tilskud som nævnt i LL § 27 B indgår i virksomheden, når de  

 modtages, d.v.s. uafhængig af, hvornår de medregnes ved opgørelsen af  

 virksomhedens skattepligtige indkomst.
Sygedagpenge Sygedagpenge, der ydes til den skattepligtige, og som ikke vedrører  

 dagpengegivende lønindkomst, indgår i virksomheden.
A-indkomst Indgår der A-indkomst i virksomheden, medregnes den fulde indkomst ved  

 opgørelsen af virksomhedens overskud, og den tilbageholdte A-skat anses for  

 overført i hæverækkefølgen til den skattepligtige.
 Blandede biler.
Bilen indgår i virksomheden Hvis den skattepligtige vælger at lade en blandet benyttet bil indgå i en  

 selvstændig virksomhed, der beskattes efter virksomhedsordningen, skal den  

 behandles som et fuldt erhvervsmæssigt aktiv.
Skattemæssige afskrivninger og  

 øvrige driftsudgifter fratrækkes fuldt ud ved opgørelsen af virksomhedens  

 skattemæssige resultat.
Når bilen indgår i virksomheden, foretages  

 afskrivningerne således på bilens fulde pristalsregulerede anskaffelsessum.  

 Uanset bilen betragtes som fuldt erhvervsmæssig efter VSL, er der i  

 afskrivningslovens forstand fortsat tale om en blandet benyttet bil.  

 Afskrivningerne skal derfor foretages på en konto for sig efter AL, afsnit II  

 om driftsmidler, der anvendes både erhvervsmæssigt og privat, idet  

 afskrivningen efter AL § 8 dog foretages på hele den afskrivningsberettigede  

 saldoværdi.
Fortjeneste og tab ved afhændelse af bilen opgøres efter AL § 9  

 og medregnes til virksomhedsindkomsten i afståelsesåret.
Hvis en blandet benyttet bil indgår i virksomheden, forhøjes virksomhedens  

 indkomst med værdien af fri bil.
Et hertil svarende beløb anses for overført  

 i hæverækkefølgen.
Værdien af fri bil fastsættes efter Ligningsrådets satser,  

 jf.
SD-cirk.1987-32.
 Fradraget for omkostninger ved den private benyttelse ved opgørelsen af  

 virksomhedens resultat modsvares således af en forøgelse af virksomhedens  

 indkomst, der anses for overført til den skattepligtige i hæverækkefølgen.
Bilen uden for virksomheden Hvis den skattepligtige vælger at holde bilen uden for virksomheden, der i  

 øvrigt beskattes efter virksomhedsordningen, sker den skattemæssige opgørelse  

 efter reglerne i PSL.
 I det omfang bilen anvendes erhvervsmæssigt i virksomheden, kan den  

 skattepligtige få godtgjort udgifterne ved, at virksomheden betaler en  

 beregnet »leje« svarende til de faktiske erhvervsmæssige  

 omkostninger.
Udgifterne til den erhvervsmæssige drift for bilen efter regnskab -  

 eventuelt på grundlag af et skønsmæssigt fastsat kilometertal for den  

 erhvervsmæssige kørsel - kan den skattepligtige fratrække ved opgørelsen af  

 den personlige indkomst.
De med kørslen forbundne udgifter må kunne  

 dokumenteres ved fremlæggelse af bilag eller dog kunne sandsynliggøres på en  

 tilfredsstillende måde.
Afskrivning på bilen henregnes til de samlede  

 driftsudgifter.
Den godtgørelse, som virksomheden betaler til den skattepligtige, fragår i  

 virksomhedens resultat og medregnes i den skattepligtiges personlige  

 indkomst.
Godtgørelsen betragtes ikke som overførsel af overskud, men som en  

 driftsomkostning for virksomheden, der er afholdt af den skattepligtige.
Fortjeneste eller tab ved afhændelse af bilen medregnes i den personlige  

 indkomst, jf.
SD-cirk.1987-46.
I stedet for at få refunderet udgifterne til den erhvervsmæssige drift af  

 bilen kan den skattepligtige vælge at benytte de satser, der er fastsat af  

 Ligningsrådet for erhvervsmæssig benyttelse af egen bil, jf.
T&S-cirk.  

 1990-4 og 31. Beløbet, der overføres til den skattepligtige, fragår i  

 virksomhedens resultat, men beskattes ikke hos den skattepligtige.
På den  

 anden side kan den skattepligtige heller ikke fradrage udgifterne ved  

 opgørelsen af den personlige indkomst.
Fortjeneste eller tab ved afhændelse  

 af bilen medregnes ikke i indkomstopgørelsen, jf.
SD-cirk. 1987-46 om  

 blandede biler.
 Der henvises til oversigten vedrørende blandet benyttede biler i VSL-cirk.  

 pkt. 44 og pkt. 45, der viser eksempler på skatteopgørelsen for blandede  

 biler.
Hvis en bil føres ind eller ud af virksomheden, anvendes indskuds- og  

 hævereglerne i VSL.
Det vil sige, at en bil, der føres ind i virksomheden,  

 skal indskydes efter VSL § 3, mens en bil, der føres ud af virksomheden, skal  

 overføres efter VSL § 5. Såvel indskud som overførsel af en bil skal ske til  

 den afskrivningsberettigede værdi.
 Indskud eller overførsel af en blandet bil kan kun ske med virkning pr.  

 primo indkomståret, bortset fra købs- og salgstilfælde.
Hvis bilen i hele ejerperioden har været holdt uden for virksomheden,  

 foretages der alene en avanceopgørelse, hvis den erhvervsmæssige kørsel har  

 været refunderet med de faktiske omkostninger.
Har den erhvervsmæssige kørsel  

 udelukkende været refunderet med de faktiske omkostninger, foretages  

 avanceopgørelsen efter afskrivningslovens afsnit II.
Har den erhvervsmæssige  

 kørsel dels været refunderet med de faktiske omkostninger, dels med  

 Ligningsrådets satser, foretages avanceopgørelsen alene for de år, hvor  

 fradraget er foretaget efter regnskab, se SD-cirk. 1987-46, pkt.5.1.3. Avance  

 eller tab medregnes i den personlige indkomst.
 Hvis bilen i ejerperioden dels er indgået i virksomheden, dels er holdt  

 udenfor mod lejebetaling for den erhvervsmæssige kørsel for virksomheden,  

 sker avanceopgørelsen efter afskrivningslovens afsnit II.
Avance eller tab medregnes i den personlige indkomst, hvis bilen er  

 udenfor virksomhedsordningen på salgstidspunktet.
Indgår bilen i virksomheden  

 på salgstidspunktet, skal avance eller tab alene påvirke virksomhedens  

 indkomst.
Har bilen i ejerperioden dels været medregnet i virksomheden, dels været  

 holdt udenfor mod refusion af den erhvervsmæssige kørsel for virksomheden med  

 Ligningsrådets satser, opgøres avance eller tab alene for den periode, hvor  

 bilen indgik i virksomheden.
Avanceopgørelsen foretages som beskrevet i  

 SD-cirk. 1987-46, pkt.5.1.3.
Avance eller tab medregnes i den personlige indkomst, hvis bilen er  

 udenfor virksomhedsordningen på salgstidspunktet.
Indgår bilen i  

 virksomhedsordningen på salgstidspunktet skal avance eller tab alene påvirke  

 virksomhedens indkomst.
Blandede vindmøller Indgår en vindmølle, der producerer væsentligt mere strøm, end ejeren  

 forbruger,  i virksomhedsordningen,  medregnes den som et fuldt  

 erhvervsmæssigt aktiv ved opgørelsen af indskudskontoen og afkastgrundlaget  

 efter VSL §§ 3 og 8.
Afskrivning foretages efter afskrivningslovens afsnit II på møllens fulde  

 pristalsregulerede anskaffelsessum på en konto for sig.
Der skal ikke ske en  

 fordeling af afskrivningerne efter AL § 8, men hele afskrivningen fratrækkes  

 i virksomhedens indkomst.
Fortjeneste og tab ved afhændelse af vindmøllen  

 opgøres og beskattes i afståelsesåret efter AL § 9.
 Driftsomkostninger fratrækkes fuldt ud i virksomhedens indkomst og  

 nettoindtægter ved salg af strøm indtægtsføres.
Et beløb svarende til værdien af det private strømforbrug medregnes ved  

 opgørelsen af virksomhedens overskud.
Beløbet anses for overført fra  

 virksomheden til ejeren i hæverækkefølgen.
 Værdien af det private strømforbrug udgør den del af de samlede  

 afskrivninger, driftsomkostninger og renteudgifter vedr. vindmøllen, der  

 svarer til den private andel i møllens benyttelse (kwh). Ved beregning  

 anvendes de faktiske foretagne afskrivninger og de faktiske driftsudgifter.  

 Renteudgiften beregnes som afkastsatsen gange vindmøllens afskrivningssaldo  

 ved udgangen af det forudgående indkomstår.
Indgår møllen  i en virksomhed, der beskattes efter  

 virksomhedsskatteloven,  anvendes tilsvarende regler.
Nettoudgifter til  

 køb af strøm kan fradrages i virksomhedens indkomst med den del af udgiften,  

 der svarer til forholdet mellem det erhvervsmæssige og det samlede forbrug i  

 kwh.
Vælger ejeren at holde  vindmøllen uden for virksomheden,  der i  

 øvrigt beskattes efter virksomhedsskatteloven, kan ejeren få godtgjort  

 udgifterne ved, at virksomheden betaler en beregnet »leje«, der  

 svarer til den del af driftsomkostninger og afskrivning, der kan henføres til  

 det erhvervsmæssige forbrug i virksomheden.
Den beregnede »leje«,  

 som virksomheden betaler til den skattepligtige, fragår i virksomhedens  

 resultat og medregnes i ejerens personlige indkomst. »Lejen«  

 betragtes ikke som overførsel af overskud, men som en driftsomkostning for  

 virksomheden, der er afholdt af ejeren.
Ejeren kan fratrække driftsomkostninger og afskrivninger, svarende til den  

 erhvervsmæssige anvendelse, i sin personlige indkomst, jf.
SD-cirk. 1987-11.
Andre blandede aktiver Hvis den skattepligtige stiller andre blandet benyttede aktiver til  

 rådighed for virksomheden kan en godtgørelse fratrækkes som en driftsudgift i  

 virksomheden.
Godtgørelsen, der ligesom ved biler hæves uden om  

 hæverækkefølgen i VSL § 5, beskattes som personlig indkomst.
De tilsvarende  

 omkostninger fradrages ved opgørelsen af den skattepligtige personlige  

 indkomst Løbende ydelser Udgifter til løbende ydelser efter LL § 12 skal som hovedregel fragå ved  

 opgørelsen af skattepligtig indkomst uden for virksomheden.
Indtægter i form  

 af løbende ydelser beskattes som hovedregel som personlig indkomst uden for  

 virksomheden.
 Udgifter til ensidigt påtagne løbende ydelser til foreninger, stiftelser,  

 institutioner m.v. og religiøse samfund samt til personer og dødsboer efter  

 LL § 12, stk. 2-7, skal altid fradrages ved opgørelsen af skattepligtig  

 indkomst uden for virksomheden.
I visse tilfælde kan udgifter, der udredes efter en gensidigt bebyrdende  

 aftale efter LL § 12, stk. 8, fradrages i den personlige indkomst efter PSL §  

 3, stk. 2, nr. 1. Forudsætningen herfor er, dels at den skattepligtige, som  

 afholder ydelsen, er selvstændig erhvervsdrivende, dels at den afholdte  

 udgift har karakter af en driftsomkostning.
Der kan f.eks. være tale om en  

 driftsomkostning, hvis den skattepligtige i forbindelse med overtagelse af en  

 virksomhed påtager sig en underholds- eller aftægtsydelse (evt. i form af  

 fribolig) over for den tidligere ejer.
Der kan også være tale om, at  

 købesummen for en virksomhed helt eller delvist fastsættes til en løbende  

 andel af overskuddet eller omsætningen i en vis årrække.
Hvis den  

 selvstændige erhvervsdrivende anvender virksomhedsordningen, skal udgifterne  

 til sådanne løbende ydelser fragå ved opgørelsen af virksomhedens indkomst.  

 Tilsvarende skal sådanne indtægter indgå i virksomheden.
Særlig indkomst Særlig indkomst der beskattes med 50%, skal som hidtil opgøres og  

 selvangives for sig.
Skatten opkræves ligeledes uafhængigt af den  

 skattepligtiges øvrige skatter.
Efter VSL § 5, stk.3, kan de beløb, der overføres fra virksomheden til den  

 skattepligtige til betaling af særlig indkomstskat, overføres forud for  

 hæverækkefølgen i § 5, stk.1-2. Det betyder, at den særlige indkomstskat af  

 fortjenesten på aktiver, der har været omfattet af virksomhedsordningen,  

 overføres skattefrit i det indkomstår, hvor fortjenesten realiseres.
Den  

 resterende del af fortjenesten på aktiverne kan kun overføres fra  

 virksomheden i hæverækkefølgen.
Bestemmelsen i VSL § 5, stk.3, antages alene at omhandle den særlige  

 indkomstskat, der pålignes under virksomhedens drift, og ikke den særlige  

 indkomstskat, som opstår som følge af virksomhedens ophør.
Provenuet fra salg  

 af en ideel anpart af en virksomhed indgår ikke i den resterende del af  

 virksomheden, men betales direkte til den skattepligtige, jf.
VSL-cirk.  

 pkt.134. En eventuel særlig indkomstskat må herefter anses for indeholdt i  

 det provenu, som den skattepligtige modtager fra køberen af andelen af  

 virksomheden.
Udenlandsk indkomst En virksomheds indkomst fra udlandet skal ligesom virksomhedens  

 indenlandske indtægter medregnes ved opgørelsen af virksomhedens indkomst  

 efter VSL § 6. Har den skattepligtige f.eks. kun en virksomhed i udlandet kan  

 virksomhedsordningen anvendes på denne virksomhed som på en virksomhed, der  

 drives her i landet.
Driver den skattepligtige virksomhed både her og i  

 udlandet, skal VSL anvendes på samtlige virksomheder, hvis den skattepligtige  

 ønsker at anvende ordningen.
Om lempelse for udenlandsk skat se VSL-cirk.  

 pkt. 150-155.
1.4.1. Periodisering af renter Der skal altid ske periodisering af renter på fordringer og gæld, som  

 indgår i virksomheden.
Kravet om periodisering omfatter alene renter af fordringer og gæld, der  

 indgår i virksomheden.
Der kan kun ske periodisering af renter vedrørende  

 aktiver og gæld i den private del, såfremt Ligningsrådet har givet tilladelse  

 hertil, jf.
LL § 5, stk.5, eller hvis periodisering kræves efter LL § 5,  

 stk.2.
Hvis den skattepligtige efter at have benyttet virksomhedsordningen  

 udtræder af denne, sker beskatningen efter reglerne i PSL.
Renter  

 indtægtsføres eller fradrages da almindeligvis efter forfaldsprincippet.  

 Såfremt den skattepligtige allerede har fået Ligningsrådets tilladelse til  

 renteperiodisering (se E 5.1.2.), fortsætter denne uændret, uanset om  

 virksomhedsordningen benyttes eller ej.
 Ved opgørelse af virksomhedens indkomst medregnes alle renteindtægter og  

 renteudgifter, der er påløbne i indkomståret, forfaldne såvel som uforfaldne.
Uforfaldne renter, der er påløbet inden overgangsårets begyndelse,  

 medregnes i den skattepligtiges kapitalindkomst på forfaldstidspunktet.
Er  

 renten forudforfalden skal ligeledes kun renten vedrørende indkomståret  

 medregnes ved opgørelsen af virksomhedens indkomst.
For ældre gæld med  

 forudforfalden rente, der ikke er omfattet af LL § 5, stk. 2, betyder det, at  

 indkomstansættelsen for det foregående indkomstår må genoptages og korrigeres  

 med renter, der er forfaldne, men ikke påløbne i dette indkomstår.
Hvis korrektionsbeløbet ikke overstiger 5.000 kr., kan genoptagelse dog  

 undlades under forudsætning af, at beløbet enten medregnes til den  

 skattepligtiges kapitalindkomst i overgangsåret, eller at renteperiodisering  

 ved indtræden i virksomhedsordningen undlades.
Vælger skatteyderen at undlade  

 periodisering ved sin indtræden i ordningen, skal periodiseringen ske ved  

 overgangsårets udløb, jf.
SD-cirk.1988-8. Til belysning af hvorledes  

 renteperiodiseringen i øvrigt skal ske ved indtræden og udtræden af  

 virksomhedsordningen, henvises til eksemplerne i VSL-cirk., punkterne 86-89.
Overførsel af gæld eller fordringer fra virksomheden til den  

 skattepligtige eller omvendt kan kun ske med virkning pr. ultimo  

 indkomståret.
Periodisering af renter sker efter samme principper som ved  

 udtræden af, respektive indtræden i virksomhedsordningen, blot anvendes  

 sidste dag i indkomståret som skæringsdag.
1.4.2. Medarbejdende ægtefælle De gældende regler om adgang til at overføre en del af virksomhedens  

 overskud til beskatning hos en medarbejdende ægtefælle berøres ikke af VSL.
Hvis begge ægtefæller ejer en virksomhed, der indgår i  

 virksomhedsordningen, beskattes indkomst og formue fra virksomheden, bortset  

 fra kapitalafkast, hos den ægtefælle, der driver virksomheden, jf.
KL § 25 A,  

 stk. 1. Deltager begge ægtefæller i driften, beskattes indkomst og formue hos  

 den ægtefælle, der i overvejende grad driver virksomheden.
Har den anden  

 ægtefælle deltaget i væsentligt omfang i driften af virksomheden, kan denne  

 anses for medarbejdende ægtefælle, således at indtil 50% af overskuddet efter  

 regulering for renter m.v. - dog højst 130.700 kr. i 1990 - kan overføres til  

 beskatning hos denne som personlig indkomst jf.
KL § 25 A, stk. 3.
Ved beregningen af den del af overskuddet, der kan overføres til den  

 medarbejdende ægtefælle, opgøres virksomhedens overskud efter reglerne for  

 opgørelsen af skattepligtig almindelig indkomst.
Til indkomsten skal dog  

 lægges virksomhedens renteudgifter og kurstab på fordringer og gæld.  

 Virksomhedens renteindtægter samt kursgevinster på fordringer og gæld skal  

 endvidere fradrages.
Et eventuelt rentekorrektionsbeløb efter VSL § 11 indgår  

 i opgørelsen af overskuddet, men fradrages ikke som en renteindtægt.
Overførsel til medarbejdende ægtefælle Overførsel til medarbejdende ægtefælle sidestilles med driftsomkostninger  

 i virksomheden og anses for at reducere virksomhedens overskud.  

 Kapitalafkastet nedsætter således ikke det beløb, der kan beskattes som  

 personlig indkomst hos den medarbejdende ægtefælle.
Overførslen til den  

 medarbejdende ægtefælle kan derimod betyde en nedsættelse af det beregnede  

 kapitalafkast, idet kapitalafkastet ikke kan overstige årets overskud med  

 fradrag af det beløb, som beskattes hos den medarbejdende ægtefælle.  

 Overførsel kan kun ske for det indkomstår, hvor overskuddet er optjent.
Er et  

 beløb, som beskattes som personlig indkomst hos den medarbejdende ægtefælle,  

 ikke udtaget af virksomheden inden årets udgang eller afsat til senere  

 faktisk hævning i regnskabet, er beløbet indskudt i virksomheden af den  

 skattepligtige.
Kapitalafkast beskattes hos den ægtefælle, der ejer virksomheden eller hos  

 ægtefællerne i forhold til deres andele i virksomheden efter  

 ægteskabslovgivningens regler.
Formueskattepligten påhviler den ægtefælle,  

 der driver eller i overvejende grad driver virksomheden.  

 Rentekorrektionsbeløb efter VSL § 11, stk. 4, anses for overført til den  

 ægtefælle, der driver virksomheden, ligesom nedsættelsen af kapitalindkomsten  

 sker hos denne.
Hvis den ene ægtefælle er ejer, og den anden ægtefælle driver  

 virksomheden, skal den ægtefælle, der driver virksomheden, beskattes af  

 virksomhedens indkomst og formue.
Ejeren af virksomheden kan, hvis  

 betingelserne er opfyldt, beskattes som medarbejdende ægtefælle.
Ejeren beskattes endvidere af kapitalafkastet.
Den af ægtefællerne, der  

 driver virksomheden, beskattes af den eventuelt resterende personlige  

 indkomst og af formuen.
Begge ægtefæller driver virksomhed Hvis ægtefællerne driver hver sin virksomhed, skal de behandles efter  

 samme regler, som gælder for en person, der har flere virksomheder.
Det vil sige, at begge ægtefæller skal anvende ordningen, hvis den ene  

 ægtefælle benytter ordningen på sin virksomhed.
Der skal endvidere ske en  

 sammentælling af virksomhedernes resultater, indestående på indskudskonti og  

 opsparingskonti samt kapitalafkast og afkastgrundlag.
 Der henvises til L 1.8 vedrørende flere virksomheder.
1.4.3. Lønaftaler mellem ægtefæller Er der indgået en lønaftale mellem ægtefæller i henhold til lov nr.198 af  

 29.marts 1989 om ændring af kildeskatteloven, fratrækkes den udbetalte løn  

 til ægtefællen som en sædvanlig driftsudgift.
Beløbet indgår derfor ikke i  

 hæverækkefølgen i modsætning til overførsler til medhjælpende ægtefælle.
 1.4.4. Efterfølgende ændring af overskud m.v.
 Hvis ligningen medfører, at den skattepligtige indkomst eller  

 virksomhedens overskud ændres, vil der på grundlag af den ændrede  

 skattepligtige indkomst eller fordeling af overskud ske en ændring af  

 skatteberegningen.
Efter VSL § 10 kan den skattepligtige kun overføre overskud fra  

 virksomheden indtil udløbet af fristen for indgivelse af selvangivelse.  

 Endvidere kan indskud ikke finde sted efter indkomstårets udløb.
Dog sker  

 overførsel af finansielle aktiver og passiver med virkning for indkomstårets  

 ultimobalance, selv om denne udarbejdes efter indkomstårets udgang.
Hvis virksomhedens overskud forøges som følge af ligningsmæssige  

 ændringer, er der imidlertid efterfølgende mulighed for at afsætte beløb til  

 overførsel.
Hvis den skattepligtige ikke anviser, hvorledes ændringen skal  

 effektueres, vil yderligere overskud blive anset for opsparet og yderligere  

 kapitalafkast blive anset for indskudt.
Virksomhedsordningen ændrer ikke på den gældende praksis om efterfølgende  

 af- og nedskrivninger som angivet i SD-cirk.1982-22, se evt.
L 5.1.6.  

 Ligeledes kan tilladelse til genoptagelse på grund af glemte fradrag eller  

 indtægter gives i samme omfang som hidtil.
1.4.5. Efterfølgende ændring af skatteansættelser I SD-cirk.1988-44 er der for indkomståret 1987 fastsat generelle rammer  

 for efterfølgende at ændre skatteansættelser.
Baggrunden herfor er, at  

 skatteyderen som følge af den usikkerhed der kan være ved anvendelsen af VSL  

 det første år ikke bør fastholdes på en indkomstdisponering, der  

 efterfølgende viser sig uhensigtsmæssig.
 De lignende myndigheder er derfor bemyndiget til at tillade ændring af  

 skatteansættelser for indkomståret 1987 på nedenstående punkter:
 1) Skatteydere, der ved indgivelsen af selvangivelse har valgt at anvende  

 virksomhedsordningen, kan begære skatteberegningen foretaget uden anvendelse  

 af virksomhedsordningen.
 2) Virksomhedsordningen kan anvendes efterfølgende, såfremt skatteyderen  

 kan opfylde de almindelige regnskabskrav.
 3) Anvendes virksomhedsordningen, kan årets afslutningsdispositioner  

 ændres, idet dog de faktiske hævninger og indskud ikke kan berøres heraf.  

 Korrektion kan således ske ved forøgelse eller minimering af beløb, der i  

 ultimostatus er hensat til senere faktisk hævning.
 Ligningsrådet har besluttet, at de lignende myndigheder for indkomståret  

 1988 og efterfølgende indkomstår kan tillade ændring af skatteansættelser,  

 idet principperne ifølge SD-cirk.1988-44 finder anvendelse.
 For så vidt angår efterfølgende ændring vedrørende finansielle passiver  

 kan tilladelse til med tilbagevirkende kraft at føre private gældsposter ind  

 (eller ud) af ordningen kun forventes givet, når det konkret kan påvises, at  

 skatteyderen ved indkomstopgørelsen har truffet et uhensigtsmæssigt valg.
 I Skat 1989.11.878 blev Skatteministeriet spurgt, om et resterende  

 overskud, som ikke var hævet eller hensat til senere hævning, kunne overføres  

 til indskudskontoen, med virkning for indtjeningsåret, uden at der skulle  

 beregnes rentekorrektion.
 Baggrunden for forespørgslen var, at det i cirkulæret til  

 virksomhedsskatteloven, pkt.74, er anført, at det frem til fristen for  

 indgivelse af selvangivelse er muligt at debitere hævekontoen og enten  

 kreditere indskudskontoen eller opføre beløbet som et passiv i balancen.
 Det var Skatteministeriets opfattelse, at et resterende overskud, som ikke  

 var hævet eller hensat til senere hævning, kunne overføres til  

 indskudskontoen ultimo med virkning for indtjeningsåret ved at debitere  

 hævekontoen og kreditere indskudskontoen.
 Overførsel af et resterende overskud eller opsparet overskud til  

 indskudskontoen må anses for en hævning efter hæverækkefølgen i § 5 og for et  

 indskud efter § 3, stk.1.
 Anvendes bruttometoden får dispositionen ingen konsekvenser i relation til  

 beregning af rentekorrektion efter § 11, stk.2, eftersom der ikke overføres  

 værdier fra indskudskontoen.
Ønskes nettometoden anvendt, vil dispensationen ikke kunne foretages, idet  

 størrelsen af det hævede beløb svarer til indskuddet.
Den skattepligtige må  

 derfor i dette tilfælde i stedet afsætte beløbet til hævning i et senere  

 indkomstår.
 Såfremt den skattepligtige med henvisning til den fremgangsmåde, der er  

 nævnt i afgørelsen, ønsker en ændret indkomstdisponering, kan  

 skattemyndighederne på begæring ændre ansættelsen, uanset pkt.3 i  

 SD-cirk.1988-44 om efterfølgende ændring af skatteansættelser.
1.5. Hæverækkefølgen Hæverækkefølgen Efter VSL § 5 skal overførsel af værdier fra virksomheden til den  

 skattepligtige anses for foretaget i en bestemt rækkefølge.
Dette skyldes, at  

 der skattemæssigt er forskel på, om man overfører virksomhedsoverskud,  

 indskud eller beløb ud over indskud.
Virksomhedsoverskud beskattes enten som  

 kapitalindkomst eller personlig indkomst, mens overført indskud ikke skal  

 beskattes.
Overføres der beløb ud over indestående på indskudskontoen, kan  

 der blive tale om at foretage en rentekorrektion efter lovens § 11, stk. 1.
 Selve overførslen af værdierne kan ske på følgende måder:
 - Beløb eller andre værdier, der faktisk overføres.
 - Beløb eller andre værdier, der anses for overført.
 - Beløb eller andre værdier, der er hensat til senere faktisk hævning.
 Beløb, der faktisk er overført til den skattepligtige, registreres i  

 virksomhedens kassebog.
Beløb, der anses for overført, f.eks. rentekorrektion eller beløb  

 vedrørende privat kørsel i fri bil til rådighed og forbrug af egne produkter,  

 skal registreres i virksomhedens regnskab, hvis denne overførsel af værdier  

 ikke løbende har været bogført.
Beløbet tillægges virksomhedens indkomst, og  

 beløbet anses for overført til den skattepligtige.
I ordene »anses for  

 overført« ligger, at der alene er tale om bogholderimæssige posteringer.  

 Der må ikke følge kontante beløb med ved overførslen.
Forbrug af egne varer og værdi af fri bil er ikke underkastet  

 »tvungen« overførsel og kan således principielt i modsætning til  

 rentekorrektionsbeløb og kapitalafkast spares op i virksomheden.
Den  

 skattepligtige stilles dermed ens, uanset om der er tale om salg til  

 tredjemand eller forbrug af egne varer, jf.
Skat 1988.6.349. Da et beløb  

 svarende til forbrug af egne varer og fri bil til rådighed imidlertid anses  

 som overført i hæverækkefølgen, sker dette på bekostning af andre hævninger,  

 jf.
Skat 1988.7.413.
Følgende eksempler kan illustrere dette: Såfremt en virksomhed har et  

 overskud på 150.000 kr., hvoraf værdi af fri bil udgør 50.000 kr., kan  

 maksimalt 75.000 kr. indgå på konto for opsparet overskud, medens 75.000 kr.  

 er virksomhedsskat.
Af de 75.000 kr., der udgør virksomhedsskat, er 50.000  

 kr. allerede overført som værdi af fri bil.
Der skal derfor hensættes 25.000  

 kr. til yderligere hævning, idet beløbet ellers anses for indskudt i  

 virksomheden.
Er overskuddet i stedet 80.000 kr. inkl. værdi af fri bil på 50.000 kr.,  

 kan der maksimalt opspares 30.000 kr., men da de 50.000 kr. anses hævet, skal  

 der ikke i dette tilfælde hensættes yderligere beløb til senere hævning.  

 Virksomhedsskatten er således allerede indeholdt i det overførte beløb.
Af  

 det hævede beløb på 50.000 kr. er beløbet 30.000 kr. virksomhedsskat.
Det  

 resterende hævede beløb på 20.000 kr. beskattes som personlig indkomst.
Det er i eksemplerne forudsat, at der kun er overførsel af værdi af fri  

 bil, og at der ikke er beregnet kapitalafkast eller rentekorrektion.
Når den  

 skattepligtige i senere år hæver indestående på kontoen for opsparet  

 overskud, sker endelig beskatning heraf efter VSL § 10, se L 1.6.3.
Beløb kan regnskabsmæssigt hensættes til senere faktisk hævning, d.v.s.  

 til senere udbetaling fra virksomheden.
Bogføringsmæssigt skal beløbet være  

 overført fra virksomheden, d.v.s. være debiteret hævekontoen og opført som et  

 passiv i ultimobalancen inden fristen for indgivelse af selvangivelse for det  

 pågældende indkomstår.
Beløbet fradrages ved opgørelsen af virksomhedens  

 afkastgrundlag ultimo det indkomstår, hensættelserne vedrører.
Udover  

 kapitalafkast efter VSL § 4 og resterende overskud efter VSL § 10, stk. 1,  

 kan alle andre beløb også afsættes til senere faktisk hævning.
Der gælder  

 ingen frist for udbetaling af hensatte beløb, men efter hæverækkefølgen i VSL  

 § 5 er disse beløb overført forud for de øvrige beløb i VSL § 5. Den  

 skattepligtige kan også vælge at udligne hensættelsen ved kreditering af  

 konto for indskud.
Frem til fristen for indgivelse af selvangivelse er det  

 således muligt at debitere hævekonto og enten kreditere indskudskonto eller  

 opføre beløbet som et passiv i balancen.
 Beløb, der overføres til den skattepligtige, og som fradrages i  

 virksomheden som driftsomkostninger, går forud for beløb, der overføres efter  

 VSL § 5, stk. 1-2. Det gælder refusioner til den skattepligtige som følge af,  

 at den skattepligtige har stillet aktiver m.v. til rådighed for virksomheden.  

 Beløb til medarbejdende ægtefælle efter KL § 25 A, stk. 3, sidestilles med  

 driftsomkostninger i virksomheden.
Efter VSL § 5, stk. 3, omfattes beløb, der overføres fra virksomheden til  

 den skattepligtige til dækning af virksomhedsskat samt særlig indkomstskat i  

 virksomheden ikke af hæverækkefølgen.
Disse beløb går derfor forud for beløb,  

 der overføres efter VSL § 5, stk. 1-2.
 Overføres der herefter beløb til den skattepligtige, sker det efter  

 hæverækkefølgen i VSL § 5, stk. 1 og 2.
1.5.1. Den udvidede hæverækkefølge Den »udvidede« hæverækkefølge, der omfatter samtlige overførsler  

 af værdier til den skattepligtige, ser herefter således ud:
 1) Beløb, der overføres til dækning af driftsomkostninger, som den  

 skattepligtige har afholdt for virksomheden.
Refusion af sådanne omkostninger beskattes som personlig indkomst, hvis  

 det er de faktiske omkostninger, der refunderes.
Refusioner efter  

 Ligningsrådets takster overføres skattefrit til den skattepligtige.  

 Refusioner til dækning af leje af lokaler i en ejendom, hvor der ikke er  

 foretaget vurderingsfordeling, beskattes som kapitalindkomst.
Beløb til en  

 medarbejdende ægtefælle beskattes som personlig indkomst hos ægtefællen.
 Refusion af beløb, som den skattepligtige har udlagt for virksomheden,  

 beskattes ikke.
 Beløb, der overføres til dækning af virksomhedsskat og særlig  

 indkomstskat, overføres skattefrit.
 2) Beløb, der er afsat til senere faktisk hævning i primobalancen  

 overføres skattefrit, idet den eventuelle beskatning har fundet sted i  

 tidligere indkomstår.
3) Beløb, der overføres fra årets overskud.
Først overføres årets  

 kapitalafkast, der beskattes som kapitalindkomst.
Derefter overføres det  

 resterende overskud, der beskattes som personlig indkomst.
Hvis der foretages  

 rentekorrektion efter VSL § 11, stk. 4, anses beløbet for overført efter  

 overførsel af årets kapitalafkast.
4) Beløb, der overføres fra konto for opsparet overskud.
Beløbet, d.v.s.  

 hævningen på kontoen, samt den dertil hørende virksomhedsskat beskattes efter  

 VSL § 10, stk. 3, som personlig indkomst.
 5) Beløb fra indskudskontoen overføres skattefrit.
 6) Beløb, der overføres ud over indestående på indskudskontoen, anses for  

 at være et »privat lån« i virksomheden, og overføres skattefrit.  

 Herved bliver indskudskontoen negativ, og der skal foretages en  

 rentekorrektion efter reglerne i VSL § 11, stk. 1.
Da kapitalafkast og rentekorrektionsbeløb således altid skal være overført  

 til den skattepligtige efter hæverækkefølgen, skal der ved indkomstårets  

 udgang være overført et beløb svarende til summen af beløbene nævnt ovenfor  

 under 1. og 2. samt kapitalafkast og rentekorrektionsbeløb.
Se VSL-cirk.,  

 eksempel 77.1.
 Der henvises endvidere til eksempel 78.1, 78.2 og 78.3, i VSL-cirk., der  

 viser, hvorledes hæverækkefølgen i VSL § 5 fungerer.
Påligning og opkrævning af virksomhedsskat Virksomhedsskatten på 50 pct. pålignes og opkræves hos den skattepligtige  

 efter reglerne i KL afsnit V om opkrævning af indkomst- og formueskat m.v.
Beløb svarende til den beregnede virksomhedsskat er altid overført til den  

 skattepligtige.
Beløbet overføres forud for hæverækkefølgen i VSL § 5,  

 stk.1-2, jf. § 5, stk.3. Dette gælder, uanset om der har været  

 forskudsregistreret et opsparet overskud.
Hvis den skattepligtige ikke har  

 hævet i virksomheden i indkomståret eller afsat beløb til senere faktisk  

 hævning, er den beregnede virksomhedsskat indskudt i virksomheden.
 Forskudsregistreres der et opsparet overskud, opkræves forskudsskatten  

 heraf sammen med den skattepligtiges øvrige forskudsskatter.
 Såfremt den betalte foreløbige virksomhedsskat overstiger den for  

 indkomståret faktisk pålignede virksomhedsskat, eller den skattepligtige  

 undlader at anvende virksomhedsordningen for det pågældende indkomstår,  

 indgår den betalte foreløbige virksomhedsskat sammen med de øvrige  

 forskudsskatter ved beregningen af evt. restskat eller overskydende skat.
 Evt. overskydende skat tilbagebetales til den skattepligtige, uanset om  

 den helt eller delvis vedrører den som følge af forskudsregistreringen  

 betalte foreløbige virksomhedsskat.
1.5.2. Værdiansættelse Når et aktiv overføres fra erhvervsmæssig til privat benyttelse, skal det  

 ske til handelsværdien.
Denne værdiansættelse må ske skønsmæssigt som en  

 række andre skattemæssige værdiansættelser.
Overførsel af fast ejendom sker  

 til den formueskattepligtige værdi med tillæg af nedslag efter ligningslovens  

 §§ 18 B-C, d.v.s. seneste ejendomsværdi.
Overførsel af  

 afskrivningsberettigede aktiver fra erhvervsmæssig til privat anvendelse kan  

 i øvrigt udløse beskatning af genvundne afskrivninger efter AL § 32.
 For så vidt angår blandet benyttede biler og vindmøller, sker overførsler  

 mellem virksomheden og den skattepligtige til den formueskattepligtige værdi,  

 d.v.s. den afskrivningsberettigede saldoværdi.
1.5.3. Tidspunktet for overførslerne Kontante overførsler skal løbende registreres i virksomhedens  

 kasseregnskab.
Ikke-kontante overførsler kræver derimod ikke løbende  

 registrering i kasseregnskabet, ligesom de heller ikke kræver eksterne  

 registreringer i f.eks. pengeinstitutter, værdipapircentralen,  

 tinglysningskontorer m.v.
Aktivet eller passivet tilhører således den  

 skattepligtige, hvadenten det indgår i virksomhedsordningen eller ej.
Finansielle aktiver og passiver anses for overført med virkning for  

 indkomstårets ultimobalance.
Hvis aktivet eller passivet f.eks. overføres til  

 privatøkonomien, vil det således indgå i årets kapitalafkastgrundlag, ligesom  

 renteindtægter og -udgifter for hele året indgår ved opgørelsen af årets  

 overskud.
 Overførsler af ikke-finansielle aktiver og passiver mellem virksomheden og  

 den skattepligtige skal ske på det faktiske overførselstidspunkt, idet der er  

 tale om overgang til anden anvendelse.
1.5.4. Private udgifter Ved afgørelsen af, om et beløb skal anses for hævet fra virksomheden til  

 den skattepligtiges private økonomi, må man se på, hvad beløbet er anvendt  

 til.
 Hævninger, der anvendes til dækning af den skattepligtiges private  

 forbrug, herunder hævninger til betaling af personlige skatter, skal anses  

 for hævet i hæverækkefølgen.
Hvis aktier m.v. erhverves for virksomhedens midler, anses et beløb  

 svarende til aktiernes værdi for overført til den skattepligtige i  

 overensstemmelse med hæverækkefølgen i § 5. Skattedepartementet har udtalt,  

 at de finansielle aktiver som er nævnt i VSL § 1, stk.2, altid må indgå i den  

 skattepligtiges privatøkonomi.
Det er uden betydning, om der er tale om en  

 midlertidig investering af likvide midler i disse værdipapirer.
Det er også  

 uden betydning, om der foreligger spekulation.
Købesummen må i alle tilfælde  

 anses for hævet og overført til den skattepligtige.
Et efterfølgende salg af  

 værdipapirerne vil derfor blive behandlet helt på linje med salg af andre  

 aktiver, der er placeret uden for virksomheden.
Faglige kontingenter Kontingenter til arbejdsgiverforeninger, fagforeninger og andre faglige  

 sammenslutninger anses efter PSL ikke som driftsomkostninger, der kan  

 fradrages ved opgørelsen af den personlige indkomst, jf.
PSL § 3, stk. 2, nr.  

 1. Udgiften kan derfor alene fradrages i den skattepligtige indkomst.
Hvis  

 virksomheden betaler et sådant kontingent, anses det således for hævet i  

 hæverækkefølgen.
 Af andre udgifter, der som udgangspunkt må betragtes som private, kan  

 f.eks. nævnes bøder, der idømmes af det offentlige, erstatningsydelser, der  

 udredes på grund af indehaverens forsætlige eller groft uagtsomme  

 erstatningspådragende handlinger, når disse udgifter ikke er en følge af  

 udøvelsen af erhvervsvirksomheden.
Det er ikke afgørende for afgrænsningen, om der er fradragsret for  

 udgiften, men derimod om den vedrører virksomheden.
Repræsentationsudgifter  

 kan f.eks. kun fradrages med 25 pct. af de udgifter, der afholdes.
De  

 resterende 75 pct. anses dog også for en udgift, der vedrører virksomheden.  

 Udgiften kan derfor betales af virksomheden, men ikke fradrages ved  

 opgørelsen af indkomsten.
Etableringsudgifter, formueudgifter m.v., der  

 vedrører virksomheden, kan afholdes af virksomheden, også selv om de ikke er  

 fradragsberettigede.
1.5.5. Mellemregningskonto Virksomhedsordningen kræver, at der regnskabsmæssigt skal ske en  

 adskillelse af virksomhedens økonomi og den skattepligtiges privatøkonomi.
Der skal således i de tilfælde, hvor den skattepligtige f.eks. har en  

 fælles kassekredit for virksomheden og privatdelen ske en adskillelse af  

 denne på henholdsvis virksomhedsdelen og privatdelen.
Hvis ikke der sker en  

 sådan adskillelse, vil private beløb, der indsættes på en fælles kassekredit,  

 anses for et indskud i virksomheden.
Hæves dette beløb igen, vil der være  

 tale om en hævning i hæverækkefølgen.
Disse indskud og hævninger vil kunne  

 medføre rentekorrektion efter § 11, stk.2 eller 3. Denne rentekorrektion vil  

 kunne undgås ved, at den skattepligtige i stedet for en fælles kassekredit  

 har en for virksomheden og en for privatdelen.
 Hvis den skattepligtige vælger at have en fælles kassekredit for  

 virksomheden og privatdelen, vil den bogholderimæssige adskillelse af  

 virksomhedens økonomi og den private økonomi skulle ske ved etablering af en  

 mellemregningskonto i virksomheden.
Mellemregningskontoen skal sikre, at midler, der midlertidigt  

 »anbringes i virksomheden«, ikke automatisk betragtes som indskud,  

 f.eks. en månedsløn, der indsættes på en kassekredit, der indgår i  

 virksomheden, og hæves løbende.
Sådanne beløb, der reelt ikke skal indgå i  

 virksomheden, men kun midlertidigt anbringes på virksomhedens kassekredit,  

 kan heller ikke indgå i beregningen af kapitalafkastgrundlaget m.v.
Den  

 skattepligtige skal derfor for hvert beløb, der tilføres virksomheden, ved  

 bogføringen tilkendegive, om det er et egentligt indskud, der forøger  

 indskudskontoen, eller om beløbet skal føres på mellemregningskontoen med  

 henblik på senere hævning.
På mellemregningskontoen krediteres beløb, der er udtryk for, at private  

 midler er placeret på konti, der indgår i virksomheden.
Når der hæves beløb  

 til privat brug på konti, der indgår i virksomheden, debiteres  

 mellemregningskontoen, hvis beløbet ikke ønskes anset for en overførsel, men  

 som udtræk af private midler, der tidligere er placeret i virksomheden.
Kreditsaldoen på mellemregningskontoen er således udtryk for størrelsen af  

 den »private kontantbeholdning«, der er placeret på konti, der  

 indgår i virksomheden.
Det vil f.eks. sige som en del af virksomhedens  

 kontantbeholdning (kasse, bank, giro) eller som en nedsættelse af trækket på  

 virksomhedens kassekredit.
Da baggrunden for at oprette mellemregningskonti  

 er begrundet i praktiske hensyn, vil det ikke være muligt permanent at  

 placere beløb, der klart står i misforhold til den skattepligtiges øvrige  

 indkomst.
Det er ikke meningen med mellemregningskontoen, at kreditsaldoen  

 skal kunne forøges år for år.
Der er da snarere tale om indskud end om  

 »midlertidig placering« i virksomheden,  se Skat 1990.4.282.
En sådan »privat kontantbeholdning« må ikke være negativ.
Der er  

 da ikke længere tale om placering af private midler i virksomheden, men  

 derimod om private lån ydet af virksomheden.
Derfor skal debetsaldi på  

 mellemregningskontoen straks udlignes.
Det sker ved debitering af hævekonto  

 og kreditering af mellemregningskonto.
Det manglende beløb i den  

 »private kontantbeholdning« dækkes således ved en overførsel i  

 hæverækkefølgen fra virksomheden til den skattepligtige.
Beløbet indsættes på  

 mellemregningskontoen, som herved udlignes.
Bogføring af mellemregningskontoen kan ske samtidig med den øvrige  

 bogføring.
Som udgangspunkt skal bevægelser på mellemregningskontoen  

 forekomme i samme rækkefølge, som bevægelserne er opført i kassebogen.
Da  

 rækkefølgen ved registrering i kassebogen undertiden ikke sker i streng  

 tidsfølge, vil det som regel være tilstrækkeligt, at mellemregningskontoen  

 salderes og en eventuel debetsaldo udlignes med samme hyppighed, som der  

 foretages kasseafstemning.
 Refusioner - f.eks. vedrørende bil, telefon, el og lign. - mellem den  

 skattepligtige og virksomheden vil af praktiske grunde kunne bogføres på  

 mellemregningskontoen ultimo året.
 Fejlkonteringer, herunder fejl ved indsættelse/hævning i f.eks. et  

 pengeinstitut, der rettes uden ugrundet ophold, skal i øvrigt ikke anses som  

 hævning/indskud.
 Der henvises til eksempel på anvendelse af mellemregningskonto i VSL-cirk.  

 pkt.59.
1.6. Overskud og virksomhedsskat 1.6.1. Kapitalafkast Virksomhedens overskud opdeles i et beregnet kapitalafkast, såfremt der er  

 grundlag herfor, og et resterende overskud.
Kapitalafkastet er  

 kapitalindkomst.
1.6.2. Resterende overskud, der hæves Et resterende overskud som hæves, er personlig indkomst.
Den skattepligtige har mulighed for at overføre et resterende overskud med  

 virkning for indkomståret, hvis det overføres inden udløbet af fristen for  

 indgivelse af selvangivelse for det pågældende indkomstår.
Dette sker ved en  

 hensættelse til en senere faktisk hævning.
 Se i øvrigt Skat 1989.11.878, der er omtalt ovenfor i L 1.4.5.
1.6.3. Resterende overskud, der opspares i virksomheden Resterende overskud, som ikke hæves, spares op i virksomheden.
Beløbet  

 indgår på konto for opsparet overskud og beskattes med en foreløbig  

 virksomhedsskat på 50 pct.
Det opsparede beløb skal således ikke medregnes i  

 den skattepligtiges personlige indkomst i indtjeningsåret.
 Når et opsparet beløb i et senere indkomstår hæves, betragtes det sammen  

 med virksomhedsskatten som personlig indkomst og indgår ved opgørelsen af den  

 skattepligtige indkomst og beregningsgrundlaget for 6 pct. og 12 pct.  

 skatterne efter PSL.
Det er en forudsætning for den foreløbige virksomhedsbeskatning, at  

 overskudsbeløbet bliver i virksomheden.
Den beregnede virksomhedsskat  

 overføres til den skattepligtige forud for hæverækkefølgen i VSL § 5, stk.  

 1-2. Overførslen kan enten ske i indkomstårets løb, således at hele eller en  

 del af årets overførsler anses for medgået til betaling af den beregnede  

 virksomhedsskat eller ved hensætning til senere faktisk hævning.
Sker dette  

 ikke, er hele eller en del af den beregnede virksomhedsskat nyt indskud i  

 virksomheden, idet virksomhedsskat altid skal være overført til den  

 skattepligtige.
Konto for opsparet overskud Det beløb, der opspares af overskuddet med fradrag af virksomhedsskatten,  

 indgår på konto for opsparet overskud.
Indestående på konto for opsparet  

 overskud er således et nettobeløb.
Når den skattepligtige senere hæver det  

 opsparede overskud, skal bruttobeløbet, d.v.s. både beløbet, der fragår på  

 kontoen, og det tilsvarende beløb, der tidligere er betalt i virksomhedsskat,  

 medregnes til den skattepligtiges personlige indkomst.
I det indkomstår, hvor  

 et opsparet overskudsbeløb hæves og dermed medregnes til den skattepligtiges  

 personlige indkomst, fragår virksomhedsskatten i den beregnede slutskat.
Den  

 endelige beskatning af et opsparet overskud sker således først i det  

 indkomstår, hvor beløbet overføres fra virksomheden til den skattepligtige  

 eller ved skattepligtsophør.
Virksomhedsskatten af overført opsparet overskud kan overstige årets  

 slutskat med tillæg af eventuel overført restskat m.v.
Forskelsbeløbet  

 udbetales imidlertid ikke til den skattepligtige.
Hvis den skattepligtige er  

 gift, kan den resterende virksomhedsskat fradrages i ægtefællens slutskat  

 m.v.
Virksomhedsskat, der ikke kan rummes i slutskat m.v., fremføres til  

 fradrag i den beregnede slutskat i de nærmest efterfølgende 5 indkomstår.
Der  

 kan dog ske tilbagebetaling af årets overskydende skat som følge af, at der  

 har været indbetalt for meget i forskudsskat for indkomståret.
Se VSL-cirk.,  

 eksempel 108.1 om overførsel af opsparet overskud.
1.7. Rentekorrektion Kapitalafkastberegningen og rentekorrektionsbestemmelserne gør i de fleste  

 tilfælde virksomhedsordningen selvkontrollerende.
Det vil sige, at  

 skatteværdien af renteudgifter er den samme, hvad enten gælden indgår i  

 virksomheden eller holdes uden for.
Negativ indskudskonto Efter bestemmelserne i VSL § 11, stk. 1, skal der beregnes et  

 rentekorrektionsbeløb, som medregnes til virksomhedens indkomst, når  

 indskudskontoen reguleret efter lovens § 3, stk. 7, udviser en negativ saldo  

 ultimo året.
Rentekorrektionsbeløbet svarer til den negative saldo gange  

 kapitalafkastsatsen efter lovens § 9.
 Det således beregnede beløb kan dog ikke overstige det mindste af følgende  

 beløb:
- Et negativt kapitalafkastgrundlag ved udgangen af indkomståret gange  

 kapitalafkastsatsen.
Er kapitalafkastgrundlaget positivt eller 0, bliver  

 rentekorrektionsbeløbet således 0 kr.
 - Virksomhedens nettorenteudgifter nedsat med kursgevinster og forøget med  

 kurstab, der er skattepligtige efter lov om skattemæssig behandling af  

 gevinst og tab på fordringer og gæld.
 Der henvises til VSL-cirk., eksempel 109.1.
1.7.1. Bruttometoden Foretager den skattepligtige i løbet af et indkomstår både indskud efter  

 VSL § 3, stk. 1, og overførsler efter VSL § 5, stk. 1-2, beregnes et  

 rentekorrektionsbeløb efter VSL § 11, stk. 2. Beløbet udgør  

 kapitalafkastsatsen efter VSL § 9 gange beløb, der efter hæverækkefølgen i  

 VSL § 5 er overførsel af indskud fra indskudskonto (§ 5, stk. 1, nr. 5 og  

 beløb herudover § 5, stk. 2). Rentekorrektionsbeløbet kan ikke overstige  

 kapitalafkastsatsen gange indskuddet efter VSL § 3, stk. 1. Der er således  

 tale om værnsregler, der skal sikre, at der ikke opnås skattemæssige fordele  

 ved overførsler og indskud i samme indkomstår.
 Der henvises til VSL-cirk., eksempel 110.1.
1.7.2. Nettometoden Efter VSL § 11, stk. 3, er der mulighed for, at den skattepligtige kan  

 opgøre indskud efter VSL § 3, stk. 1, og overførsler efter VSL § 5 som en  

 nettoværdi.
Vælges denne opgørelsesmåde, bliver der enten tale om et  

 nettoindskud eller en nettooverførsel.
Nettoindskud behandles som indskud  

 efter VSL § 3, stk. 1, og nettooverførsler behandles som overførsler efter  

 VSL § 5. Den skattepligtige kan hvert år vælge mellem at opgøre indskud og  

 overførsler som bruttoværdier eller som nettoværdier.
Bestemmelserne giver ikke mulighed for at undlade at opgøre indskud og  

 overførsler som bruttobevægelser.
Det er altså alene i forhold til  

 hæverækkefølgen i VSL § 5 eller ved opgørelse af indskud efter VSL § 3, at  

 der kan være tale om nettoværdier.
Opgøres indskud eller overførsler som en nettoværdi, skal der beregnes et  

 rentekorrektionsbeløb, som medregnes til virksomhedens indkomst.
Overstiger  

 eller svarer indskuddet til overførslen, d.v.s. der er tale om et  

 nettoindskud, beregnes rentekorrektionsbeløbet som overførslen gange  

 kapitalafkastsatsen efter VSL § 9.
 Overstiger overførslen indskuddet, d.v.s. der er tale om en  

 nettooverførsel, beregnes rentekorrektionsbeløbet som indskuddet gange  

 kapitalafkastsatsen efter VSL § 9.
 Der henvises til VSL-cirk., eksempel 111.1.
1.7.3. Rentekorrektionens skattemæssige betydning Efter VSL § 11, stk. 4, anses rentekorrektionsbeløb efter stk. 1-3 for  

 overført til den skattepligtige.
Samtidig nedsættes den skattepligtiges  

 kapitalindkomst med beløbene, jf.
PSL § 4, stk. 1, nr. 8.
I bestemmelserne er endvidere fastsat, at rentekorrektionsbeløbene anses  

 for overført efter årets kapitalafkast.
Dette indebærer, at  

 rentekorrektionsbeløbet ikke kan opspares i virksomheden.
Der skal altså ske  

 endelig beskatning af kapitalafkast og rentekorrektionsbeløb i indkomståret.
Rentekorrektionsbeløb anses altid for hævet i året.
Efter VSL § 11, stk.4,  

 anses rentekorrektionsbeløb for overført efter overførsel af årets  

 kapitalafkast.
Såfremt en virksomhed har en negativ indskudskonto og samtidig  

 giver underskud, skal der beregnes rentekorrektion af den negative  

 indskudskonto.
Da rentekorrektionsbeløbet ifølge § 11, stk.4, anses for  

 hævet, øger rentekorrektionsbeløbet den negative saldo på indkudskontoen.  

 Dette medfører dog ikke yderligere rentekorrektionsberegninger, jf.
VSL-cirk.  

 pkt.110. Der beregnes således kun rentekorrektion een gang, men  

 indskudskontoen primo det følgende år vil være gjort yderligere negativ med  

 rentekorrektionsbeløbet.
 Der kan dog aldrig være krav om overførsel af mere end årets overskud og  

 beløb, der går forud for hæverækkefølgen VSL i § 5, stk. 1-2.
 Der henvises til eksemplet i VSL-cirk., punkt 112.
1.8. Flere virksomheder 1.8.1. Opgørelse under eet Hvis den erhvervsdrivende har flere virksomheder og ønsker at anvende  

 virksomhedsordningen, skal denne anvendes for samtlige virksomheder i hele  

 indkomståret, jf.
VSL § 2, stk. 3. Om der foreligger een eller flere  

 virksomheder se L 6.2.1. I de år, hvor virksomhedsordningen anvendes, skal  

 den skattepligtige oplyse om virksomhedernes samlede overskud tillige med det  

 samlede indestående på indskudskonti og opsparingskonti, jf.
VSL §§ 3 og 10,  

 stk. 2, samt det samlede kapitalafkast og kapitalafkastgrundlag, jf.
VSL §§ 7  

 og 8. Der er kun tale om sammentælling af de enkelte virksomheders overskud  

 m.v.
Der skal således ikke udarbejdes et samlet regnskab for virksomhederne  

 under eet.
Efter VSL § 14, stk. 1, sker overførsel af aktiver fra en virksomhed til  

 den skattepligtige i den rækkefølge, der er anført i lovens § 5, stk. 1-2,  

 for virksomhederne under eet.
Efter VSL § 14, stk. 2, kan summen af de  

 enkelte virksomheders kapitalafkast ikke overstige det kapitalafkast, der kan  

 beregnes for virksomhederne under eet.
Efter VSL § 14, stk. 3, kan fremførsel  

 af underskud til fradrag i senere overskud i virksomheden eller fradrag i  

 anden indkomst kun ske, hvis underskuddet ikke kan rummes i årets overskud  

 eller opsparet overskud fra tidligere år for de øvrige virksomheder.
Reglerne om flere virksomheder gælder både for den skattepligtige og for  

 en eventuel ægtefælle, der også driver selvstændig erhvervsvirksomhed.
Den  

 ene ægtefælle kan således ikke anvende virksomhedsordningen, medmindre den  

 anden ægtefælle også anvender ordningen, jf.
VSL § 2, stk. 4.
Forretningsmellemværender Virksomheder, der ejes af samme person eller af den skattepligtige og  

 dennes ægtefælle, kan have tilgodehavender og gældsforpligtelser over for  

 hinanden.
Mellemværender kan være opstået ved almindelig samhandel,  

 låntagning, køb og salg af aktiver m.v.
Overdragelse af aktiver mellem ægtefæller foregår til bogførte værdier,  

 jf.
KL §§ 26 A og 26 B.
Succession i den overdragende ægtefælles  

 skattemæssige stilling gælder også med hensyn til beskatning eller adgang til  

 at fradrage tab ved et senere salg af det overtagne aktiv.
Ved overdragelse  

 af varer eller øvrige aktiver og gæld mellem ægtefæller skal betalingen indgå  

 på normal måde i ægtefællernes regnskab.
 Overdragelser mellem virksomheder, der ejes af samme person, har ingen  

 skattemæssige konsekvenser.
 Hvis der i en virksomhed opstår mellemværender med en eller flere  

 virksomheder, der ejes af samme person, skal der oprettes en  

 mellemregningskonto for hver virksomhed.
1.8.2. Samlet hæverækkefølge Efter VSL § 14, stk. 1, sker overførsel af aktiver fra en virksomhed til  

 den skattepligtige i hæverækkefølgen efter § 5 for virksomhederne under eet.  

 Det samme gælder, hvis to ægtefæller har flere virksomheder.
Der kan  

 eksempelvis ikke hæves fra en virksomheds indskudskonto, hvis der i en anden  

 virksomhed er overskud i indkomståret eller opsparet overskud fra et  

 tidligere år.
Den samlede hæverækkefølge vil kunne medføre, at »faktiske«  

 hævninger i een virksomhed regnskabsmæssigt skal posteres i en anden  

 virksomhed.
Denne ompostering kan foretages ved oprettelse af en  

 mellemregningskonto i de to implicerede virksomheder.
Der henvises til  

 VSL-cirk., eksempel 145.1.
Hvis der overføres værdier mellem den skattepligtiges virksomheder, skal  

 det ske over mellemregningskontoen, men således at der sker bogføringsmæssige  

 posteringer i de virksomheder hvor overførslerne sker.
Det betyder, at hvis  

 virksomhed 1 overfører et aktiv til virksomhed 2, skal der registreres et  

 tilgodehavende i virksomhed 1 samtidig med, at der registreres en  

 gældsforpligtelse i virksomhed 2.
 Hvis den skattepligtige senere ophører med virksomhed 2, skal denne  

 virksomhed indfri sin gældsforpligtelse til virksomhed 1. Sker dette ikke,  

 anses beløbet for at være hævet af den skattepligtige i virksomhed 1 i  

 hæverækkefølgen.
1.8.3. Kapitalafkastberegning Efter bestemmelsen i VSL § 14, stk. 2, kan summen af de enkelte  

 virksomheders kapitalafkast opgjort efter reglerne i VSL §§ 7-9 ikke  

 overstige det kapitalafkast, der kan beregnes for virksomhederne under eet.  

 Dette får betydning, hvis en af virksomhederne har negativt  

 kapitalafkastgrundlag.
Der er således alene tale om en beregningsmæssig  

 regel, som sikrer, at man ikke kan opnå et højere beregnet kapitalafkast ved  

 opdeling af en virksomhed i flere selvstændinge virksomheder.
Se VSL-cirk.,  

 eksempel 147.1.
1.8.4. Rentekorrektion Rentekorrektion efter VSL § 11, stk.1, beregnes for hver enkelt  

 virksomhed.
 Der er ikke hjemmel til beregning af rentekorrektion efter VSL § 11, stk.2  

 eller stk.3, hvis en erhvervsdrivende i een virksomhed kun har foretaget  

 indskud og i en anden virksomhed kun har foretaget hævninger.
 Valget mellem brutto- og nettometode kan udøves for hver virksomhed for  

 sig.
1.8.5. Investeringsfonds Henlæggelse til investeringsfond beregnes på grundlag af det  

 overskudsbeløb, der er nævnt i investeringsfondslovens § 4, stk. 1. Hvis den  

 skattepligtige driver flere virksomheder, beregnes henlæggelsen på grundlag  

 af en samlet opgørelse af virksomhedernes overskud.
Indkomst fra selvstændig  

 erhvervsvirksomhed omfattet af anpartsloven, se V 2, kan også danne grundlag  

 for investeringsfondshenlæggelser.
Den skattepligtige kan selv vælge, i  

 hvilken virksomhed henlæggelsen skal fradrages.
Tilsvarende gælder med hensyn  

 til indskuddet på den særlige konto.
Fradraget for henlæggelsen behøver ikke  

 at ske i den virksomhed, der indskyder på den særlige konto.
I beregningsgrundlaget indgår tillige resultatet fra den skattepligtiges  

 eventuelle skibsvirksomhed, selv om denne drives som bierhverv, og dermed  

 ikke kan indgå i virksomhedsordningen, jf.
VSL § 1, stk.1, og PSL § 4, stk.1,  

 nr.10. Indskuddet indgår i virksomhedsordningen.
Indkomst fra selvstændig  

 erhvervsvirksomhed omfattet af anpartsloven, se V.2., kan også danne grundlag  

 for investeringsfondshenlæggelser.
Den skattepligtige kan selv vælge, om  

 henlæggelsen skal fradrages i skibsvirksomheden, anpartsvirksomheden eller i  

 virksomhederne under virksomhedsordningen.
Der kan også blive tale om at  

 foretage en forholdsmæssig fordeling af fradraget mellem virksomhederne.  

 Foretages fradraget uden for virksomhedsordningen, forudsættes det, at  

 indskuddet på den særlige konto i et pengeinstitut foretages med midler, der  

 ikke hidrører fra virksomheden.
Anvendes midler fra en virksomhed under  

 virksomhedsordningen, anses beløbet for overført i hæverækkefølgen efter VSL  

 § 5, jf.
Skat 1988.9.557.
For ægtefæller gælder, at henlæggelse kun kan ske i ægtefællens egen  

 virksomhed.
Det vil sige, at hver ægtefælle må henlægge særskilt på grundlag  

 af overskud i egen virksomhed.
1.9. Ophør 1.9.1. Fuldt ophør Hvis den skattepligtige ophører med at anvende virksomhedsordningen, skal  

 indestående på konto for opsparet overskud medregnes i den personlige  

 indkomst for det indkomstår, der følger efter indkomståret, hvor ordningen  

 senest har været anvendt.
Ophør kan skyldes både virksomhedsophør og, at den  

 skattepligtige vælger at lade sig beskatte efter PSL.
Virksomhedsordningen  

 kan også anvendes i det indkomstår, hvor virksomheden ophører.
Hvis den  

 skattepligtige f.eks. anvender ordningen for indkomståret 1989, men ikke for  

 indkomståret 1990, skal et eventuelt opsparet overskud medregnes til den  

 personlige indkomst for indkomståret 1990.
Ved fastlæggelse af, hvornår en virksomhed er påbegyndt eller ophørt, må  

 der lægges vægt på gældende praksis på skatteområdet.
Dette gælder ved ophør  

 af hidtidig virksomhed og påbegyndelse af ny virksomhed.
Det gælder også ved  

 afgørelsen af, om der foreligger udvidelse af en eksisterende virksomhed  

 eller etablering af en ny selvstændig virksomhed, eller om der på den anden  

 side foreligger indskrænkninger af en eksisterende virksomhed eller ophør, se  

 L 6.2.1.
Overtager en ny virksomhed Efter VSL § 15, stk. 2, har den skattepligtige mulighed for at udskyde  

 beskatningen af det opsparede overskud, hvis den pågældende overtager en ny  

 virksomhed.
Det er dog kun den del af indeståendet på konto for opsparet overskud, der  

 svarer til forholdet mellem den kontante købesum for den nye virksomhed og  

 den kontante salgssum for den afhændede virksomhed, der kan overgå til den  

 nye virksomheds konto for opsparet overskud uden beskatning.
Finansielle  

 aktiver fragår i den kontante købesum, medmindre den skattepligtige driver  

 næring med sådanne aktiver i den nye virksomhed, f.eks. som vekselerer.
Se  

 VSL-cirk., eksempel 133.1 om overførsel af konto for opsparet overskud til en  

 ny virksomhed.
 For at kunne overføre konto for opsparet overskud til en ny virksomhed, er  

 det en betingelse, at den nye virksomhed overtages inden udløbet af  

 indkomståret efter ophørsåret samt, at virksomhedsordningen anvendes på den  

 nye virksomhed.
1.9.2. Delvis ophør Hvis den skattepligtige afstår en ideel andel af sin virksomhed, skal en  

 hertil svarende del af indestående på konto for opsparet overskud ved  

 indkomstårets begyndelse medregnes i den personlige indkomst i året efter  

 afståelsesåret, VSL § 15, stk. 3. Dette gælder, hvad enten den ideelle andel  

 afhændes ved salg, tvangsafståelse, gave eller arveforskud.
Overførsel af  

 indestående på konto for opsparet overskud går i disse tilfælde forud for  

 hæverækkefølgen i VSL § 5, stk. 1-2. Den skattepligtige kan således opspare  

 et eventuelt overskud i den resterende virksomhed, selv om der i samme  

 indkomstår sker beskatning af opsparet overskud som følge af den delvise  

 afståelse.
Provenuet fra salget af den ideelle andel af virksomheden indgår  

 ikke i den resterende del af virksomheden, men betales direkte til den  

 skattepligtige.
 Salg af en ideel anpart vil medføre en forholdsmæssig reduktion af  

 indskudskontoen, hvad enten den er positiv eller negativ.
Det samme gælder, hvis den skattepligtige har flere virksomheder og afstår  

 en ideel andel i en af virksomhederne.
Også i disse tilfælde er der mulighed  

 for at udskyde en beskatning af opsparet overskud, hvis der overtages en ny  

 virksomhed.
Flere virksomheder Ophører eller afhænder den skattepligtige en ud af flere virksomheder,  

 anvendes reglen i VSL § 14, stk. 1, ikke på den ophørte virksomhed.  

 Hæverækkefølgen, som gælder for virksomhederne under eet, finder derfor ikke  

 anvendelse.
Den skattepligtige vil således kunne hæve et salgsprovenu i den  

 ophørende virksomhed, uanset at der er et opsparet overskud i den  

 fortsættende virksomhed.
1.10. Dødsfald Den efterlevende ægtefælle, der vælger at sidde i uskiftet bo efter  

 afdøde, kan fortsætte virksomhedsordningen på samme måde og betingelser som  

 afdøde.
Efter VSL § 17 kan ægtefællen overtage afdødes indestående på konto for  

 opsparet overskud og indskudskonto i det omfang, virksomheden indgår i det  

 uskiftede bo.
Ved opgørelse af virksomhedens kapitalafkastgrundlag overtager  

 ægtefællen afdødes værdiansættelser.
Goodwill, som er oparbejdet af afdøde  

 eller den længstlevende ægtefælle, kan ikke indskydes i virksomheden.
 Hvis afdødes bo skiftes, og virksomheden udlægges fra dødsboet, kan  

 udlægsmodtageren overtage konto for opsparet overskud, opgjort pr. dødsdagen.  

 I modsat fald sker der en endelig beskatning af indestående på konto for  

 opsparet overskud.
 Se i øvrigt VSL-cirk., pkt. 156-181 om dødsfald.
2. Regler om indkomstopgørelsen 2.1. Pligt til at udarbejde og indsende årsregnskab I henhold til SKL § 3, stk.2, skal skattepligtige, der har pligt til at  

 udarbejde regnskab, inden udløbet af fristen for indgivelse af selvangivelse  

 indsende et årsregnskab til ligningsmyndigheden.
 Bestemmelsen omfatter erhvervsdrivende personer og skattepligtige  

 dødsboer, selskaber, fonde, foreninger og institutioner m.v., der efter den  

 øvrige lovgivning (især bogføringsloven) har pligt til at udarbejde regnskab,  

 eller af skatteministeren, efter indstilling fra Ligningsrådet, er pålagt  

 regnskabspligt efter SKL § 3, stk.1.
 Det selvangivelsen vedlagte årsregnskab behøver ikke at være underskrevet.  

 Underskriveren af selvangivelsen er ansvarlig for indholdet af det vedlagte  

 årsregnskab.
Kravet i SKL § 2, stk.1, 3.pkt. om specifikation af indtægter, som ikke  

 indgår i indkomstopgørelsen, omfatter også salg, køb og bytte af private  

 effekter.
Der kan efter SKL § 6 kræves dokumentation for de indgåede handler.
 I henhold til SKL § 3, stk.3, 2.pkt., jf. bek. nr.971 af 18.dec. 1986, er  

 erhvervsdrivende pligtige til at afgive selvangivelses- og  

 regnskabsoplysninger i standardiseret form (virksomhedsskema), se evt.  

 nærmere P 1.6.3.
Har en selvstændig erhvervsvirksomhed flere end 10 personer som ejere,  

 hvoraf nogle ejere ikke deltager i virksomhedens drift i væsentligt omfang,  

 skal virksomheden for disse »passive« ejere udarbejde et fælles  

 skatteregnskab samt foretage indberetning til T & S af oplysninger fra  

 regnskabet, jf.
LL § 29 og SKL § 8 S, som blev indsat ved lov nr.388 af  

 7.juni 1989 (Anpartsloven). Bestemmelsen har virkning fra og med indkomståret  

 1989. Se nærmere afsnit V 2.
2.2. Bogføringsloven Lovbek. nr.60 af 19.feb. 1986, som ændret ved lov nr.851 af 23.dec. 1987:  

 § 1. Pligt til at føre forretningsbøger påhviler:
 A.
1) Aktieselskaber, kommanditaktieselskaber og andre erhvervsdrivende  

 selskaber med begrænset ansvar, 2) gensidige forsikringsselskaber, 3) kreditforeninger, kreditkasser og hypotekforeninger, 4) sparekasser samt de af lov nr. 156 af 2.maj 1934 omfattede spare- og  

 udlånsvirksomheder, 5) brugsforeninger og andre andelsforeninger, herunder  

 andelsproduktionsforeninger, andelsboligforeninger, andelskasser og lignende  

 samt fællesforeninger af andelsforeninger, og 6) foreninger, stiftelser, korporationer og selvejende institutioner, der  

 udøver erhvervsvirksomhed, herunder erhvervsmæssig skolevirksomhed.
B.
Personer, ansvarlige interessentskaber og kommanditselskaber, der  

 driver erhvervsvirksomhed, hvis udøvelse er betinget af næringsbrev i henhold  

 til næringsloven eller bevilling i henhold til beværterloven.
C.
Personer, ansvarlige interessentskaber og kommanditselskaber, der  

 erhvervsmæssigt driver en eller flere af følgende virksomheder:
1) revision, regnskabs- og anden økonomisk konsultation, bogføring, 2) dispachørvirksomhed, 3) mæglervirksomhed, 4) vejning, måling, 5) marketenderi- eller pensionatsvirksomhed, såfremt der regelmæssigt  

 beskæftiges flere end tre fremmede medhjælpere, 6) læge-, tandlæge-, dyrlæge- eller tandteknikervirksomhed, kiropraktik, 7) drift af hospital, klinik, sanatorium eller lignende, 8) drift af hvilehjem og lignende, såfremt der regelmæssigt beskæftiges  

 flere end tre fremmede medhjælpere, 9) apotekernæring, 10) skønhedspleje, fodpleje eller lignende, såfremt der regelmæssigt  

 beskæftiges flere end to fremmede medhjælpere, 11) landinspektørvirksomhed, 12) udlejningsvirksomhed, for så vidt angår udlejning af fast ejendom  

 eller dele heraf, dog kun såfremt udlejningen omfatter flere end 25 lejemål, 13) bolig- og værelsesanvisning, 14) drift af private skoler, handelsskoler, tekniske skoler (herunder  

 fagskoler), højskoler, landbrugsskoler, husholdningsskoler,  

 musikkonservatorier, 15) rådgivende ingeniør- eller arkitektvirksomhed, 16) advokatvirksomhed, 17) pantelånervirksomhed eller handel med brugte genstande, 18) teater, variete, cirkus, biograf eller dermed beslægtet virksomhed, 19) rednings- eller vagtvirksomhed, 20) bjærgning, bugsering, 21) entreprenørvirksomhed, 22) rengøringsvirksomhed, herunder vinduespolering, såfremt der  

 regelmæssigt beskæftiges flere end to fremmede medhjælpere, 23) befordring med skib, dog ikke såfremt befordringen sker med  

 ikke-registreringspligtigt fartøj, der ejes af dettes fører, 24) anden befordring af personer eller gods, 25) befordring af meddelelser, 26) forlagsvirksomhed, herunder udgivelse af tidsskrifter og blade, 27) annonce- og reklamebureauvirksomhed, 28) rejse- og turistbureauvirksomhed, 29) fiskeri med anvendelse af registreringspligtigt fartøj, 30) fiskeopkøbsvirksomhed, hvis salget sker en gros, 31) udnyttelse af sten-, granit- og kalkbrud eller grusgrav, med mindre  

 virksomheden drives alene som bierhverv i forbindelse med  

 landbrugsvirksomhed, gartneri eller skovbrug, der ikke er undergivet  

 bogføringspligt, jf. nr.35-37, 32) dambrug, såfremt der regelmæssigt beskæftiges flere end tre fremmede  

 medhjælpere, 33) hønseri, såfremt der regelmæssigt beskæftiges flere end tre fremmede  

 medhjælpere, 34) pelsdyravl, såfremt der regelmæssigt beskæftiges flere end tre  

 fremmede medhjælpere, 35) landbrugsejendomme med et areal på mindst 15 ha, hvis ejendomsværdi er  

 ansat til 175.000 kr. eller derover, 36) gartneriejendomme, frugtplantager og planteskoler, hvis ejendomsværdi  

 er ansat til 125.000 kr. eller derover, 37) alle selvstændigt vurderede skovejendomme, samt skove der er vurderet  

 sammen med en af de under nr.35 eller 36 nævnte ejendomme, når den samlede  

 ejendom ville være underkastet bogføringspligt efter reglerne i 35 eller 36.  

 Bogføringspligten omfatter den samlede ejendom.
Stk.2. Såfremt en ejendom drives dels som landbrug, dels som gartneri,  

 frugtplantage eller planteskole, er den benyttelse der må anses for  

 hovedformålet for driften af ejendommen, afgørende for bogføringspligten.
Er  

 ejendommen bortforpagtet, påhviler bogføringspligten brugeren.
Såfremt  

 ejendommen er i sameje, er samtlige parthavere hver for sig ansvarlig for, at  

 bogføringspligten opfyldes.
Stk.3. Den, der er ejer eller bruger af flere af de under stk.1, ltr.C,  

 nr.35, nævnte ejendomme, er bogføringspligtig, såfremt ejendommenes samlede  

 areal udgør mindst 15 ha, og de samlede ejendomsværdier udgør 175.000 kr.  

 eller derover.
På tilsvarende måde er den, der er ejer eller bruger af flere  

 af de under 36 nævnte ejendomme, bogføringspligtig, såfremt ejendommenes  

 samlede ejendomsværdi udgør 125.000 kr. eller derover.
Hvor ejeren af en af  

 de under nr.35 eller 36 nævnte ejendomme har bortforpagtet en del af  

 ejendommen, der ikke er selvstændigt vurderet, afhænger ejerens og  

 forpagterens bogføringspligt af, hvor stor en del af arealet og  

 ejendomsværdien (nr.35) eller af ejendomsværdien alene (nr.36), der må anses  

 at falde på hver af de to dele af ejendommen.
Stk.4. Den ansættelse til ejendomsværdi, der for de under stk.1, ltr.C,  

 nr.35, 36 og 37 nævnte ejendomme for et regnskabsår er afgørende for  

 bogføringspligten, er den seneste ansættelse før regnskabsårets begyndelse.  

 Dette gælder, selv om der i tidsrummet mellem ansættelsen og regnskabsårets  

 begyndelse er sket ændringer i ejendommens størrelse eller tilstand.
Ved  

 erhvervelsen af en af de pågældende ejendomme indtræder bogføringspligten for  

 erhververen fra ejendommens overtagelse at regne.
For den tidligere ejer  

 ophører bogføringspligten fra samme tidspunkt.
Tilsvarende regler gælder ved  

 forpagtningens påbegyndelse og ophør.
 Stk.5. Såfremt en bogføringspligtig i øvrigt tillige driver  

 erhvervsvirksomhed, der ikke omfattes af bestemmelserne i stk.1, er den  

 pågældende også bogføringspligtig med hensyn til denne virksomhed.
Stk.6. Indtræder bogføringspligt for virksomheder, der ikke hidtil har  

 været bogføringspligtige, som følge af, at der ved de almindelige vurderinger  

 sker ændringer i landbrugsejendommes ansættelse til ejendomsværdi, jf. stk.1,  

 litra C, nr.35, kan handelsministeren udsætte tidspunktet for  

 bogføringspligtens indtræden i indtil 2 år. § 2. Forretningsbøger skal føres  

 på ordentlig og omhyggelig måde og skal give så fuldstændig oplysning om den  

 bogføringspligtiges forretninger og formueforhold, som hensynet til  

 kreditorer og offentlige myndigheder tilsiger.
Handelsministeren fastsætter  

 de nærmere regler for bogføringspligtens omfang og indhold i øvrigt.
Stk.2. Forretningsbøger skal  opbevares i 5 år  regnet fra udgangen  

 af det regnskabsår, i hvilket den sidste notering er foretaget.
Løsblade,  

 kort el.lign. samt i et af handelsministeren nærmere bestemt omfang de til  

 bogføringen hørende bilag skal opbevares i 5 år fra udgangen af vedkommende  

 regnskabsår. § 2a.
Henlægger industriministeren sine beføjelser efter loven  

 til Erhvervs- og Selskabsstyrelsen, kan ministeren fastsætte regler om  

 klageadgangen, herunder at klager ikke kan indbringes for højere  

 administrativ myndighed. § 3. Overtrædelse af loven eller de i medfør af  

 denne fastsatte bestemmelser, der er begået forsætligt eller af grov  

 uagtsomhed, straffes med bøder, med mindre strengere straf er forskyldt efter  

 den øvrige lovgivning.
 Stk.2. Er lovovertrædelsen begået af et aktieselskab, andelsselskab eller  

 lignende, kan der pålægges virksomheden som sådan bødeansvar.
Bekendtgørelse om erhvervsdrivende virksomheders bogføring, årsregnskaber  

 og opbevaring af regnskabsmateriale Industriministeriet, Erhvervs- og Selskabsstyrelsens bek. nr.598 af  

 21.aug. 1990:
 I medfør af § 2 i bogføringsloven, jf. lovbekendtgørelse nr.60 af 19.feb.  

 1986, fastsættes:
Kapitel 1 Bogføring Almindelige regler § 1. Bogføringen skal under hensyn til virksomhedens omfang og art  

 foretages i overensstemmelse med god bogføringsskik.
 Stk.2. Tilrettelæggelsen af bogføringen og den regnskabsmæssige  

 organisation skal sikre mod regnskabsmaterialets ødelæggelse eller tyveri  

 samt mod fejl og misbrug.
 Stk.3. Bogføringen skal registrere alle erhvervsmæssige aktiviteter samt  

 indskud i og udtræk af virksomhedens formue.
 § 2.  Som regnskabsmateriale anses:
1) registreringer, herunder transaktionssporet, 2) beskrivelser af bogføringen, herunder konteringsinstruks, jf. § 10,  

 stk.1, 3) beskrivelser af systemer, hjælpemidler og lignende vedrørende  

 benyttelse af elektronisk databehandling m.v., jf. § 10, stk.2 og 3, 4) bilags- og dokumentationsmateriale, 5) årsregnskaber og lignende opstillinger samt eventuelle årsberetninger  

 m.v., og 6) andet materiale, som er nødvendigt til at dokumentere det øvrige  

 regnskabsmateriales rigtighed, jf. § 4, stk.2.
 § 3.  Ændringer i regnskabsmaterialet må ikke foretages,  

 medmindre såvel det oprindelige indhold som indholdet af ændringen fremgår af  

 materialet.
 Stk.2. Bilag m.v., der er udstedt i anledning af eller som dokumentation  

 for en virksomheds aktiviteter (grundbilag), må ikke ændres, hvis ændringen  

 kan skabe usikkerhed vedrørende de tilhørende registreringer.
 Stk.3. Er et årsregnskab underskrevet eller godkendt, må der ikke  

 foretages ændringer i dette eller i den bogføring, der ligger til grund for  

 årsregnskabet, medmindre der i årsregnskabet henholdsvis det bogførte er  

 begået så graverende fejl, at årsregnskabets informationsværdi derigennem er  

 forringet væsentligt.
§ 4.  Bogføringen skal tilrettelægges således, at alle  

 registreringer kan følges til årsregnskabet. Årsregnskabets tal skal kunne  

 opløses i de registreringer, hvoraf de er sammensat.
Sammenhængen mellem de  

 enkelte registreringer og årsregnskabet benævnes i denne bekendtgørelse  

 transaktionssporet.
 Stk.2. Registreringerne og tilhørende bilags- og dokumentationsmateriale  

 skal indeholde de oplysninger, der er nødvendige til dokumentation af  

 registreringernes rigtighed (kontrolsporet).
Registreringer § 5.  Registreringerne skal foretages ved metoder, der sikrer  

 den tidsmæssige rækkefølge i registreringerne samt fuldstændigheden og  

 holdbarheden af registreringerne.
 Stk.2. Registreringerne skal foretages i klarskrift eller ved brug af  

 elektroniske eller andre tekniske hjælpemidler, som til enhver tid giver  

 mulighed for at udskrive registreringerne i klarskrift.
 § 6.  Registreringer skal være foretaget snarest muligt efter,  

 at de forhold der er grund til registreringerne, foreligger.
 Stk.2. Under hensyn til virksomhedens art kan registrering af køb og salg  

 dog foretages ved betalingen.
 § 7.  Registreringen skal henvise til det tilhørende bilags- og  

 dokumentationsmateriale samt indeholde oplysninger til bestemmelse af den  

 enkelte registrerings systematiske og tidsmæssige placering i bogføringen.
 § 8.  Der skal føres et betalingsregnskab, hvori der så vidt  

 muligt dagligt skal optages samtlige ind- og udbetalinger for hver enkelt  

 post, eller hvis særskilte specifikationer føres, en samlet sum for hver af  

 disse.
 Stk.2. De i stk.1 nævnte specifikationer skal indeholde oplysninger om den  

 enkelte post.
 § 9.  Virksomheder, der modtager kontante indbetalinger eller  

 foretager kontante udbetalinger, skal føre et kasseregnskab.
Stk.2. Virksomheder, der fører kasseregnskab, skal foretage effektive  

 kasseafstemninger.
Disse skal foretages jævnligt og - hvis ikke virksomhedens  

 omfang eller art tilsiger andet - dagligt.
Stk.3. Virksomheder, der efter deres art og handelsform ikke har mulighed  

 for at benytte kasseapparat eller føre lister m.v. over den enkelte  

 indbetaling, skal i det mindste foretage en daglig kasseopgørelse.
Den  

 daglige kasseopgørelse skal udvise kassebeholdningen ved dagens begyndelse og  

 slutning samt korrektioner for indbetalinger, der ikke hidrører fra dagens  

 salg, og for samtlige udbetalinger.
Beskrivelser § 10.  Der skal udarbejdes en efter virksomhedens omfang og art  

 afpasset beskrivelse af opbygningen af bogføringen, herunder en  

 konteringsinstruks.
 Stk.2. Ved benyttelse af elektronisk databehandling skal der herudover  

 udarbejdes en beskrivelse af de benyttede systemer, hjælpemidler og lignende.  

 Beskrivelsen skal desuden oplyse, hvorledes registreringerne, herunder  

 automatisk genererede registreringer o.lign., foretages, kontrolleres og  

 opbevares.
Stk.3. Såfremt registreringerne samt bilags- og dokumentationsmaterialet  

 ikke opbevares i klarskrift, skal beskrivelsen efter stk.2 tillige indeholde  

 oplysninger om, hvorledes transaktionssporet er udformet og opbevaret, samt i  

 hvilken form bilags- og dokumentationsmaterialet er opbevaret.
Herunder skal  

 i klarskrift beskrives de anvendte medier, lagringsstrukturer og tekniske  

 standarder samt de nødvendige hjælpemidler til udskrift af registreringerne,  

 transaktionssporet samt bilags- og dokumentationsmateriale.
Grundbilag § 11.  Enhver registrering skal være dokumenteret ved et  

 grundbilag.
For automatisk genererede registreringer kan grundbidraget dog  

 erstattes af den i § 10, stk.2, 2.pkt., nævnte beskrivelse.
 Stk.2. Som eksterne grundbilag anses grundbilag udstedt af andre end den  

 bogføringspligtige. Øvrige bilag anses som interne.
 Stk.3. Såfremt der for en aktivitet foreligger et eksternt grundbilag,  

 skal dette så vidt muligt anvendes fremfor et eventuelt internt grundbilag.
Stk.4. Bilag vedrørende køb og salg skal indeholde oplysninger om 1) sælgers henholdsvis købers navn og adresse, 2) leverancens eller ydelsens art, omfang og beløb, 3) dato for udstedelsen, og 4) eventuelt fakturanummer eller tilsvarende identifikation.
 Virksomheder, hvis afsætning overvejende sker til private forbrugere, kan  

 undlade at udstede et sagsbilag, medmindre køber anmoder herom.
Stk.5. Bilag vedrørende betalinger skal indeholde oplysning om 1) beløb, 2) dato for udstedelsen, 3) interne godkendelser, og 4) oplysning om betalingens formål.
Stk.6. Bilag vedrørende interne overførsler skal indeholde oplysning om 1) beløb, 2) dato for registreringen, 3) interne godkendelser, 4) kontering, og 5) begrundelsen for overførslen.
Elektroniske overførsler § 12.  Registrering af transaktioner kan foretages alene på  

 grundlag af elektronisk overførte data.
 Stk.2. Overføres data elektronisk mellem virksomheder, skal afsenderen på  

 anfordring udskrive et grundbilag eller en lige så betryggende bekræftelse  

 til modtageren vedrørende de overførte data.
 Stk.3 Registrering alene på grundlag af elektronisk overførte data mellem  

 parter, der ikke begge er omfattet af bogføringsloven, må ikke foretages,  

 medmindre det godtgøres, at den bogføringspligtige i hele opbevaringsperioden  

 kan dokumentere transaktionerne lige så betryggende som ved eksterne  

 grundbilag.
Kapitel 2 Åbningsbalance og årsregnskab § 13.  Regnskabsperioden skal omfatte tolv måneder.
En  

 virksomheds første regnskabsperiode kan dog omfatte et kortere eller længere  

 tidrum, dog højst atten måneder.
Ved omlægning af regnskabsperioden kan en  

 enkelt periode ligeledes omfatte et kortere eller længere tidsrum, dog højst  

 atten måneder.
 § 14.  Ved bogføringspligtens indtræden opgøres den  

 bogføringspligtige virksomheds balance (åbningsbalance).
 Stk.2. For hver regnskabsperiode skal der udarbejdes et regnskab  

 (årsregnskab) indeholdende en resultatopgørelse for perioden samt en  

 opgørelse over aktiver og passiver (balance) ved periodens udgang.
 Stk.3. Åbningsbalancen og årsregnskabet skal under omhyggelig hensyntagen  

 til tilstedeværende værdier og forpligtelser og under foretagelse af blandt  

 andet nødvendige af- og nedskrivninger opgøres i overensstemmelse med god  

 regnskabsskik.
Stk.4. I resultatopgørelsen skal indtægter og udgifter anføres i  

 hovedposter eller optages gruppevis på overskuelig måde.
Foretagne af- og  

 nedskrivninger på faste ejendomme, skibe, inventar, maskiner og lignende  

 anlægsværdier samt beregnede renter af egenkapitalen angives særskilt.
Stk.5. I balancen kan posterne optages hver for sig eller i hovedgrupper  

 efter posternes art.
Egenkapitalposter må ikke sammenblandes med andre  

 balanceposter.
For varebeholdninger og andre poster, der ikke specificeres i  

 balancen, skal der foreligge særskilte specifikationer med oplysning om  

 værdiansættelsen.
For poster, der i balancen opføres til en anden værdi end  

 anskaffelsesværdien med fradrag af de i bogføringen oplyste af- og  

 nedskrivninger, skal det af specifikationerne fremgå, hvilke metoder der er  

 anvendt ved værdiansættelsen.
 Stk.6. Der skal i årsregnskabet redegøres for, hvorledes egenkapitalen har  

 ændret sig ifølge resultatopgørelsen, som følge af uddeling af overskud,  

 udtagelse af penge eller varer til indehavere eller som følge af ændringer i  

 aktiver eller passiver, der ikke fremgår af resultatopgørelsen.
 Stk.7. Der skal i årsregnskabet gives oplysning om omfanget af foretagne  

 pantsætninger samt påtagne vekselforpligtelser og påtagne, ikke særligt  

 dækkede kautions- og andre garantiforpligtelser, herunder kontraktmæssige  

 ydelser af pensionslignende art.
Stk.8. Ejes en virksomhed af en enkelt indehaver, skal den pågældendes  

 samtlige aktiver og passiver optages i balancen, herfra dog undtaget løsøre,  

 der ikke benyttes inden for virksomheden.
Aktiver og passiver, der ikke  

 vedrører virksomheden, kan dog optages i et særligt tillæg til balancen.  

 Indtægter og udgifter vedrørende sådanne aktiver og passiver kan i så fald  

 holdes uden for bogføringen.
 § 15.  Åbningsbalancen og årsregnskabet skal være udarbejdet  

 inden 6 måneder efter henholdsvis bogføringspligtens indtræden og  

 regnskabsperiodens udløb.
Stk.2. Åbningsbalancen og årsregnskabet skal underskrives af samtlige  

 ansvarlige indehavere.
I selskaber skal der dog underskrives af de ansvarlige  

 for virksomhedens daglige drift, med mindre andet kræves i lovgivningen.
Kapitel 3 Opbevaring af regnskabsmateriale § 16.  Den bogføringspligtige skal opbevare regnskabsmaterialet  

 på betryggende vis.
Regnskabsmaterialet kan opbevares af andre, der selv er  

 bogføringspligtige, hvis adgangen til at benytte materialet ikke derved  

 vanskeliggøres.
 Stk.2. Opbevaringen skal ske på en måde, som i hele opbevaringsperioden  

 muliggør en selvstændig fremfinding og udskrivning i klarskrift af det  

 pågældende regnskabsmateriale, herunder transaktionssporet og kontrolsporet.
 Stk.3. Bogføringspligtige, der foretager registreringer alene på grundlag  

 af data, der er overført elektronisk, jf. § 12, skal kunne dokumentere de  

 enkelte overførsler i hele opbevaringsperioden.
 § 17.  Regnskabsmaterialet skal opbevares i 5 år fra udgangen  

 af vedkommende regnskabsår.
Stk.2. Medmindre andet er bestemt i henhold til anden lovgivning, kan  

 detailhandelsvirksomheder nøjes med at opbevare kassestrimler i 1 år regnet  

 fra tidspunktet for underskrivelsen af årsregnskabet.
Det er en betingelse,  

 at der gennem interne kontrolforanstaltninger kan gøres rede for, at alle  

 opslag er indgået i totalsalget.
Stk.3. Beskrivelsen af de benyttede systemer m.v. vedrørende anvendelsen  

 af elektronisk databehandling, jf. § 10, stk.2, skal kun opbevares i 1 år  

 regnet fra tidspunktet for underskrivelsen af årsregnskabet.
Beskrivelsen af,  

 hvorledes automatisk genererede registreringer er foretaget, skal dog  

 opbevares i 5 år fra udgangen af vedkommende regnskabsår, hvis registreringen  

 ikke er dokumenteret ved grundbilag.
Stk.4. Eksterne grundbilag, der mikrofilmes, overføres til elektroniske  

 medier eller lignende, skal opbevares i 1 år efter underskrivelsen af det  

 regnskab, som bilagene vedrører.
Andet regnskabsmateriale kan straks  

 erstattes af mikrofilm, elektroniske medier eller lignende.
 § 18.  Regnskabsmaterialet, herunder bilag, kan opbevares på  

 mikrofilm, elektronisk medie eller anden lignende måde.
 Stk.2. Eksterne grundbilag, der afbildes på et andet medie, skal kunne  

 fremkaldes som billeder af det originale bilag med attestationer, påtegninger  

 m.v.
Stk.3. Internt regnskabsmateriale, der ikke opbevares i klarskrift, skal  

 have samme indhold og opbygning som det tilsvarende læsbare materiale.
Det  

 skal til enhver tid uden bearbejdning kunne udskrives i klarskrift.
 § 19.  Mikrofilm, elektroniske medier og lignende skal  

 opbevares i det tidsrum, som er foreskrevet for de originale bilag.
 Stk.2. Bogføringspligtige, der benytter mikrofilm, elektroniske medier  

 eller lignende, skal gennem passende kontrolforanstaltninger sikre:
1) at alle oplysninger, der fremgår af det originale regnskabsmateriale,  

 overføres til mediet, inden det originale materiale makuleres, 2) at mediet kontrolleres for læsbarhed, fejl eller mangler, inden det  

 originale materiale makuleres.
 3) at mediet opbevares på betryggende måde, således at læsbarheden sikres  

 indtil udløbet af opbevaringspligten.
4) at mediet arkiveres således, at et udvalgt bilag hurtigt kan findes, og 5) at der i fornødent omfang udarbejdes sikkerhedskopier, og at disse er  

 anbragt således, at de ikke ødelægges, stjæles m.v. sammen med det originale  

 materiale.
 Stk.3. Afskaffer eller ændrer den bogføringspligtige det for gengivelse  

 nødvendige udstyr, skal regnskabsmaterialet forinden udskrives i sin  

 originale form eller overføres til et andet medie, således at gengivelse  

 fortsat kan findes sted.
§ 20.  Opbevares regnskabsmaterialet på mikrofilm, elektronisk  

 medie eller anden lignende måde, kan en offentlig myndighed, i det omfang den  

 er berettiget til at kræve oplysninger om en virksomheds bogføring, forlange,  

 at den bogføringspligtige vederlagsfrit stiller alt, hvad der er nødvendigt  

 til fremfinding og læsning af regnskabsmaterialet til disposition.
Endvidere  

 kan myndigheden forlange, at læsbare aftryk af regnskabsmaterialet leveres  

 uden vederlag.
 § 21.  Regnskabsmaterialet skal opbevares her i landet.
 Stk.2. Hvis virksomheden udøver aktiviteter i udlandet, og det godtgøres,  

 at der efter det pågældende lands regler er pligt til at opbevare  

 regnskabsmaterialet der, er det dog tilstrækkeligt, at kopier eller genparter  

 af regnskabsmaterialet vedrørende disse aktiviteter opbevares her i landet  

 eller - medmindre andet er bestemt i henhold til anden lovgivning - kan  

 fremskaffes på begæring.
Kapitel 4 Straffebestemmelser m.v.
 § 22.  Efter § 3, stk.1, i bogføringsloven, straffes  

 overtrædelse af denne bekendtgørelse, der er begået forsætligt eller af grov  

 uagtsomhed med bøder, medmindre strengere straf er forskyldt efter den øvrige  

 lovgivning.
 Stk.2. Efter § 3, stk.2, i bogføringsloven kan der, såfremt  

 lovovertrædelsen er begået af et aktieselskab, andelsselskab eller lignende,  

 pålægges virksomheden som sådan bødeansvar.
 § 23.  Bekendtgørelsen træder i kraft den 1.sept. 1990.
 Stk.2. Samtidig ophæves bek. nr.226 af 18.juni 1959 om bogføringspligtens  

 omfang og indhold, som ændret ved bek. nr.370 af 30.nov. 1962 og bek. nr.65  

 af 12.feb. 1973.
Næringsbrev ikke afgørende Ifølge bogføringslovens § 1, stk.1B, er bogføringspligt pålagt personer,  

 ansvarlige interessentskaber og kommanditselskaber, der driver  

 erhvervsvirksomhed, hvis udøvelse er betinget af næringsbrev.
I den  

 nugældende næringslov er næringsvirksomhed som auktionsholder, vekselerer og  

 ejendomshandler fortsat betinget af næringsbrev, hvorimod der ikke længere  

 kræves næringsbrev til virksomhed som: Handlende, håndværker,  

 industridrivende, speditør og vognmand.
Disse virksomheder, hvortil der  

 tidligere krævedes næringsbrev, er dog  fortsat  underkastet  

 bogføringspligt, jf. næringslovens § 30, hvorefter »forpligtelser, der i  

 anden lovgivning er knyttet til virksomhed betinget af næringsbrev som  

 handlende, håndværker og industridrivende samt som speditør og vognmand,  

 knyttes efter lovens ikrafttræden (1.jan. 1976) til  næringens  

 udøvelse«.
Praksis om bogføringspligt Hverken interessentskaber eller kommanditselskaber er selvstændige  

 skattesubjekter, men ifølge bogføringslovens § 1, litra C, er disse pålagt  

 bogføringspligt.
De enkelte deltagere i interessentskaber og  

 kommanditselskaber er således ikke bogføringspligtige, og dermed som  

 hovedregel ikke omfattet af pligten til at indsende regnskab for det  

 pågældende interessentskab eller kommanditselskab, medmindre de driver anden  

 bogføringspligtig virksomhed.
 For interessenter og kommanditister, der anvender virksomhedsskattelovens  

 regler, er det dog en betingelse, at den pågældende indsender selvstændigt  

 regnskab for virksomheden, der opfylder bogføringslovens regler, jf. lovbek.  

 nr.497 af 16.aug. 1988 (VSL) § 2, stk.1.
 Da ligningsmyndighederne med hjemmel i SKL § 1 og § 2  

 (specifikationspligten) kan indfordre regnskabet, er det praksis, at  

 interessenter og kommanditister vedlægger selvangivelsen såvel regnskab som  

 specifikationer af den selvangivne del af driftsresultatet og formuen,  

 korrigeret for individuelle afskrivninger m.v.
 En deltager i et I/S eller K/S, der ikke i øvrigt er bogføringspligtig,  

bliver ikke herved bogføringspligtig;  men han er dog  omfattet af  

 reglen om automatisk udsættelse  med selvangivelsen, jf.  

 T&S-cirk.1990-43, se P 1.3.1.
 En lønmodtager, der som ekstrabeskæftigelse hver morgen udbragte en avis  

 til bladhandlere, blev ikke anset som bogføringspligtig vognmand og kunne  

 fradrage sine udgifter til kørsel i privatvognen efter de af Ligningsrådet  

 fastsatte satser, selv om de afholdte biludgifter havde været mindre end  

 forudsat i Ligningsrådets satser jf. også Skat.1986.6.400.
Industriministeren tilkendegav i sin tid over for folketingsudvalget, at  

 kravet til bogføringen efter bogføringsloven alene omfatter den  

 bogføringspligtiges egen status og egne driftsindtægter og driftsudgifter, og  

 at man ikke kan kræve, at der af bogføringen skal fremgå oplysninger, der  

 ikke har direkte betydning for den bogføringspligtiges eget regnskab.
I  

 overensstemmelse hermed har Industriministeriet statueret, at en gift mand,  

 der drev virksomhed som kørelærer, hvilken virksomhed ikke i sig selv  

 medfører bogføringspligt, ikke var bogføringspligtig med hensyn til denne  

 virksomhed som følge af, at hans hustru drev bogføringspligtig virksomhed som  

 damefrisør.
 Den omstændighed, at skattemyndighederne ikke har anset en  

 bogføringspligtig landbrugsejendom for erhvervsmæssig drevet i skattemæssig  

 forstand, udelukker ikke, at bogføringspligten fortsat består.
 Ejeren af en mindre landbrugsejendom og en grusgrav blev ikke anset  

 omfattet af bogføringslovens § 1, litra C nr.31, da begge virksomheder var  

 bortforpagtet, lsr.1973.91.
 Ejendomshandlere, der alene er mellemmænd ved ejendomshandler, er  

 bogføringspligtige (lsr.1965.82), men personer, der for egen regning og  

 risiko køber og sælger fast ejendom, er ikke bogføringspligtige.
 Maskinstationer og biludlejningsfirmaer er bogføringspligtige efter § 1,  

 ltr.C nr.12. Dette gælder også i de tilfælde, hvor f.eks. en lønmodtager i  

 sin fritid udlejer et par biler.
Læger, der udover deres hospitalsarbejde arbejder under  

 lægevagtsordningen, er bogføringspligtige (jf. lsr.1983.122), hvorimod  

 hospitalslæger, der foruden den faste løn fra hospitalet alene oppebærer  

 visse særindtægter i form af honorar for attestudstedelse, ikke er  

 bogføringspligtige.
Læge, der havde ekstraarbejde med obduktioner for et  

 statsprosektorat, og som fik honoraret beregnet dels efter afstanden til det  

 hospital, hvor obduktionen skulle foretages, dels efter den medgående tid  

 (plus kørepenge og godtgørelse for sekretærassistance), ansås ikke  

 bogføringspligtig.
 Ved betegnelsen »registreringspligtigt fartøj« i § 1, ltr.C,  

 nr.29, forstås fartøjer, der ifølge skibsregistreringslovens § 1 skal  

 anmeldes til skibsregistret, d.v.s. fartøjer på 20 bruttoregistertons og  

 derover.
 Efter Industriministeriets opfattelse er filialer af udenlandske  

 aktieselskaber ikke omfattet af bestemmelserne i bogføringslovens § 1, og er  

 således ikke bogføringspligtige.
Efter SKL § 3, stk.6, skal ethvert regnskabsmateriale med bilag, der  

 danner grundlag for et årsregnskab, opbevares i Danmark.
Godtgøres det, at  

 skattepligtige, der også driver virksomhed i udlandet, efter det pågældende  

 lands regler skal opbevare regnskabsmaterialet der, er det dog tilstrækkeligt  

 at opbevare genparter af regnskabsmaterialet vedr. den i Danmark værende  

 virksomhed her i landet.
Et fælles bestillingskontor for en taxasammenslutning anset for  

 bogføringspligtig efter § 1, ltr.
A nr. 6. Bestillingskontoret modtog for  

 sammenslutningen, der bestod af ca. 30 vognmænd, bestillinger på kørsel og  

 videregav disse til vognmændene.
Herudover administrerede bestillingskontoret  

 medlemmernes kørsel på kredit (kørsel for kontokunder). Bestillingskontoret  

 havde også formidlet annoncering i bevillingshavernes vogne, ØLD af 11.jan.  

 1979 (Skd. 49.115).
Bogføringsbekendtgørelsen - anvendelse af edb i bogføringen Erhvervs- og Selskabsstyrelsens nye bogføringsbekendtgørelse træder i  

 kraft den 1.sept. 1990.
 Væsentlige ændringer i forhold til den tidligere bekendtgørelse er især de  

 nye regler om anvendelse af edb i bogføringen og opbevaring af  

 regnskabsmaterialet på elektroniske medier.
 Bekendtgørelsen forventes fulgt op af en vejledning fra Erhvervs- og  

 Selskabsstyrelsen.
Hvem er omfattet af den nye bogføringsbekendtgørelse Den nye bekendtgørelse omfatter de virksomheder, som er bogføringspligtige  

 efter bogføringsloven.
Det vil i praksis sige stort set alle virksomheder.
 Der er således ikke sket indskrænkninger i eller udvidelser af antallet af  

 bogføringspligtige virksomheder og dermed den virksomhedskreds, som berøres  

 af de nye bestemmelser.
Generalklausul - god bogføringsskik Bogføringen skal under hensyn til virksomhedens omfang og art foretages i  

 overensstemmelse med god bogføringsskik.
 Generalklausulen »god bogføringsskik«, som er ny i forhold til  

 den tidligere bekendtgørelse, udgør den overordnede ramme for bogføringens  

 tilrettelæggelse.
Dokumentation af registreringer Enhver registrering skal være dokumenteret ved et grundbilag.
 En undtagelse herfra er dog automatisk genererede registreringer - f.eks.  

 automatisk momsberegning - idet en beskrivelse af, hvorledes registreringerne  

 foretages, kontrolleres og opbevares, er tilstrækkelig.
 Endvidere skal registreringerne tilrettelægges således, at der er et  

 fyldestgørende revisionsspor, i bekendtgørelsen kaldet kontrolspor.
 Kontrolsporet skal indeholde de oplysninger, der er nødvendige til  

 dokumentation af registreringerne (dvs. påtegninger m.v.). Det er derfor et  

 mere omfattende begreb end transaktionssporet, som viser sammenhængen mellem  

 de enkelte registreringer og årsregnskabet.
Beskrivelser af bogføringssystemet Som et led i dokumentationen stilles der krav om, at der udarbejdes en  

 efter virksomhedens omfang og art afpasset beskrivelse af opbygningen af  

 bogføringen, herunder en konteringsinstruks.
 Ved anvendelse af edb skal der herudover foreligge en systembeskrivelse,  

 som beskriver de benyttede systemer, hjælpemidler og lignende.
Hvis registreringerne, bilags- og dokumentationsmaterialet ikke opbevares  

 i klarskrift skal der endvidere foreligge en beskrivelse af, hvorledes  

 transaktionssporet er udformet og opbevaret, samt i hvilken form bilags- og  

 dokumentationsmaterialet er opbevaret.
Formålet hermed er bl.a. at kunne  

 udskrive materialet i klarskrift.
Elektroniske overførsler Registreringer i bogføringen kan ske alene på grundlag af elektronisk  

 overførte data mellem virksomhederne.
 Der stilles således ikke krav om, at der udstedes et bilag i klarskrift,  

 jf. dog nedenfor.
Opbevaringsregler Regnskabsmaterialet skal som hidtil opbevares i 5 år.
I modsætning til tidligere kan regnskabsmaterialet dog opbevares på  

 mikrofilm, elektronisk medie eller anden lignende måde.
Det behøver således  

 ikke at foreligge i klarskrift, blot det  kan  udskrives.
 I forhold til den generelle 5-årige opbevaringsregel og muligheden for  

 opbevaring på edb-medier m.v. gælder følgende undtagelser:
 1) Detailhandlere skal kun opbevare kassestrimler i et år efter  

 underskrivelsen af årsregnskabet, hvis den interne kontrol er tilstrækkelig,  

 jf. dog nedenfor.
 2) Den almindelige systembeskrivelse af edb-systemet skal kun opbevares i  

 et år efter underskrivelsen af årsregnskabet.
 Beskrivelsen af automatisk genererede registreringer og opbevaring m.v. af  

 regnskabsmaterialet, skal dog opbevares i 5 år, hvis regnskabsmaterialet ikke  

 opbevares i klarskrift.
 3) Eksterne grundbilag, der mikrofilmes m.v., skal opbevares i et år efter  

 underskrivelsen af årsregnskabet.
Regnskabsbestemmelserne i skatte- og afgiftslovgivningen De nye regler om anvendelse af edb i bogføringen og opbevaring af  

 regnskabsmaterialet på edb-medier m.v. vil blive anset for værende i  

 overensstemmelse med regnskabsbestemmelserne i skatte- og  

 afgiftslovgivningen, hvis bogføringsbekendtgørelsens betingelser herfor i  

 øvrigt opfyldes.
 Det er således bl.a. ikke længere et krav, at hele regnskabsmaterialet  

 opbevares i klarskrift.
 Det bemærkes samtidig, at der i tilfælde af elektronisk overførsel af data  

 skal være mulighed for at udskrive de købs- eller salgsfakturaer, som kræves  

 efter bl.a. momsloven, i klarskrift.
Endvidere bemærkes det, at muligheden for kun at opbevare kassestrimler i  

 et år fortsat kræver en tilladelse fra told- og skattevæsenet.
Se L 2.4 om  

 opbevaringspligt, in fine.
 Hvis regnskabsmaterialet ikke opbevares i klarskrift er told- og  

 skattevæsenet berettiget til at få udleveret udskrifter i klarskrift  

 vederlagsfrit.
2.3. Regnskabspligt Med hjemmel i SKL § 3 har finansministeren pålagt følgende grupper  

 regnskabspligt:
 a.  Dambrugere.
Bogføringsloven fastsætter bogføringspligt for dambrugere, der  

 regelmæssigt beskæftiger mere end 3 fremmede medhjælpere.
Alle andre  

 dambrugere er underkastet regnskabspligt i medfør af finansministeriets bek.  

 af 5.okt. 1955.
 b.  Kreaturhandlere m.fl.
 Ved Finansministeriets bek. af 18.dec. 1959 er fastsat regnskabspligt for  

 personer, som uden at være bogføringspligtige driver handel med kreaturer,  

 heste eller svin, medmindre virksomheden drives alene som bierhverv i  

 forbindelse med landbrugsvirksomhed, der ikke er undergivet bogføringspligt.
 c.  Pelsdyravlere.
 Ved Finansministeriets bek. af 23.nov. 1962 er fastsat regnskabspligt for  

 personer, der uden at være bogføringspligtige i henhold til bogføringsloven  

 enten driver pelsdyravl som hovederhverv, eller, såfremt pelsdyravlen drives  

 som bierhverv, regelmæssigt beskæftiger mindst en fremmed medhjælper ved  

 pelsdyravlen.
 d.  Kørelærere.
 Ved Finansministeriets bek. af 19.okt. 1963 er fastsat regnskabspligt for  

 personer, der uden at være bogføringspligtige i henhold til bogføringsloven  

 driver kørelærervirksomhed, hvad enten virksomheden drives som hoved- eller  

 bierhverv.
Omfang og indhold De »regnskabspligtige« er ikke omfattet af bogføringslovens  

 bestemmelser, hvorfor Ligningsrådet i henhold til bemyndigelsen i  

 skattekontrolloven har fastsat de krav, der stilles til regnskabsførelsens  

 omfang og indhold.
Der stilles  stort set de samme krav, som stilles til  

 bogføringspligtige  i Industriministeriets bekendtgørelse, og  

 mindstekravsbekendtgørelsen af 1976, som udvider og supplerer  

 bogføringslovens regnskabskrav, omfatter også »regnskabspligtige«.  

 De krav, der ikke fremgår af mindstekravsbekendtgørelsen, anføres i T&S's  

 meddelelser.
2.4. Mindstekravene til årsregnskabet og til det regnskabsmæssige grundlag Bestemmelserne om mindstekrav findes i ministeriet for skatter og  

 afgifters bek. nr.461 af 8.sept. 1976, som ændret ved ministeriet for skatter  

 og afgifters bek. nr.546 af 13.aug. 1987, og bek. nr.677 af 4.nov. 1988.
 Mindstekravene gælder kun  for de regnskaber, som bogførings- og  

 regnskabspligtige skal vedlægge selvangivelsen.  Andre regnskaber, der  

 vedlægges selvangivelsen, er ikke omfattet af bekendtgørelsen, medmindre man  

 benytter virksomhedsordningen.
Kapitel 1. Krav til det indsendte årsregnskab § 1.  Omsætningen, hvis størrelse skal fremgå af driftsregnskabet, skal  

 være opgjort under hensyntagen til tilgodehavender vedrørende vare- og  

 tjenesteydelser ved regnskabsårets begyndelse og slutning.
Såfremt sådanne  

 tilgodehavender ikke er indarbejdet i den løbende bogføring, skal dette  

 oplyses.
 Stk.2.  Tab på debitorer og hensættelser til forventede tab på  

 debitorer må ikke påvirke omsætningen, men skal vises som særskilte  

 udgiftsposter.
Krav til driftsregnskabet (resultatopgørelsen) Begrebet bruttoavance (dækningsbidrag) er ikke klart defineret.  

 Bruttoavancen har traditionelt betydning i detail- og engroshandelen, mens  

 den inden for landbrug, håndværk og industri ikke giver samme mening.
I  

 mindstekravsbekendtgørelsen bruges ordet bruttoavance derfor slet ikke.
I  

 stedet stilles krav om at vise de to komponenter, der indgår i en  

 bruttoavanceberegning:  Omsætning og direkte forbrug,  således at  

 bruttoavancen kan opgøres, hvor det findes hensigtsmæssigt.
Omsætning Omsætningens størrelse skal fremgå af driftsregnskabet.
Omsætningen skal  

 omfatte alle de i regnskabsperioden leverede varer og tjenesteydelser, hvad  

 enten de er betalt eller ej, og uanset om et tilgodehavende herfor er tabt  

 eller må anses for tabt.
Bogføringsloven tillader, at det til grund for årsregnskabet liggende  

 bogholderi føres som  et rent kasseregnskab,  således at det ikke  

 omfatter salg på kredit og varetilgodehavender.
Har dette været tilfældet,  

 skal det oplyses i en tekstnote til driftsregnskabet, og driftsregnskabets  

 tal for omsætningen skal være  reguleret med forskydningerne i  

 debitorer  ved årets begyndelse og slutning (jf.  

 mindstekravsbekendtgørelsens § 1 og § 14).
Tab på debitorer Konstaterede tab og hensættelser til forventede tab på debitorer skal  

 vises som to særskilte udgiftsposter.
 Tab på debitorer må altså  ikke modregnes i omsætningen  ved, at  

 man ved den under § 1, stk.1, omtalte regulering undlader at medtage  

 fordringer, der efter sidste regnskabsaflæggelse er blevet anset for tabte  

 eller usikre.
Direkte forbrug (vareforbrug) § 2.  Vareforbrug, lønninger og produktionsomkostninger skal fremgå af  

 driftsregnskabet.
 Stk.2.  Vareforbruget skal være opgjort under hensyntagen til  

 varelagerets værdi ved regnskabsårets begyndelse og slutning, før  

 skattemæssige nedskrivninger er foretaget.
Stk.3.  Forbrug af vare- og tjenesteydelser skal være opgjort under  

 hensyntagen til gæld vedrørende disse poster ved regnskabsårets begyndelse og  

 slutning.
Såfremt gæld vedrørende vare- og tjenesteydelser ikke er  

 indarbejdet i den løbende bogføring, skal dette oplyses.
 Stk.4.  Er varer, lønninger og produktionsomkostninger anvendt til  

 anlægsformål eller private formål, skal overførsel til vedkommende konti  

 vises som særlige poster i driftsregnskabet.
Ligesom for omsætningens vedkommende skal vareforbruget være opgjort efter  

 præstationsprincippet.
Er kasseprincippet anvendt i den løbende bogføring,  

 skal der forholdes som ovenfor beskrevet vedrørende omsætningen.
Forskydninger i de skattemæssige lagernedskrivninger Vareforbruget skal opgøres under hensyn til  forskydninger i  

 varebeholdningen før skattemæssige nedskrivninger,  således at der i de  

 tilfælde, hvor det er hensigtsmæssigt at udregne en bruttofortjeneste, er  

 grundlag for at opgøre denne upåvirket af ændringer i de skattemæssige  

 nedskrivninger.
Overførsler fra driftskonti Overførsler fra driftskonti til privat- og/eller anlægskonti  skal  

 vises i driftsregnskabet.
Regulering med forskydninger i værdien af igangværende arbejder § 3.  

Hvor der ved opgørelsen af den skattepligtige indkomst skal tages hensyn  

 til værdien af igangværende arbejder, skal værdien heraf ved regnskabsårets  

 begyndelse og slutning enten indgå i opgørelsen af forbruget af vare- og  

 tjenesteydelser eller i omsætningen.
Den valgte fremgangsmåde skal  

 oplyses.
 De i en regnskabsperiode afholdte udgifter til arbejder, der på  

 statustidspunktet endnu ikke er færdiggjort og solgt, må ikke belaste  

 periodens driftsresultat, men skal aktiveres som igangværende arbejder.
 Regulering med forskydninger i værdien af igangværende arbejder skal, hvis  

 den ikke vises som en helt særskilt post i driftsregnskabet, ske enten i  

 opgørelsen af forbruget af varer og tjenesteydelser eller i omsætningen.
Det ville regnskabsteknisk være mest korrekt, at de nødvendige  

 regnskabsmæssige reguleringer med forskydninger i værdien af igangværende  

 arbejder fandt sted ved opgørelsen af forbruget.
Da det teknisk ofte er  

 lettere at foretage reguleringen ved opgørelsen af omsætningen, og det er  

 uden betydning for det samlede resultat, er det gjort valgfrit, hvor  

 reguleringen foretages.
Den valgte fremgangsmåde skal blot oplyses.
Se L  

 3.6.2.
Den før bekendtgørelsens ikrafttræden fulgte praksis for  udøvere af  

 liberale erhverv  skal fortsat være gældende.
Bemærk dog de  særlige  

 regler for arkitekter og rådgivende ingeniører,  SD-cirk.1978-9, se L  

 2.6.
Specifikation af omkostninger § 4.  Omkostninger skal specificeres  

 efter art.
Er omkostninger anvendt til anlægsformål eller private formål,  

 skal overførsel til vedkommende konti for hver omkostningsart vises i  

 driftsregnskabet.
 Stk.2.  Repræsentationsudgifter, der er fuldt fradragsberettigede efter  

 ligningslovens § 8, stk.4, 2.pkt., skal anføres særskilt.
 Stk.3.  Repræsentationsudgifter, der er omfattet af reglerne om  

 begrænset fradragsret efter ligningslovens § 8, stk.4, 1.pkt., skal anføres  

 særskilt og opgøres på et bilag til selvangivelsen, som opfylder  

 specifikationskravene i det fortrykte bilag til selvangivelsen (formular S  

 31).
 Stk.4.  Udbetaling af skattefri godtgørelse for rejse og befordring,  

 jf. ligningslovens § 9, stk.5, 2.pkt., skal anføres særskilt.
 Stk.5.  Personaleudgifter skal anføres særskilt.
 Opmærksomheden henledes på, at renteindtægter og -udgifter i det daglige  

 bogholderi bør registreres på særlige konti af hensyn til udfyldelsen af  

 selvangivelsen, hvor renter er krævet vist særskilt.
At omkostninger skal  specificeres efter art,  vil sige, at  

 årsregnskabet i  rimelig specifikationsgrad  skal vise, hvilke arter  

 af ydelser virksomheden har forbrugt som omkostninger, f.eks. husleje,  

 renter, rejse- og repræsentationsudgifter, kontorartikler o.s.v.
Det vil ikke  

 være tilstrækkeligt at specificere omkostningerne efter hvilket formål, de  

 har tjent, og alene vise omkostningerne opdelt i f.eks.  

 produktionsomkostninger og administrationsomkostninger.
 Specifikation af andre indtægter end omsætningen § 5.  Indtægter, der  

 ikke hidrører fra omsætningen, skal specificeres i driftsregnskabet.
 Der er en  ubetinget pligt  til i driftsregnskabet specificeret at  

 anføre alle andre indtægter end omsætningen.
 Kasserabatter, kvantumsrabatter og lignende,  der er kendt på  

 datoen for fakturaen og fremgår af denne, skal dog ikke specificeres, idet  

 normalt kun fakturaens slutsum behøver at fremgå af bogføringen.  

Periodisk opgjorte kvantumsrabatter, reklametilskud og lignende  skal  

 derimod vises særskilt i driftsregnskabet og må ikke modregnes i forbruget.
 Andre indtægter skal vises med deres  bruttobeløb.  Eventuelle  

 udgifter ved deres erhvervelse må i årsregnskabet godt være vist modregnet i  

 de indtægter, de vedrører, forudsat de er vist specificeret efter art.
 Afskrivninger § 6.  Afskrivninger på afskrivningsberettigede aktiver  

 skal anføres som en særlig post i driftsregnskabet specificeret efter  

 aktivernes art.
 Varelagernedskrivning § 7.  Er der i årsregnskabet foretaget  

 nedskrivninger i henhold til bestemmelserne i lov om skattemæssig opgørelse  

 af varelagre m.v., skal nedskrivningerne ved regnskabsårets begyndelse og  

 slutning vises i driftsregnskabet.
Kapitel 2. Krav til status (balancen) § 8.  Likvide beholdninger skal specificeres med angivelse af eventuelt  

 indskudssted og kontonummer.
Beholdninger af værdipapirer skal specificeres.  

 Har virksomheden omsætning af værdipapirer som næringsvej, er det  

 tilstrækkeligt, at specifikationen fremgår af bogholderiet.
Har den  

 skattepligtige ikke omsætning af værdipapirer som sin næringsvej, skal  

 obligationer, pantebreve, gældsbreve og andre pengefordringer, der ikke  

 opfylder mindsterentekravet efter lov om skattemæssig behandling af gevinst  

 og tab på fordringer og gæld, særskilt specificeres med angivelse af  

 pålydende rente og anskaffelsessum.
Stk.2.  Tilgodehavender for vare- og tjenesteydelser skal optages uden  

 nedskrivning.
Andre debitorer specificeres med angivelse af navn og adresse.  

 Hensættelser til imødegåelse af forventede tab på debitorer skal vises.
 Stk.3.  Varelagre skal opføres til dags-, indkøbs- eller  

 fremstillingspris, og skattemæssige nedskrivninger skal, såfremt de er  

 medtaget i regnskabet, anføres særskilt som foreskrevet i lov om skattemæssig  

 opgørelse af varelagre m.v.
 Stk.4.  Igangværende arbejder skal optages som en særlig post på  

 grundlag af de i § 14, stk.2, nævnte opgørelser.
Stk.5.  Aktiver, hvorpå der foretages skattemæssige afskrivninger, skal  

 opføres grupperet således, at der gives de nødvendige oplysninger for  

 kontrollen med afskrivningsgrundlaget og de foretagne afskrivningers  

 beregning.
For så vidt angår skattemæssige afskrivninger på aktiver, der ikke  

 afskrives efter afskrivningslovens afsnit I, II og III, skal tillige angives  

 anskaffelsestidspunktet for aktivet.
 Stk.6.  Udgået.
 Stk.7.  Gæld skal vises opdelt i:
 a) Vare- og omkostningskreditorer.
b) Gæld sikret ved pant i fast ejendom.
Kreditors navn og adresse angives.
c) Anden gæld.
Kreditors navn og adresse samt evt. kontonummer angives.
 Driftsregnskab og status er to uadskillige dele af det samlede  

 årsregnskab, og kapitel 2 indeholder i det væsentlige specifikationskrav, der  

 tjener til at få de statustal frem, der er nødvendige for kontrollen af  

 driftsregnskabet.
Specifikation af likvider og diverse debitorer og kreditorer Især for større virksomheder, der har mange af disse statusposter, vil  

 opfyldelsen af det generelle specifikationskrav kunne vanskeliggøre  

 statusopstillingen og gøre den uoverskuelig.
Der er derfor i bekendtgørelsens  

 § 12, stk.2, åbnet  mulighed for, at disse statusposter kan angives mere  

 summarisk i årsregnskabet,  forudsat virksomhedens bogholderi er  

 tilrettelagt således, at de krævede specifikationer altid senere kan gives på  

 forlangende.
 Specifikationen af værdipapirbeholdninger tjener kontrollen med deres  

 afkast og skal sikre kontrollen med evt. skatteberigtigelse ved afhændelsen  

 af aktier samt obligationer, pantebreve m.v., der ikke opfylder kravet til  

 mindsterenten i KGL.
Igangværende arbejder Igangværende arbejder skal optages som en  særlig statuspost.
Aktiver, hvorpå der afskrives skattemæssigt Aktiver, hvorpå der foretages skattemæssige afskrivninger, skal grupperes  

 således i status, at der gives de nødvendige oplysninger for kontrollen med  

 de i driftsregnskabet særskilt udgiftsførte afskrivninger.
Aktiver, der ikke  

 afskrives efter saldometoden, skal anføres i status med angivelse af arten,  

 anskaffelsestidspunktet og afskrivningsgrundlaget.
Kapitel 3. Krav til redegørelsen for ændringer i egenkapitalen  

 (formueforklaring) § 9.  I forbindelse med statusopgørelsen skal der redegøres for,  

 hvorledes egenkapitalen har ændret sig ifølge opgørelsen over indtægter og  

 udgifter, udbetaling af overskud, udtagelse af penge eller andet til  

 indehavere, eller som følge af ændringer i aktiver og passiver, som ikke  

 fremgår af opgørelsen over indtægter og udgifter, jf.
Industriministeriets  

 bekendtgørelse om bogføringspligtens omfang og indhold, § 14, stk.6.
 Stk.2.  Privat vareforbrug og privatandele af omkostninger m.v.  

 overført fra driftsregnskabet, jf. § 2, stk.4, og § 4, skal vises som særlige  

 poster.
 Der er for tiden ikke hjemmel i skattekontrolloven til overfor bogførings-  

 og regnskabspligtige at stille krav om, at disse sammen med selvangivelsen  

uopfordret  skal indsende en samlet formueforklaring udarbejdet på  

 grundlag af den selvangivne indkomst og formue.
Kapitel 4. Krav om supplerende oplysninger I dette kapitel er der dels krævet oplysninger, som normalt ikke fremgår  

 af et årsregnskab, og dels givet tilladelse til at  alle  kan  

vedlægge selvangivelsen det officielle årsregnskab,  selv om dette  

 ikke opfylder alle denne bekendtgørelses bestemmelser, blot de manglende  

 oplysninger fremgår af et supplement til det officielle regnskab.
Oplysninger om ind- og udgående moms § 10.  Skattepligtige, der er registreret i henhold til lov om  

 merværdiafgift, skal som supplerende oplysning til driftsregnskabet oplyse  

 størrelsen af udgående og indgående afgift i regnskabsperioden.
 Dette gælder, hvad enten virksomheden i sit bogholderi lader  

 merværdiafgiften påvirke driftsregnskabets tal eller ej.
Afstemning af lønangivelser med årsregnskabets tal § 11.  Af årsregnskabet skal fremgå, i hvilke regnskabsposter og med  

 hvilke beløb lønninger, honorarer m.v., for hvilke der foreligger  

 oplysningspligt i henhold til skattekontrollovens § 7, er placeret, således  

 at der vises en afstemning mellem årsregnskab og lønangivelse.
Benyttes et  

 fra kalenderåret afvigende regnskabsår, skal indsendes en specifikation, der  

 oplyser, hvorledes de i regnskabet anførte lønninger m.v. fordeler sig på de  

 dele af kalenderår, der udgør regnskabsperioden. 2 Bestemmelserne i bekendtgørelsens § 11 skal muliggøre en umiddelbar  

 afstemning af indsendte lønangivelser med det selvangivelsen vedlagte  

 regnskab.
Krav om kontinuitet i eventuelle supplerende oplysninger og om klar  

 sammenhæng med årsregnskabets tal § 12.  Hvis det regnskab, der vedlægges selvangivelsen, ikke opfylder  

 de i nærværende bekendtgørelse fastsatte krav, kan det medsendte regnskab dog  

 lægges til grund for skatteansættelsen, såfremt supplerende oplysninger og  

 specifikationer vedlægges og gives på en sådan måde, at der er nøje  

 sammenhæng med det tidligere års skattemæssige regnskabsaflæggelse.
 Stk.2.  Hvor forholdene taler herfor, kan Ligningsrådet tillade, at de  

 i § 8, stk.1, 2 og 7 samt i § 14, stk.2, omtalte specifikationer ikke  

 vedlægges årsregnskabet, men gives i mere summarisk form, såfremt  

 specifikationerne fremgår af virksomhedens bogholderi.
Der kræves  ikke  udarbejdet  et specielt  

 »skatteregnskab«,  der opfylder alle de i bekendtgørelsen  

 rejste mindstekrav.
Såfremt det officielle årsregnskab, der vedlægges  

 selvangivelsen, ikke opfylder alle de stillede mindstekrav, kan  alle  

  afhjælpe dette ved at vedlægge regnskabet de nødvendige supplerende  

 oplysninger og specifikationer.
 Hvis det er nødvendigt at vedlægge det med selvangivelsen indsendte  

 årsregnskab supplerende oplysninger, skal disse være udarbejdet, så der er  

 klar sammenhæng med tallene i det indsendte regnskab og således, at  

 ligningsmyndighederne kan følge kontinuiteten fra tidligere års skattemæssige  

 regnskabsaflæggelse.
 Kapitel 5. Krav til regnskabsgrundlaget § 13.  Alle posteringer skal  

 kunne følges gennem bogføringen til årsregnskabet, hvis tal skal kunne  

 opløses i de posteringer, hvoraf de er sammensat.
Stk.2.  Der skal føres et kasseregnskab, hvori så vidt muligt dagligt  

 optages samtlige ind- og udbetalinger særskilt for hver post.
Såfremt der  

 udenfor kasseregnskabet føres specifikationer over grupper af ind- og  

 udbetalinger, kan disse optages med samlede summer.
De nævnte specifikationer  

 kan være kassestrimler, salgsnotaer, lister eller lignende, der indeholder  

 oplysninger om de enkelte beløb.
Stk.3.  Der skal foretages daglige eller efter virksomhedens art og  

 omfang jævnlige optællinger af kassebeholdningen og afstemninger af denne med  

 kasseregnskabet.
Kassedifferencer skal bogføres som differencer i  

 kasseregnskabet, når de konstateres.
Stk.4.  Virksomheder, der efter deres særlige handelsform (f.eks.  

 detailsalg fra vogn eller stade) ikke har mulighed for at benytte  

 kasseapparat eller føre lister over de enkelte indbetalinger hidrørende fra  

 salg, skal daglig opgøre salgsindtægten som forskellen mellem de optalte  

 kassebeholdninger ved dagens slutning og begyndelse,  korrigeret for  

 indbetalinger, der ikke hidrører fra dagens salg, og for samtlige  

 udbetalinger.
Der skal foreligge opgørelser, der viser kasseoptællingerne ved  

 dagens slutning og begyndelse, og som specificerer de korrektioner, der er  

 foretaget for at beregne dagens salgsindtægt.
 Stk.5.  Udgifter, der fradrages i årsregnskabet, skal kunne  

 dokumenteres.
Ved bek. nr.677 af 4.nov. 1988 er mindstekravsbekendtgørelsens § 13,  

 stk.6, overflyttet til nævnte bekendtgørelse som § 30. Der er ikke gennemført  

 nogen begrænsning i forhold til de hidtidige regler om kravene til  

 erhvervsdrivendes bogføring og specifikation ved udbetaling af skattefri  

 rejse- og befordringsgodtgørelse i medfør af ligningslovens § 9, stk.5,  

 2.pkt.
Bestemmelserne er uddybet i Skattedepartementets cirk. af 4.nov. 1988.
 Hovedkravet til det regnskabsmæssige grundlag er, at det umiddelbart skal  

 kunne konstateres, hvilke enkelte beløb årsregnskabets tal er sammensat af,  

 hvorfor det kræves, at bogholderiet er tilrettelagt således, at det omfatter  

 samtlige posteringer i klarskrift, kronologisk ordnet på hver enkelt konto,  

 og ikke blot består af et kasseregnskab, eventuelt suppleret med angivelser  

 af hvor kassebevægelserne er modposteret.
Kasseregnskab Hver enkelt kontant betaling til eller fra en virksomhed skal fremgå af  

 kasseregnskabet, som skal vise hvem og hvad betalingen vedrører.
Større  

 grupper af ensartede betalinger kan føres i kasseregnskabet med samlede  

 summer, såfremt der foreligger specifikationer, der indeholder oplysninger om  

 de enkelte beløb.
 Foregår der indbetalinger til virksomheden bl.a. i checks fra kunderne, og  

 foretages der kontante udbetalinger fra virksomheden, skal der føres et  

 kasseregnskab, selv om virksomhedens pengebeholdning hver dag er 0, fordi  

 modtagne indbetalinger straks indsættes i pengeinstitut og diverse mindre  

 kontante udbetalinger er afholdt af den private pengebeholdning og krediteret  

 privatkontoen, lrs.1985.65.
Afstemning af kasseregnskabet Den korrekte og fuldstændige førelse af kasseregnskabet for en virksomhed  

 skal kontrolleres ved, at der  dagligt  - eller efter virksomhedens  

 art og omfang  jævnligt  -  foretages optællinger  af den i  

 virksomheden foreliggende pengebeholdning  og afstemning  af denne med  

 kasseregnskabet.
 I Industriministeriets bogføringsbekendtgørelse anføres i § 9, at  

 virksomheder, der modtager kontante indbetalinger eller foretager kontante  

 udbetalinger, skal føre et kasseregnskab.
Virksomheder, der fører kasseregnskab, skal foretage effektive  

 kasseafstemninger.
Disse skal foretages jævnligt og - hvis ikke virksomhedens  

 omfang eller art tilsiger andet - dagligt.
Virksomheder, der efter deres art og handelsform ikke har mulighed for at  

 benytte kasseapparat eller føre lister m.v. over den enkelte indbetaling,  

 skal i det mindste foretage en daglig kasseopgørelse.
Den daglige  

 kasseopgørelse skal udvise kassebeholdningen ved dagens begyndelse og  

 slutning samt korrektioner for indbetalinger, der ikke hidrører fra dagens  

 salg, og for samtlige udbetalinger.
Dette har ofte været fortolket som et krav om, at kassebeholdningen under  

 alle omstændigheder skulle afstemmes dagligt.
Der bør imidlertid  tages  

 hensyn til virksomhedens art og omfang,  således at kasseregnskaber, der  

 er afstemt med  rimelige mellemrum  efter de konkrete forhold, ikke  

 tilsidesættes alene med den formelle begrundelse, at der ikke er foretaget  

 daglige afstemninger, jf.
VLD af 23.dec. 1976, skd. 42.197, der er omtalt i  

 SD's cirkulære nr.535 af 20.juli 1977.
 En radioforhandlers manglende afstemning af kasserapport med  

 kassebeholdningen medførte i henhold til mindstekravsbekendtgørelsens § 13,  

 stk.3, berettiget tilsidesættelse af regnskabet, ØLD af 26.okt. 1988, Skat  

 1989.1.39.
Det kan normalt ikke kræves, at der skal være vist og opbevaret materiale,  

 der specificerer de optalte pengebeholdninger i en virksomhed.
En påstand om,  

 at der har været foretaget afstemninger mellem optalt og bogholderimæssig  

 kassebeholdning, må sædvanligvis godtages, med mindre der kan påvises fejl  

 eller mangler i kasseregnskabet, der beviser, at de kassebeholdninger,  

 kasseregnskabet udviser, ikke kan have været afstemt med pengebeholdningen,  

 jf.
HD af 26.maj 1981 (skd.59.389).
Negative kassebeholdninger Negative kassebeholdninger er et klart eksempel på sådanne fejl.
Man bør  

 her være opmærksom på, om skatteyderen for at undgå negative  

 kassebeholdninger har  bogført indbetalinger før  indbetalingsdatoen  

 ifølge bilag og lignende, eller  bogført udbetalinger senere  end  

 udbetalingsdatoen ifølge bilagene.
Endvidere kan det ofte påvises, at uopdagede skrive- og regnefejl i  

 kassekladdens ind- og udbetalingskolonner og fejl i udregningen af den  

 bogholderimæssige kassebeholdning ikke har givet sig udslag i, at der i  

 kassekladden er blevet posteret en manko i den optalte pengebeholdning  

 modsvarende fejlen i kassebogføringen.
Såfremt der ikke er tale om  

 uvæsentlige småbeløb, er dette et bevis for, at der ikke som hævdet har været  

 foretaget den nødvendige afstemning af virksomhedens pengebeholdning.
 Kassedifferencer,  som i mange detailvirksomheder i praksis er  

 uundgåelige, skal bogføres som differencer i kasseregnskabet, straks de  

 konstateres.
Privatforbruget Der er ikke pligt til at redegøre for, hvortil midler udtaget til private  

 formål er anvendt.
Det er derfor en forudsætning for, at der kan foretages  

 afstemning af virksomhedens pengebeholdning med det førte kasseregnskab, at  

 en privat pengebeholdning holdes adskilt fra virksomhedens pengebeholdning.
 Udtagning fra forretningspengebeholdningen til private formål skal - som  

 andre udbetalinger -  registreres i kasseregnskabet efterhånden som de  

 foretages,  ligesom eventuelle forøgelser af virksomhedens  

 pengebeholdning med midler fra den private pengebeholdning skal registreres  

 løbende i kasseregnskabet.
Indirekte opgørelse af dagens kontante salg Kravet om benyttelse af kasseapparat eller lignende er fraveget, hvor det  

 er praktisk umuligt at arbejde med sådanne, f.eks. ved  salg fra torve og  

 stader.  Disse virksomheder skal daglig opgøre salgsindtægten som  

 forskellen mellem de optalte kassebeholdninger ved dagens slutning og  

 begyndelse, korrigeret for indbetalinger, der ikke stammer fra dagens salg,  

 og for samtlige udbetalinger.
 Da kasseoptællingerne i disse tilfælde ikke blot tjener til kontrol med at  

 kasseregnskabet er korrekt ført, men får direkte indflydelse på opgørelsen af  

 dagens salgsindtægt, er der stillet  krav om, at der skal foreligge en  

 opgørelse, der viser kasseoptællingerne  ved dagens begyndelse og  

 slutning, og som specificerer de korrektioner, der er foretaget.
Dokumentation for foretagne grundposteringer Der er ikke stillet krav om formen for dokumentationen.
Den bedste  

 dokumentation, især for indtægtsposteringerne, vil som regel ligge i, at  

 bogholderiet er organiseret på en sådan måde, at der i forretningsgangen er  

 indarbejdet kontrolforanstaltninger til at sikre en korrekt og fuldstændig  

 registrering af alle indtægter og udgifter.
Udgiftsposteringer vil i de fleste tilfælde yderligere kunne kræves  

 dokumenteret med  udefra modtagne  bilag.
Ordet »bilag« er  

 bevidst ikke benyttet i bekendtgørelsen, da der dels findes adskillige  

 udgiftsposter, det i praksis er vanskeligt at skaffe bilag for, og dels  

 findes mange poster, hvor bilag alene ikke er betryggende dokumentation, men  

 hvor forretningsgangen, intern kontrol og andre omstændigheder om og ved  

 postens opståen giver bedre sandsynliggørelse for postens berettigelse, end  

 et eventuelt bilag.
 Ved VLD af 18.maj 1982 (skd.64.107), blev det fastslået, at  

 afregningssedler fra ikke identificerede sælgere af korn ikke var  

 tilstrækkelig dokumentation for udgifter til varekøb, da der ikke i øvrigt  

 kunne føres bevis for, at de pågældende partier korn virkelig var leveret og  

 betalt. § 14.  Er tilgodehavender og gæld vedrørende vare- og  

 tjenesteydelser ikke indarbejdet i den løbende bogføring, skal der foreligge  

 opgørelser over tilgodehavender og gæld på statusdagen, visende beløb samt  

 navn og adresse på hver debitor og kreditor.
 Stk.2.  Ved regnskabsafslutningen skal udarbejdes en opgørelse over  

 igangværende arbejder fordelt på hver enkelt ordregiver med specificeret  

 redegørelse for, hvorledes opgørelsen og værdiansættelsen er foretaget.
Stk.3.  På statustidspunktet skal foretages en fysisk optælling af  

 varelageret, hvis størrelse skal kunne dokumenteres ved en optællingsliste,  

 hvor de enkelte varer er anført og identificeret i fornødent omfang.
Såfremt  

 lagerbeholdningen til enhver tid kan udregnes på grundlag af et betryggende  

 ført lagerregnskab eller lignende, kan den fysiske optælling ske på andre  

 tidspunkter end statustidspunktet.
Regnskabet med tilgodehavender og gæld Resultatopgørelsen i et årsregnskab forventes normalt at vise  

periodens udgifter og indtægter, hvad enten de er betalt eller ej,  

  og SL definerer den skattepligtige indkomst som de samlede årsindtægter  

 bestående af penge eller formuegoder af pengeværdi.
 Det er imidlertid almindeligt anerkendt, at det daglige bogholderi, der  

 ligger til grund for årsregnskabet, kan føres som  et rent  

 kasseregnskab,  således at kun begivenheder, der berører de likvide  

 beholdninger, bliver registreret i selve bogholderiet, medens  køb og salg  

 på kredit noteres i et særligt bogholderi  over tilgodehavender og gæld,  

 eller ved at bilagene blot opbevares særskilt, så man ud fra dem kan opgøre  

 varetilgodehavender og gæld.
Der kan i så tilfælde godt være tale om et bogholderi, ført efter det  

 dobbelte bogholderis princip, men det er et  begrænset bogholderi,  

  som først registrerer indtægter og udgifter ved betalingen, ikke når de  

 opstår.
Bogholderiets konti for køb og salg viser periodens ind- og  

 udbetalinger vedrørende køb og salg og må, for at årsregnskabet kan vise  

 periodens salg og køb, forøges med endnu ikke bogførte tilgodehavender og  

 gældsposter ultimo og formindskes med de bogførte betalinger, der på lignende  

 måde er taget hensyn til forrige år.
Som tidligere omtalt forlanges det i en note til driftsregnskabet oplyst,  

 hvis det daglige bogholderi har været ført som et rent kasseregnskab.
Det  

 kræves, at der som dokumentation for rigtigheden af de foretagne  

 periodereguleringer  udarbejdes og opbevares specificerede opgørelser,  

  der viser  beløb, navn og adresse på hvert enkelt tilgodehavende og  

 gældspost på statustidspunktet,  således at der er mulighed for eventuelt  

 at foretage krydsrevision af disse oplysninger.
Et regnemaskineopslag af de  

 ubetalte fakturaer uden nærmere identifikation af de enkelte beløb er ikke  

 tilstrækkelig dokumentation.
Opgørelse af værdien af igangværende arbejder på statustidspunktet Igangværende arbejder skal  opgøres for hver enkelt ordregiver  for  

 sig, med specificeret redegørelse for hvorledes opgørelsen og  

 værdiansættelsen af hver enkelt arbejde er foretaget.
 Foreligger der ikke specificerede efterkalkulationer, der løbende viser  

 værdien af materialer og arbejdslønninger, der er investeret i de  

 igangværende arbejder, må der  på statustidspunktet foretages en  

 »opmåling« af hvert enkelt igangværende arbejde,  idet det af  

 opgørelsen skal fremgå, hvorledes man er kommet frem til mængden af de i de  

 enkelte igangværende arbejder investerede værdier, og hvorledes  

 værdiansættelsen er sket.
Vareoptællinger Det kræves, at der bag statustallet for varebeholdningen ligger en  

specificeret vareoptællingsliste.  Dersom der føres lagerregnskab,  

 eller der f.eks. arbejdes med detailprissystemet (salgsprissystemet), kan det  

 tillades, at den  fysiske optælling  af lageret ikke sker på selve  

 statustidspunktet, men på andre tidspunkter i løbet af regnskabsåret, således  

 at det førte lagerregnskab til stadighed er afstemt og kan danne betryggende  

 grundlag for en opgørelse af lagerbeholdningen pr. statusdagen.
 Skattemyndighederne kan  ikke uden tilstrækkeligt grundlag  

 tilsidesætte  en skatteyders  værdiansættelse af et varelager,   

 VLD af 30.juli 1986 (Skat 1986.8.507).
 Opbevaringspligt § 15.  Det i §§ 13 og 14 omtalte regnskabsmateriale,  

 og de i samme bestemmelser nævnte specifikationer og bilag skal opbevares i 5  

 år efter udløbet af det pågældende regnskabsår.
Alt bogføringsmateriale, specifikationer, optællingslister og bilag m.m.  

 skal  opbevares i 5 år  efter udløbet af det regnskabsår, det  

 vedrører.
Denne bestemmelse  omfatter også bilagsmateriale vedrørende  

 kontantsalg.  Der er således tale om en forlængelse af opbevaringspligten  

 for dette materiale i forhold til kravene i bogføringsloven.
 Ved SD-cirk. nr. 1979-10 af 27.marts 1979 er der åbnet mulighed for at  

 store virksomheder med et omfattende kontantsalg efter ansøgning til  

 Ligningsrådet kan få tilladelse til kun at opbevare kontantsalgsbilag i et år  

 efter udgangen af det pågældende regnskabsår, hvis det godtgøres, at der i  

 virksomhedens forretningsgange er indlagt rutiner, der sikrer en korrekt og i  

 kontrolmæssig henseende betryggende registrering af det daglige kontantsalg.  

 Ansøgning om dispensation stiles til vedkommende told- og skatteregion.
Sanktioner Tilsidesættelse af bekendtgørelsens forskrifter medfører, at  

selvangivelsen  af myndighederne  ikke anses for behørig,  og  

 bestemmelserne i SKL § 2, stk.2-4, kan bringes i anvendelse.
 Såfremt der er tale om mangler i de krævede specifikationer og  

 oplysninger, der ikke er af væsentlig betydning for regnskabets umiddelbare  

 anvendelse som grundlag for ligningen, kan ligningsmyndigheden  undlade at  

 bringe sanktionsbestemmelserne i anvendelse,  såfremt de manglende  

 oplysninger omgående meddeles efter opfordring.
 Den, der undlader at føre regnskab, som det påhviler ham efter lov, kan  

 straffes med bøde eller hæfte ifølge straffelovens § 302 (bogføringspligtige)  

 og SKL § 17 (regnskabspligtige).
2.5. Importagenter Importagenter skal medtage alle kontante beløb, modtaget i tiden  

 1.jan.-31.dec.
Dernæst skal forskydningen i tilgodehavende provisioner i  

 denne periode tillægges, eventuelt fratrækkes, og for så vidt disse  

 provisioner ikke kan opgøres nøjagtigt, kan de medregnes efter følgende  

 retningslinier:
1) Provision af vareleverancer fra agenturgiver til importør i juli  

 kvartal og tidligere kvartaler, 2) provision af vareleverancer i okt. kvartal, der er betalt til  

 agenturgiveren senest 31.dec., og for hvilke importagenten har modtaget  

 provisionsnota fra agenturgiveren senest 14 dage før udløbet af fristen for  

 selvangivelsens indsendelse.
Er der givet udsættelse med selvangivelsens  

 indsendelse, regnes de 14 dage fra denne dato, samt 3) enten provision (eventuelt beregnet) af alle leverancer i tiden  

 1.okt.-15.nov. eller provision (eventuelt beregnet) af en fra år til år fast  

 andel på mindst 50 pct. af alle leverancer i okt. kvartal, idet der dog ved  

 begge disse opgørelser bortses fra de tilgodehavende provisioner, der  

 eventuelt måtte være medregnet under pkt.2.
 I formuen skal tilgodehavende provisioner medregnes i samme omfang som i  

 indtægten.
 For agenter med mere specielle forhold (f.eks. selskaber, agenter med  

 forskudt regnskabsår m.v.) må der i hvert enkelt tilfælde aftales en  

 særordning.
2.6. Standardregler for arkitekters og rådgivende ingeniørers  

 regnskabsføring Som et supplement til den foran under 2.4. omtalte  

 »mindstekravsbekendtgørelse« er der af ministeren for skatter og  

 afgifter i bek. nr. 656 af 19.12.1978 fastsat følgende særlige regler for  

 arkitekters og rådgivende ingeniørers regnskabsføring:
Kapitel 1. Sagsregnskab og timeregnskab § 1. For hver enkelt opgave i  

 virksomheden skal der føres et sagsregnskab, uanset om opgavens udførelse  

 giver ret til vederlag eller ej. § 2. Af sagsregnskabet skal fremgå  

 sagsbetegnelse og -nummer, kundens navn og adresse og det tidspunkt, hvor  

 opgaven er påbegyndt.
Når opgaven afsluttes, skal afslutningstidspunktet  

 anføres. § 3. I sagsregnskabet skal løbende registreres alle direkte  

 sagsomkostninger (udgift til tegning, projektering, tilsyn m.v. samt  

 tilsvarende udgift til fremmed assistance og værdien af  

 virksomhedsindehaver(e)s direkte arbejdsindsats) vedrørende den pågældende  

 opgave.
Stk. 2. Sagsregnskabet skal føres således, at hver enkelt registrering kan  

 henføres til det førte timeregnskab, jf. § 5, eller til bilag vedrørende  

 udgift til fremmed assistance. § 4. I sagsregnskabet skal alle udskrevne  

 honorarregninger vedrørende sagen registreres løbende med angivelse af  

 fakturadato, nummer og beløb eller anden identifikation. § 5. Som grundlag  

 for sagsregnskabet skal der for hver enkelt medarbejder og indehaver føres et  

 timeregnskab på en sådan måde, at direkte lønudgift og værdien af produktiv  

 indehavertid løbende kan fordeles på de enkelte opgaver. § 6. Bilag, der  

 omfatter udgifter, der føres som direkte sagsomkostninger, skal påføres  

 sagsnummer eller -navn. § 7. Sagsregnskab kan enten føres som et integreret  

 led i virksomhedens daglige bogføring (finansbogholderiet) eller som en  

 særlig registrering uden for bogføringen.
De i sagsregnskabet registrerede  

 timer skal være afstemmelige med timeregnskabet, jf. § 5.
 Kapitel 2. Årsregnskabet § 8. Ved årsafslutningen udarbejdes på grundlag  

 af sagsregnskabet en fortegnelse over igangværende honorargivende arbejder.
 Stk. 2. Fortegnelsen skal vise værdien af hver enkelt igangværende opgave,  

 og hvorledes den sammensætter sig af:
1) direkte sagsomkostninger 2) eventuelle tillæg til dækning af andel af øvrige omkostninger samt  

 andel i avance 3) eventuelle nedskrivninger af værdien af en igangværende opgave til en  

 lavere værdi end summen af de registrerede direkte omkostninger. § 9. Der  

 skal udarbejdes en fortegnelse over bogførte a conto honorarer vedrørende  

 hver enkelt igangværende opgave. § 10. I årsregnskabets status (balance) skal  

 som en særlig aktivpost vises værdien af igangværende arbejder således som  

 den er opgjort ifølge den på grundlag af sagsregnskabet udarbejdede  

 fortegnelse, jf. § 8. Det skal enten i status eller i et særligt bilag til  

 selvangivelsen vises, hvorledes aktivposten sammensætter sig af de i § 8,  

 stk. 2, nr. 1, 2 og 3, nævnte kategorier. § 11. A conto honorarer ifølge den  

 udarbejdede specificerede fortegnelse, jf. § 9, skal vises som en særskilt  

 passivpost. § 12. Forskydninger i værdien af igangværende arbejder skal vises  

 i driftsregnskabet (resultatopgørelsen) eller i et særligt bilag vedlagt  

 selvangivelsen. § 13. I bilag til bekendtgørelsen er i ekstraktform vist et  

 eksempel på en regnskabsopstilling, der opfylder de i nærværende  

 bekendtgørelse stillede krav til årsregnskabet.
Det bemærkes, at andre  

 regnskabsopstillinger kan anvendes, hvis de opfylder de i bekendtgørelsen  

 stillede krav.
2.7. Tilsidesættelse af regnskabsgrundlaget Når et regnskabsmateriale er gennemgået skal der tages stilling til, om  

 regnskabsmaterialet kan anses som  et fyldestgørende grundlag  for  

 indkomstopgørelsen eller ikke.
Anses regnskabsmaterialet for  ikke at være  

 fyldestgørende, må der tages stilling til,  om der skal foretages en  

 skønsmæssig forhøjelse.
2.7.1. Formelle mangler Litteratur: 1) Jan Hinze: »Regnskab og skatteskøn« Danmarks  

 Kommunale Efterretninger 1973, s.531ff. og RR 1973, s.355ff. 2)  

 »Kursændringer i sager om tilsidesættelse af regnskab?», SO 1974,  

 s.247. 3) Leif Skov: »Kommentar til spørgsmålet om tilsidesættelse af  

 regnskab«, SO 1974, s.276.
 En forudsætning for at et årsregnskab, der er vedlagt en selvangivelse,  

 kan anses for tilstrækkelig dokumentation for størrelsen af den opgjorte  

 skattepligtige indkomst og formue, er, at det er udarbejdet på grundlag af et  

 for virksomheden ført og afstemt kasseregnskab.
 Et regnskab, udarbejdet alene på grundlag af de ved årets slutning  

 foreliggende indtægts- og udgiftsbilag, anses ikke som tilstrækkelig  

 dokumentation for opgørelsen af den skattepligtige indkomst.
 De krav, der stilles til føringen og afstemningen af kasseregnskabet,  

 fremgår af bestemmelserne i bogføringsloven og mindstekravsbekendtgørelsen.  

 Virksomhedens art og omfang er bestemmende for omfanget af disse krav.
 Påvisning af rent formelle fejl og uvæsentlige mangler ved føringen og  

 afstemningen af kasseregnskabet  er  ikke tilstrækkelig begrundelse  

 for at tilsidesætte årsregnskabet  som ansættelsesgrundlag.
De ovenfor nævnte artikler i SO omtaler den betydning, der i  

 domstolsafgørelser (VLD af 14.nov. 1968 - VLD af 12.juni 1973, skd. 28.130 -  

 VLD af 21.jan. 1974, skd. 29.212) er tillagt formelle mangler ved  

 regnskabsgrundlaget.
Endvidere kan der henvises til VLD af 23.dec. 1976 (skd.  

 42.197), der er refereret og kommenteret i SD-cirkulære nr.535 af 20.juli  

 1977.
Fælles for disse domstolsafgørelser er, at påvisning af formelle fejl ikke  

 i sig selv blev anset for tilstrækkeligt grundlag for at tilsidesætte  

 regnskab.
Domstolene lægger vægt på, at ligningsmyndighederne som grundlag  

 for at have tilsidesat regnskabet og ansat indkomsten skønsmæssigt har  

påvist konkrete fejl eller mangler, der beviser eller sandsynliggør, at  

 det aflagte regnskab ikke kan anses som betryggende grundlag for  

 skatteansættelsen,  jf.
VLD af 10.okt. 1983 (skd.69.232).
At skatteyderen selv har konstateret og registreret  

 kassedifferencer  i sin kassekladde er ikke grundlag for at tilsidesætte  

 kassebogføringen, men ofte et indicium for, at der virkelig har fundet  

 afstemning sted mellem kassebeholdningen ifølge kassekladden og den optalte  

 pengebeholdning, jf.
Skat 1990.10.789.
Små tællefejl  i kasseregnskabet, der bevirker, at afstemningen  

 med pengebeholdningen ikke kan have stemt på øre, er heller ikke  

 tilsidesættelsesgrundlag, men  påvisning af jævnlige større tælle- og  

 skrivefejl i kasseregnskabet, der ikke modsvares af registrering i  

 kasseregnskabet af en kassedifference, indicerer klart, at der ikke har været  

 foretaget en afstemning.
Dette forhold fremgår af HD af 26.maj 1981  

 (skd.59.389), der angik en far og søn, der dels drev virksomhed i  

 interessentskab og dels virksomhed hver for sig.
I alle virksomhederne var  

 der konstateret mangler ved kassebogføringen (ikke registrerede  

 kassedifferencer). Landsretten havde i begge tilfælde fundet, at  

 regnskabsførelsen trods manglerne måtte anses at være fuldt på højde med  

 regnskabsførelsen i andre virksomheder af tilsvarende art og størrelse, og  

 retten fandt det derfor betænkeligt at tilsidesætte regnskaberne.
Højesteret udtalte i faderens sag: »at fabrikantens regnskaber har  

 været  behæftet med et antal fejl, der navnlig f.s.v. angik  

 interessentskabet ikke var ubetydelige, og som viser, at der ikke er  

 foretaget effektive kasseafstemninger.  Sådanne afstemninger må anses for  

 at være af væsentlig betydning for værdien af regnskaberne.
Fabrikantens  

 regnskaber har således ikke været fyldestgørende grundlag for  

 skatteansættelsen, og skattevæsenet har derfor været berettiget til at  

 tilsidesætte dem.« Højesteret opretholdt herefter de skønsmæssige  

 ansættelser for faderen, og med en lidt afvigende begrundelse også for  

 sønnen.
 Det vil sædvanligvis ikke være tilstrækkelig grund til at tilsidesætte  

 regnskabsmaterialet, at det påvises, at der ikke arbejdes med en  

 pengebeholdning i forretningen, når alle forretningsmæssige betalinger er  

 sket over et pengeinstitut (lsr. 1979.185 og 1981.86), ligesom der ikke  

 findes hjemmel til at kræve kasseregnskab ført på forud nummererede  

 blanketter.
 Såfremt der udfra en konkret efterprøvelse af regnskabsmaterialet ikke kan  

 påvises materielle fejl, og der i øvrigt ikke fremkommer materiale, der  

 medfører en ændret vurdering af privatforbruget i forhold til det  

 selvangivne, vil et mindre antal betalinger hovedsageligt små beløb - som er  

 foretaget med private midler eller ved checks trukket på en privat  

 checkkonto, ikke være tilstrækkelig grund til at tilsidesætte regnskabet jf.  

 ØLD af 9.juni 1986 (Skat 1986.7.445).
 Der skal påvises  væsentlige  fejl i kasseregnskabet, foreligge  

indirekte salgsopgørelser  bortset fra torvehandel og lignende (jf.  

 mindstekravsbekendtgørelsen § 13, stk.4) - eller  væsentlig  

 tilsidesættelse af den tidsmæssige rækkefølge  for registreringen af  

 indtægter og udgifter, for at regnskabsmaterialet kan tilsidesættes med den  

 begrundelse, at der ikke er foretaget effektive kasseafstemninger, jf. ØLD af  

 7.marts 1983 (skd.66.323).
Kassabelt regnskabsgrundlag er ikke alene forhøjelsesgrund At mulighederne for at tilsidesætte regnskabsgrundlaget er til stede,  

 medfører  ikke automatisk,  at der kan eller skal foretages en  

 forhøjelse af den selvangivne indkomst.
Regnskabsresultatet kan godt være  

 rigtigt, selv om det f.eks. er konstateret, at der ikke har været foretaget  

 effektive kasseafstemninger.
Se således VLD af 16.dec. 1987, Skat 1988.2.70,  

 hvor landsretten - uanset at det opgivne privatforbrug måtte anses for meget  

 beskedent - ikke fandt grundlag for at tilsidesætte regnskabet på grund af  

 mindre fejl i den førte kasserapport.
Alle indtægter fra en  

 udlejningsvirksomhed indgik på en bankkonto, og det var ikke på nogen måde  

 sandsynliggjort, at der var indtægter, som var udeholdt af regnskabet.
 Ligeledes VLD af 9.feb. 1989 (Skat 1989.4.302), hvorefter  

 skattemyndighederne har været berettigede til at tilsidesætte  

 resultatopgørelsen og foretage en skønnet ansættelse, fordi kasseregnskabet  

 kun var ført hver 14.dag og ikke var afstemt med kassebeholdningen, fordi  

 vareforbruget byggede på en skønsmæssig primosaldo af varelageret og fordi de  

 skønsmæssige renteudgifter havde vist sig at være for højt sat.
 Men den skønnede ansættelse var gået ud over grænserne for det rimelige,  

 idet poster som vareforbrug og lønninger ikke indicerede en væsentlig større  

 omsætning end angivet.
 Sagen blev hjemvist til ligningsmyndighederne til fornyet behandling.
 Ligningsmyndighederne skal i alle tilfælde kunne begrunde, at en  

 skønsmæssig ansættelse, der afviger fra det selvangivne, er sandsynlig.
Et selskabs regnskabsposter var udokumenterede og kunne ikke danne  

 grundlag for ansættelsen af selskabets indkomst, hvorfor en skønsmæssig  

 ansættelse var berettiget.
Der var ikke grundlag for at tilsidesætte det  

 udøvede skøn, ØLD af 30.juni 1989, Skat 1989.10.777.
Privatforbruget Bortset fra tilfælde, hvor formue- og indkomstopgørelsen er så  

 mangelfulde, at ansættelsen må foretages efter  et umiddelbart skøn,  

  er det  normalt en forudsætning for at foretage en skønsmæssig  

 forhøjelse,  at det påvises eller sandsynliggøres, at det  

privatforbrug  selvangivelsen giver plads til, er  for lavt.   

 Se således lsr.1968.81, hvor Landsskatteretten, til trods for at  

 regnskabsmaterialet måtte anses ufyldestgørende, alligevel godkendte  

 selvangivelsen,  da privatforbruget efter selvangivelsen ikke var  

 kritisabelt,  jf. også den foran nævnte VLD af 21.jan. 1974 (skd.29.212),  

 lsr.1982.192 og modsætningsvis ØLD af 28.aug. 1980 (skd.57.171) og  

 lsr.1981.199.
Det privatforbrug en skønsmæssig ansættelse levner plads til, skal være  

 sandsynligt og tillige have sammenhæng med det ansatte privatforbrug for  

 tidligere år, jf.
VLD af 6.dec. 1974 (skd.33.235), hvor retten ikke fandt  

 grundlag for at antage, at privatforbruget havde udgjort et så stort beløb,  

 som den skønsmæssige ansættelse gav plads for.
Da der ikke forelå nærmere  

 oplysninger om, hvilke overvejelser skatterådet havde lagt til grund for  

 ansættelsen, blev sagen hjemvist til ligningsmyndighederne til fornyet  

 behandling.
Dokumentationskrav ved køb, salg og bytte af private effekter Der stilles samme dokumentationskrav til oplysninger om forhold, der kan  

 have betydning ved siden af en privatforbrugsopgørelse, f.eks. køb, salg  

 eller bytte af private effekter, som til andre oplysninger på selvangivelsen.
Dokumentationskravet afhænger af betydningen for skatteansættelsen og  

 muligheden for at kontrollere oplysninger andetsteds, og er således en  

 konkret ligningsmæssig afgørelse.
Ved ØLD af 7.dec. 1988 (Skat 1989.2.132)  

 fandt man, at regnskabet ikke levnede plads til privatforbrug.
Sagsøgers  

 påstand om at have solgt arvede indbogenstande kunne ikke dokumenteres,  

 hverken at han havde haft dem eller, at de var solgt.
Skattemyndighederne var  

 berettigede til at foretage en skønsmæssig forhøjelse, og der forelå ingen  

 oplysninger, som medførte, at det foretagne skøn burde tilsidesættes.
 Indtægter, som ikke indgår i indkomstopgørelsen, skal dokumenteres i samme  

 omfang som indtægter, der indgår deri.
Bruttoavancen Er den bruttoavance regnskabet viser unormal lav, enten i forhold til  

 lignende virksomheder eller i forhold til kalkulerede avancer, ses dette ofte  

 anført som begrundelse for, at der er foretaget skønsmæssige forhøjelser.
 Det kan imidlertid ofte sandsynliggøres, at en lav avance skyldes  

 fejlslagne varedispositioner, specielle lokale konkurrenceforhold m.v.
 Selv om de skønselementer, der normalt må indgå i detaillerede beregninger  

 over, hvad salget ud fra det dokumenterede vareforbrug burde have andraget,  

 er af så begrænset omfang, at ansættelsen ikke kan betegnes som et  

 almindeligt samlet skøn, er det tvivlsomt, om den selvangivne indkomst kan  

 forhøjes med differencen mellem en ud fra vareforbruget beregnet omsætning og  

 den bogførte omsætning, når regnskabsgrundlaget ikke kan tilsidesættes, eller  

 når det privatforbrug den selvangivne indkomst levner plads til, ikke er  

 åbenbart uantageligt.
Ved VLD af 27.juni 1984 (skd.71.813) blev skatteyderens regnskab  

 tilsidesat som mangelfuldt og forhøjelser foretaget på baggrund af beregnet  

 omsætning stadfæstet.
Af præmisserne fremgår det, at de af  

 skattemyndighederne foretagne skønsmæssige indkomstansættelser er baseret på  

 nøjagtige oplysninger om antallet af indkøbte øl, på salgspriser på øl, der -  

 da skatteyderen ikke har kunnet oplyse de faktiske priser - er ansat  

 forsigtigt, på den i skatteyderens egne regnskaber foretagne fordeling af den  

 samlede omsætning på henholdsvis salg af øl og salg af andre varer samt på de  

 af skatteyderens revisor meddelte oplysninger om antallet af øl, der ikke er  

 solgt eller er solgt til reducerede priser.
Der er ikke heroverfor af  

 skatteyderen påvist fejl eller mangler i de af skattemyndighederne foretagne  

 beregninger, og det findes, når henses til disses grundlag uden betydning, at  

 skattemyndighederne ikke samtidig har rettet kritik mod størrelsen af det  

 privatforbrug, skatteyderens selvangivelser levner plads til jf. endvidere  

 lsr.1986.60.
 Ved VLD af 18.april 1980 (skd.55.307) fik skattemyndighederne derimod ikke  

 medhold i, at skønsmæssig forhøjelse kunne foretages på grundlag af lav  

 bruttoavance alene, da skattemyndigherne ikke havde rejst kritik mod føringen  

 og afstemningen af kasseregnskabet, ligesom de selvangivne privatforbrug ikke  

 var kritiseret.
Ombudsmanden har i sin beretning for 1981, side 73, udtalt, at det  

 forhold, at en erhvervsdrivendes regnskabsmateriale for en enkelt varegruppes  

 vedkommende udviser en negativ bruttoavance, ikke i sig selv kan  

 karakteriseres som en fejl ved regnskabet, der gør det uegnet til at danne  

 grundlag for indkomstansættelsen.
Endvidere udtales, at det - såfremt en  

 negativ bruttoavance i sig selv måtte anses for en fejl ved regnskabet -  

 tillige måtte være en forudsætning for foretagelse af skønsmæssig ansættelse,  

 at det var påvist eller sandsynliggjort, at det privatforbrug, som  

 selvangivelsen gav plads til, var for lavt.
HR-dom om taxavognmand Spørgsmålet om taxavognmænds indkomstopgørelse og om  privatforbrugets  

 betydning for indkomstansættelsen  har været behandlet af Højesteret i  

 dom af 3.dec. 1976, skd. 42.191, UfR 1977.66 H, hvor retten fandt at  

indirekte opgørelse af kørsels- og drikkepengeindtægter ikke i sig selv  

 kunne medføre tilsidesættelse  af regnskabet.
Men heller ikke  

 skatteyderens normale kontante privatforbrug, der for hvert af de pågældende  

 år havde andraget ca.8.000 kr., fandtes at være af så ringe størrelse, at der  

 heri var tilstrækkelig begrundelse for tilsidesættelse.
 Som konsekvens af denne dom kan bl.a. anføres, at den omstændighed, at en  

 taxavognmand opgør sit daglige salg indirekte, ikke i sig selv kan begrunde,  

 at regnskabet tilsidesættes og at der foretages skønsmæssige forhøjelser.
Findes det privatforbrug, den selvangivne indkomst levner plads til, ikke  

 passende, men på den anden side ikke åbenbart usandsynligt, må det, for at  

 der kan gennemføres skønsmæssig forhøjelse, kunne påvises, 1) at den daglige, indirekte opgørelse af indtægterne ikke har været  

 foretaget på forsvarlig måde, eller 2) at kørselsindtægten ikke står i rimeligt forhold til den samlede  

 kørselslængde, beregnet ud fra f.eks. benzinforbruget, eller 3) at de daglige indtægtsopgørelser ikke harmonerer med de oplysninger om  

 taxameterkørsel, timekørsel og tomkørsel, der kan udledes af den  

 »trafikbog«, som skal føres i henhold til bestemmelserne i § 5 i  

 ministeren for offentlige arbejders bekendtgørelse nr.140 af 24.marts 1981.
HR-dom om ekstraordinært lavt privatforbrug Selv om der ikke er fundet formelle eller reelle mangler i en skatteyders  

 regnskabsmateriale, vil der alligevel kunne foretages  en skønsmæssig  

 ansættelse  af indkomsten,  såfremt det privatforbrug,  som den  

 selvangivne indkomst, sammenholdt med de i indkomståret stedfundne  

 formuebevægelser, giver plads til, efter ligningsmyndighedernes skøn er  

usandsynligt lavt,  HD af 21.juni 1967, UfR.1967.635 H (skd.3.90). Se  

 endvidere Københavns byretsdom af 25.marts 1968, hvorefter en selvangivelse  

 blev tilsidesat, da retten fandt det  uantageligt,  at skatteyderen i  

 to år kun havde anvendt godt 2.000 kr. om året til kost, vedligeholdelse af  

 hjem og tøj og andre daglige leveomkostninger samtidig med, at han i de to år  

 havde opsparet henholdsvis 400 og 588 kr.
Den nævnte højesteretsdom er  

 kommenteret af J.Trolle i UfR.1967 B s.279 f.
Selv om det herefter er fastslået, at et regnskab, der formelt er i orden,  

 kan tilsidesættes, alene fordi det i sig selv virker usandsynligt,  bør  

 man dog være varsom med at anvende denne fremgangsmåde.  I forbindelse  

 hermed erindres om, at konstatering af små og mindre væsentlige fejl i  

 kasseregnskaberne ikke uden videre bør følges op af skønsmæssige forhøjelser.  

 Om forhøjelse skal finde sted må afhænge af, om det må antages, at den  

 selvangivne indkomst er for lav, særlig når det regnskabsmæssige  

 privatforbrug skønnes ikke at være i overensstemmelse med det virkelige  

 forbrug.
Det understreges, at  ganske små skønsmæssige forhøjelser bør  

 undgås,  idet en sådan forhøjelse ofte må anses som udtryk for, at der  

 ikke er udøvet et virkeligt skøn over privatforbruget.
Momsforhøjelse og straffrihed En af toldvæsenet foretaget momsforhøjelse hos en gårdejer medførte ikke,  

 at den momspligtige ifaldt strafansvar for momsunddragelsen, idet der efter  

 byrettens opfattelse indgik så mange skønnede og usikre faktorer i  

 forhøjelsen, at det ikke fandtes godtgjort, at han med forsæt afgav de  

 urigtige momsangivelser.
At momsunddragelsen ikke medførte straf, gjorde ikke  

 de på grundlag af toldvæsenets beregninger foretagne skatteforhøjelser  

 ukorrekte.
Skattemyndighedernes forhøjelse af en ved salg af svin skønnet  

 indkomst, blev af Landsskatteretten fundet berettiget, idet gårdejerens  

 regnskabsføring ikke kunne anses for betryggende, Skat 1989.5.404.
2.7.2. Reelle mangler Er der ved regnskabsgennemgangen fundet  konkrete differencer, f.eks.  

 udeholdte indtægter eller udgifter, der er fratrukket med for store  

 beløb,  må der tages stilling til, om der alene skal ske en forhøjelse af  

 indkomsten (og eventuelt formuen) med de konkrete differencer, eller om  

 regnskabsmaterialet i sin helhed må anses ufyldestgørende, således at der  

 skal foretages en skønsmæssig ansættelse (forhøjelse) af indkomsten.
Indkomstdifferencer Er der tale om indkomstdifferencer, vil dette i sig selv som regel være  

 tilstrækkeligt til at indicere, at kassebogføringen ikke er korrekt, således  

 at betingelsen for at foretage en skønsmæssig ansættelse er til stede.
Udgiftsposter Det samme er tilfældet, hvis det konstateres, at en udgift er bogført med  

 et større beløb end det, der rent faktisk er afholdt.
Er forholdet imidlertid  

 det, at en udgift, der har karakter af privatforbrug, er bogført som en  

 driftsudgift, helt eller delvist, giver det kun grundlag for at foretage en  

 forhøjelse af indkomsten med den del af den afholdte udgift, der skal  

 henføres til privatforbruget.
Statusposter Vedrørende konstaterede fejl i statusposter, som har umiddelbar  

 indflydelse på driftsregnskabet (varelager, varedebitorer og vare- og  

 omkostningskreditorer) er forholdet  ofte  det, at der i virkeligheden  

 foreligger et  periodeafgrænsningsspørgsmål,  som ikke giver anledning  

 til nogen skønsmæssig ansættelse, men alene til en forhøjelse af vedkommende  

 statuspost med tilsvarende regulering af den skattepligtige indkomst.
Det  

 selvangivne privatforbrug påvirkes ikke af sådanne reguleringer.
 Er de pågældende statusposter  opgjort på en regnskabsmæssig  

 ufyldestgørende måde,  vil den reaktion, der i den anledning kan komme i  

 betragtning, være mere nuanceret.
 For det første vil der være  mulighed for at kritisere selve størrelsen  

 af statusposten.  Hvis f.eks. et varelager er skønsmæssigt opgjort, eller  

 er dette tilfældet med varedebitorer og/eller vare- og omkostningskreditorer,  

 kan der, hvis bruttoavancen (set i forhold til branchens sædvanlige eller den  

 for denne skatteyder sædvanlige) er for lav, foretages en skønsmæssig  

 forhøjelse af den omhandlede statuspost og en tilsvarende forhøjelse af  

 indkomsten, således at det selvangivne privatforbrug ikke berøres.
 En sådan mangelfuld opgørelse af disse periodeafgrænsende statusposter er  

 en tilsidesættelse af de krav, der i mindstekravsbekendtgørelsen stilles til  

 regnskabsgrundlaget, og kan medføre, at selvangivelsen anses for ikke  

 behørig.  I sådanne tilfælde findes der ofte grundlag for også at  

 kritisere kasseregnskabet.  Er statusopgørelsen i det hele usikker, kan  

 der ikke foretages nogen nøjagtig opgørelse af privatforbrugene i de enkelte  

 år, og det må være berettiget at udøve et direkte skøn over indkomstens  

 formodede størrelse (efter et direkte skøn over virksomhedens omfang og  

 udbytte). Man bør i disse tilfælde være forsigtig med at foretage  

 skønsmæssige forhøjelser af den skattepligtige formue, men kun foretage  

 forsvarligt underbyggede ændringer af aktiver og passiver, der har betydning  

 for kommende års indkomstopgørelse.
Statusposter, der ikke umiddelbart har betydning for driftsregnskabet Har de konstaterede fejl alene relation til statusposter, der ikke  

 umiddelbart har betydning for driftsregnskabet, er den skattemæssige reaktion  

 forskellig alt efter, hvorvidt der er tale om et aktiv eller passiv, der  

 alene er medtaget i selvangivelsens formueopgørelse, eller om der er tale om  

 aktiver eller passiver, der indgår i bogføringen for virksomheden.
Vedrører  

 differencen en post i formuen på selvangivelsen, må formuen naturligvis  

 ændres, og er differencen opstået i det pågældende indkomstår, må det  

vurderes, om privatforbruget »kan bære« denne difference.  

  Er dette ikke tilfældet, må indkomsten og formuen forhøjes med den  

 konstaterede difference, når der er konstateret et mangelfuldt  

 regnskabsgrundlag.
Et særligt tilfælde foreligger, hvor privatforbruget søges  

 korrigeret ved en påstand om, at der i tidligere år har foreligget ikke  

 selvangivne kontantbeholdninger, jf. lsr.1974.188, hvor påstanden ikke ansås  

 for bevist.
 Indgår den kritisable statuspost imidlertid som en del af bogføringen, kan  

 dens tilstedeværelse eventuelt afsløre, at der ikke foreligger noget  

 fyldestgørende regnskabsgrundlag, og udover at ændre såvel indkomst som  

 formue med selve differencen, vil der kunne være anledning til en skønsmæssig  

 forhøjelse til forbedring af et eventuelt for lavt privatforbrug.
 Med hensyn til passivsiden er der grund til at henlede opmærksomheden på  

posten kreditorer  (herunder ikke vare- og omkostningskreditorer, da  

 disse har umiddelbar indflydelse på driftsregnskabet).
Viser det sig, at gæld på driftsmidler er mindre end anført, kan det  

 f.eks. betyde, at der i årets løb er betalt mere af på den omhandlede  

 gældspost, end der fremgår af bogføringen.
Dette kan afsløre, at  

 regnskabsgrundlaget ikke er fyldestgørende (forudsat, at der ikke er  

 betalingsmuligheder med midler uden for driftsregnskab og status), og der kan  

 derfor foretages en skønsmæssig forhøjelse af indkomsten af mindst samme  

 størrelse som den forhøjelse, der sker af formuen.
Andre debitorer og kreditorer end varemellemværender skal ifølge  

 mindstekravsbekendtgørelsen være specificeret med angivelse af navn og  

 adresse.
Konstateres sådanne poster at være fiktive helt eller delvist,  

 ændres formuen, og såfremt posterne er indarbejdet i den daglige bogføring,  

 kan der blive tale om skønsmæssig forhøjelse af indkomsten for at give plads  

 til et antageligt privatforbrug.
 Er der ikke konstateret bogføringsfejl, men rejst tvivl om udgiftsførte  

 beløbs berettigelse eller reelle størrelse, kan nægtelse af fradrag for ikke  

 dokumenterede udgifter medvirke til en forhøjelse af privatforbruget,  

 medmindre der er tale om udgifter til anskaffelser, der ikke har kunnet  

 dokumenteres som driftsudgifter, og hvor der ikke sker nogen ændring af  

 privatforbruget, idet såvel indkomst som formue forhøjes med samme beløb.
3. Særskilte indtægtsposter - ud over avancen ved varesalg 3.1. Eget vareforbrug Når en skatteyder udtager varer af sit lager til eget forbrug, må han  

 efter gældende praksis beregne forbruget i forhold til indkøbsprisen eller  

 produktionsprisen  uden tillæg af normal avance.  Udtagelse af varer  

 til eget forbrug skal fremgå af bogføringen, jf.  

 bogføringslovsbekendtgørelsen § 1, og efter mindstekravsbekendtgørelsen skal  

 værdien heraf fremgå enten af bruttoavanceopgørelsen eller af en særlig  

 opgørelse, se L 2.4.
 Foreligger der  ikke løbende bogføring  af varer udtaget til eget  

 forbrug, er ligningsmyndighederne berettiget til at fastsætte værdien heraf  

efter et skøn.  Ved udøvelsen af dette skøn må tages hensyn til  

varesortimentets omfang,  herunder om den pågældende over varekontoen  

 indkøber  varer, der ikke er almindelige for vedkommende branche.  

  Desuden må der lægges vægt på husstandens størrelse, herunder antallet af  

 børn og disses alder, samt antallet af medhjælpere på kost o.s.v.
Påstand om, at der ikke udtages varer til eget forbrug, eller at de  

 udtagne varer betales kontant, bør kun godkendes, såfremt der fremlægges  

 dokumentation for påstandens rigtighed, f.eks. ved fremlæggelse af kuponer,  

 paragonnotaer, kontoudskrifter eller lignende.
Endvidere må kræves, at den  

 selvangivne indkomst levner plads til et passende privatforbrug.
 Om landbrugeres forbrug af egne produkter, se R 3.2.
 Se lsr. 1970.111 om en planteskoleejers vareforbrug ved anlæg af egen  

 villahave.
Handlendes forbrug af egne varer Til brug  ved udøvelsen af skønnet  over værdien af eget  

 vareforbrug, når der ikke foreligger bogføring heraf, har Ligningsrådet for  

 1990 fastsat nedenstående  vejledende mindstesatser  for forskellige  

 varegrupper, jf.
T&S-cirk. 1990-25.
 For den enkelte handlende skal værdien ansættes  ved en individuel  

 sammensætning  af værdien af de varegrupper, som den pågældende handlende  

 har i sin forretning:
 For tobak bemærkes, at værdien heraf forudsætter et forbrug på 20 stk.  

 cigaretter om dagen.
 De øvrige 3 hovedgrupper: Fødevarer, drikkevarer og andet, er sammensat af  

 følgende varegrupper:
Beløbene er  eksklusive merværdiafgift.  Vareforbruget er angivet  

 pr. person.
For børn under 14 år medregnes forbruget med halvdelen af de  

 anførte beløb.  Vin, øl og spiritus  medregnes dog ikke for børn.
 For  beklædning og fodtøj  er fastsat følgende satser, eksklusive  

 merværdiafgift, pr. person, inklusive børn under 14 år:
 Værdien af varegrupper, der ikke er omfattet af cirkulæret, må medregnes  

 efter et konkret skøn.
For  restauratører m.v.  skal cirkulærets satser lægges til grund  

 med et passende tillæg for eventuelle manglende varegrupper.
Hvor  

 restauratøren ikke selv udfører arbejdet i restauranten, må der tillige  

 foretages et skønsmæssigt tillæg for lønudgifter.
I et særligt tilfælde anerkendtes en skønsmæssig nedsættelse af værdien af  

 eget vareforbrug, da ikke alle varearter i een varegruppe førtes i  

 forretningen, jf.
Skat 1987.6.437.
Privat andel af telefonudgifter For erhvervsdrivende, der benytter forretningstelefon privat, fastsættes  

 mindsteværdien af denne benyttelse for 1990 til 1.175 kr. eksklusive  

 merværdiafgift.
Privat andel af elektricitet og varme Privat andel af elektricitet og varme fastsættes for 1990 på grundlag af  

 følgende oplysninger om forbruget:
Elforbrug Olieforbrug For et 1-familieshus på ca. 120-130 m2 fastsættes olieforbruget til 2.500 liter.
Naturgasforbrug For et 1-familieshus på ca. 120-130 m2 fastsættes gasforbruget til 2.400  

 m3.
Vindmøller Ligningsrådet har i SD-cirk. 1987-11 fastsat de nærmere retningslinier for  

 den skattemæssige behandling af vindmøller.
 Producerer vindmøllen ikke væsentlig mere strøm, end ejeren forbruger  

privat,  holdes indtægter og udgifter  udenfor  

 indkomstopgørelsen.  En eventuel (uvæsentlig) nettoudbetaling fra  

 elværket anses at reducere ikke fradragsberettigede udgifter og er dermed  

 skattefri.
Er der tale om  erhvervsmæssig  produktion, indtægtsføres  

 betalingen for solgt strøm (med fradrag af udgifter til ejerens eget  

 forbrug), og der kan foretages forholdsmæssigt fradrag for  

 driftsomkostninger, herunder afskrivninger på møllen.
Der vil normalt være  

 tale om erhvervsmæssig produktion, når nettoudbetalingen fra elværket udgør  

mere end 10 pct.  af værdien af ejerens private strømforbrug,  

 beregnet på grundlag af prisen ved køb hos elværket.
Se Skat 1989.4.338.
Har ejeren af møllen  såvel privat som erhvervsmæssigt  

  strømforbrug på den ejendom, der er tilmeldt som forbruger af strøm fra  

 møllen, skal en eventuel nettoudbetaling fra elværket indtægtsføres, i det  

 omfang den udgør mere end 10 pct. af værdien af ejerens samlede forbrug.
Se  

 cirkulærets pkt. 1.2.
 Hvis der på en ejendom er  flere forbrugssteder, men kun et af disse er  

 tilmeldt som forbrugssted  i relation til vindmøllen, kan den  

 skattemæssige opgørelse foretages på grundlag af strømforbruget på det  

 pågældende forbrugssted under forudsætning af, at der findes  en separat  

 el-måler,  og at der foreligger en  særskilt afregning  fra  

 elværket for det pågældende forbrugssted, Skat 1986.5.346.
 Ejes vindmøllen af flere personer i forening, afgøres det for  hver  

 ejer for sig,  hvorledes gevinst/tab skal opgøres og altså også om der  

 foreligger erhvervsmæssig virksomhed.
 Cirkulæret gælder  kun for vindmølleejere, der bor inden for  

 forsyningsområdet  for det selskab, der aftager strømmen,  eller i  

 samme kommune,  hvori vindmøllen etableres,  eller inden for en  

 afstand af 10 km  fra vindmøllen.
 Bopælskravet gælder ikke for ejere af  sommerhuse på småøer  for så  

 vidt angår forbruget i sommerhuset, såfremt møllen er opstillet på øen.  

 Opfylder ejeren ikke et af de nævnte bopælskrav, er han  ikke omfattet  

  af cirkulærets regler, og vindmølledriften behandles da efter de almindelige  

 regler for opgørelse af overskud ved erhvervsmæssig virksomhed, jf.  

 SD-cirk.1986-33.
 Ejes vindmøllen af  et selskab, en forening m.v.,  omfattes  

 vindmøllevirksomheden af selskabsskattelovens bestemmelser.
 Vindmøller anses vurderings- og afskrivningsmæssigt for  

driftsmidler,  der kan afskrives efter  AL afsnit I eller II.
Træaffald En virksomhedsindehaver, som anvender træafskær fra sin virksomhed til  

 boligopvarmning,  beskattes ikke af den derved opnåede besparelse.  

  Der kan dog blive tale om reduktion af driftsudgifter til f.eks.  

 transportomkostninger, som specielt kan henføres til anvendelsen af træet til  

 privat opvarmning.
3.2. Eget arbejde Litteratur: Thøger Nielsen: Indkomstbeskatning I, s. 267 ff, Helkett:  

 Opgørelse af den skattepligtige indkomst, 15.udg., s.189 ff, Bjørn, Hulgaard  

 og Michelsen: Lærebog om indkomstskat, 6.udg., s.94 ff, samt J.
Hinze:  

 Beskatning af eget arbejde og mestersalær, Revisorbladet nr.6 1974/75, s.278  

 ff.
 Princippet om beskatning af værdien af eget arbejde er godkendt af  

 højesteret i dommen UfR 1928.276 H, der er udførlig omtalt i UfR 1969 B,  

 s.105 ff.
 Følgende betingelser kan opstilles for beskatning af værdien af eget  

 arbejde:
 a) Arbejdet skal have skabt et omsætteligt formuegode af pengeværdi for  

 skatteyderen.
 b) Arbejdet skal være udført inden for skatteyderens  aktuelle   

 arbejds- og fagområde.
 Værdien af eget arbejde skal normalt medregnes ved indkomstopgørelsen for  

 det år, hvori arbejdet er udført.
Formuegode af pengeværdi Det følger af denne betingelse, at besparelser ikke i sig selv kan  

 begrunde en beskatning af værdien af eget arbejde.
Det kræves, at det udførte  

 arbejde efter sin art skaber et  omsætteligt formuegode af pengeværdi  

  eller medfører en forøgelse af dettes værdi.
Værdien af rene  tjenesteydelser,  f.eks. advokatens arbejde ved  

 udfærdigelse af skøde på egen ejendom, medfører ikke beskatning af værdi af  

 eget arbejde, lsr. 1967.40. Det forhold, at der er udfærdiget skøde på en  

 ejendom forøger ikke ejendommens værdi i handel og vandel.
Hvis der derimod  

 er udfærdiget arkitekttegninger m.v. vedrørende en ejendom, vil »værdien  

 af« disse tegninger kunne videreoverdrages, d.v.s. at der ved  

 udarbejdelsen af sådanne tegninger typisk er indvundet et omsætteligt  

 formuegode, hvorfor der da også efter praksis finder beskatning sted af  

 værdien af eget arbejde inden for arkitekt- og ingeniørområdet.
I Skat 1988.7.397 fandt Landsskatteretten, at et selskab var  

 skattepligtigt af en intern avance på egne porte, der var anvendt i eget  

 byggeri, udført af fremmed entreprenør, idet virksomhedens erhvervsområde  

 omfattede såvel fremstilling og salg som montage af porte m.v.
Portene indgik  

 i formuegoder af varig karakter, og klageren fik ikke medhold i, at der var  

 tale om forbrug af egne varer, der kunne udtages til kostpris.
Aktuelt arbejdsog fagområde Efter praksis kræves det, at der er tale om et arbejde inden for  

 skatteyderens  egentlige fagområde.  Således anses tømrer- og  

 snedkerarbejde i almindelighed at falde uden for en møbelsnedkers faglige  

 område.
Se dog lsr.1981.30, hvor en møbelsnedker, der siden 1970 havde været  

 beskæftiget som specialarbejder (medhjælper) inden for bygningsbranchen, blev  

 anset for skattepligtig af eget tømrer- og snedkerarbejde.
Lsr. 1956.84, hvor  

 en bygningsingeniør ikke kunne beskattes af værdi af eget tømrer- og  

 arkitektarbejde og lsr. 1957.11, hvor en kemisk-teknisk ingeniør ikke blev  

 beskattet af eget ingeniørarbejde, lsr.1981.29, hvor en murersvend ikke blev  

 anset for skattepligtig af eget murerarbejdsmandsarbejde (hvilket er en  

 ændring af tidligere praksis, bl.a. lsr.1976.108), samt lsr.1982.29 hvor en  

 elektriker, som i de sidste 10 år havde været beskæftiget i en  

 industrivirksomhed med arbejde uden for det traditionelle fagområde og som  

 ikke havde autorisation som elinstallatør for bygninger, ikke blev beskattet  

 af værdi af eget arbejde i forbindelse med ombygning af ejendom.
En blikkenslager var direktør i et ApS, der beskæftigede sig med  

 husbyggeri.
Han udførte sammen med sin kompagnon hele arbejdet med  

 husbyggeriet - bortset fra det arbejde, der krævede autorisation.
I  

 forbindelse med en tilbygning til privatboligen fandtes han  ikke at have  

 en sådan speciel faglig tilknytning  til det af ham udførte arbejde, at  

 der var fornødent grundlag for at beskatte værdien af eget arbejde, der i det  

 væsentlige bestod af murer-, tømrer- og snedkerarbejde, lsr.1983.141.
Ufaglærte beskattes normalt ikke af værdi af eget arbejde,  lsr.  

 1973.59, hvor en murerarbejdsmand ikke blev anset for skattepligtig af det  

 udførte arbejde som murerarbejdsmand ved opførelsen af eget hus.
Dog blev en  

 tømrer, der  ikke  var udlært som sådan, men som gennem en længere  

 årrække havde drevet selvstændig tømrervirksomhed, beskattet af værdien af  

 eget arbejde ved opførelse af eget hus, idet dette arbejde faldt inden for  

 hans erhvervsområde, lsr. 1979.142.
 Lærlinge  beskattes ikke af værdi af eget arbejde, lsr. 1977.14.
Beskatning sker kun, når skatteyderen  aktuelt er beskæftiget inden for  

 fagområdet.  Se som eksempel lsr. 1977.118, hvor en murer, der i en  

 årrække havde været beskæftiget som opmåler ved en fagforening, hvor han var  

 ansat som funktionær, ikke fandtes at have en sådan (aktuel) erhvervsmæssig  

 tilknytning til byggebranchen, at der var grundlag for en beskatning af værdi  

 af eget arbejde ved opførelse af eget hus.
Se også Skat 1989.5.398 og  

 1989.8.610.
 Arbejdsløse  beskattes af værdien af eget arbejde, når de i en  

 ledighedsperiode eventuelt udfører eget arbejde inden for deres sædvanlige  

 fagområde.
Værdiansættelse af eget arbejde Værdien af eget arbejde fastsættes efter et skøn.
Murersvendearbejde i  

 nybyggeri må antages i helt overvejende grad at blive aflønnet  efter  

 akkord  på grundlag af opmåling og faste takster pr. ydelse.
Under hensyn  

 hertil er ligningsmyndighederne  ved udøvelsen af skønnet over værdien af  

 eget arbejde  forpligtet til at tage udgangspunkt i en prisfastsættelse  

 efter disse principper, jf.
HD af 22.okt. 1982 (skd.64.62).
 I det skattepligtige beløb kan fradrages transportudgifter, lsr. 1977.36.
I lsr. 1977.66 fik en tømrer fradragsret for udgifterne til en rundsav og  

 en boremaskine, i alt 1.040 kr., som var anskaffet i forbindelse med hans  

 opførelse af et hus til egen beboelse.
Fradraget begrundedes med, at han som  

 udøvende tømrer var skattepligtig af værdien af tømrer- og snedkerarbejdet  

 ved opførelsen af huset.
Hvis der modtages vederlag De foran nævnte beskatningstilfælde må holdes adskilt fra de tilfælde,  

hvor skatteyderen under en eller anden form modtager vederlag for sin  

 arbejdsindsats,  f.eks. i form af naturalier, ved at andre arbejder  

 vederlagsfrit for skatteyderen, eller ved en reduktion af skatteyderens  

 ikke-fradragsberettigede udgifter, jf. f.eks. lsr. 1952.128, 1965.102  

 vedrørende  selvbyggere, der efter gensidig aftale assisterer  

 hverandre,  og som er indkomstskattepligtige af værdien af medhjælpernes  

 arbejde på deres egen ejendom, da dette arbejde anses at være vederlag for  

 den bistand, den pågældende har ydet de andre selvbyggere.
Se også  

 skd.43.260, hvorefter en lejer anses skattepligtig af en nedsættelse af  

 lejerindskuddet, idet nedsættelsen ydes som vederlag for lejerens arbejde på  

 ejendommen.
En murersvend udførte murerarbejde for en svoger, der var automekaniker.  

 Automekanikeren udførte til gengæld reparationsarbejder på murerens bil.  

 Mekanikeren blev beskattet af værdien af murerarbejdet, mens mureren blev  

 beskattet af værdien af autoreparationerne, jf.
Skat 1986.10.607.
 I disse tilfælde skal der ske  beskatning, uanset om arbejdet er udført  

 inden for den pågældendes fagområde,  og uanset om der er skabt et  

 formuegode, idet der her er ydet vederlag for arbejdsindsatsen.
En arkitekt havde udført arkitekt-, tømrer- og snedkerarbejde på  et  

 sommerhus, som han ejede i lige sameje med sin samleverske.  Samleversken  

 havde  som modpost indskudt et til værdien af det udførte arbejde svarende  

 beløb.  Lsr. fandt  efter de foreliggende oplysninger om et  

 samlivsforhold med fælles økonomi ikke tilstrækkeligt grundlag for at antage,  

 at der var ydet klageren vederlag  for halvdelen af det af ham udførte  

 arbejde.
Vedrørende det udførte  arkitektarbejde  ansås klager for  

skattepligtig af den fulde værdi heraf som eget arbejde,  

  lsr.1983.140. Se tilsvarende Skat 1986.9.552.
Vederlagsfrit arbejde for andre Endvidere gælder reglerne om beskatning af værdi af eget arbejde kun ved  

 arbejde udført på ejendele, der tilhører den pågældende selv.
Ved  

 vederlagsfrit arbejde på formuegoder tilhørende andre, f.eks. venner eller  

 familie, beskattes den pågældende ikke af nogen værdi heraf.
Derimod må  

 modtageren i sådanne tilfælde principielt være skattepligtig af den modtagne  

 gave.
Ved salg af aktiver Der skal ikke ske beskatning af en fortjeneste ved senere salg af aktivet,  

 blot fordi frembringelsen ligger inden for den pågældendes normale fagområde.
Om fortjeneste eller tab ved salg af det frembragte formuegode skal  

 medregnes ved indkomstopgørelsen, afgøres efter almindelige regler.
Typisk  

 sker der beskatning, når det frembragte formuegode er bestemt til videresalg  

 som led i den pågældendes næringsvej, således skal f.eks. en  

 bygningshåndværksmester som regel beskattes af fortjeneste ved salg af en  

 ejendom, han selv har opført, se H 4.
 I de tilfælde, hvor fortjeneste eller tab ved salg af et aktiv skal  

 medregnes ved indkomstopgørelsen, indgår den eventuelle værdi af eget arbejde  

kun i anskaffelsessummen, såfremt  beskatning heraf har fundet sted.
 Er der  ikke  sket beskatning af værdien af eget arbejde, beskattes  

 værdien heraf indirekte i forbindelse med salget, idet der i så fald ikke kan  

 medtages nogen værdi af det udførte arbejde i anskaffelsessummen.
3.3. Mestersalær Litteratur: SO nr. 4-1980, s.149 Jesper Lett: Beskatning af  

 »mestersalær«.
Håndværksmestre i byggefagene,  der opfører bygninger for egen  

 regning eller foretager ombygninger på egne ejendomme, beskattes, i det år  

 arbejdet afsluttes, af et  mestersalær.  Mestersalæret svarer til den  

 fortjeneste håndværksmesteren kunne have beregnet sig, såfremt han havde  

 opført huset for fremmed regning.
Håndværksmestre kan foruden mestersalæret  

 endvidere blive skattepligtige af værdien af eget arbejde.
Håndværkssvende,  der selv opfører hus til eget brug, beskattes  

 alene af værdien af eget arbejde, men efter praksis ikke af noget  

 mestersalær.
Se endvidere lsr.1982.133 om en snedkersvend, der i sin fritid  

 udførte selvstændigt snedkerarbejde.
 En repræsentant, der over en årrække havde ladet opføre og derpå solgt  

 adskillige huse, og som var blevet beskattet af de opnåede avancer ud fra et  

 næringssynspunkt, fandtes ikke at have en sådan tilknytning til  

 byggesektoren, at der kunne ske beskatning af mestersalær, lsr. 1977.120.
 En murermester, der var  ansat som lønmodtager  i et aktieselskab,  

 der ejedes af ham og hans far, kunne  ikke  beskattes af mestersalær.  

 Derimod blev han anset for skattepligtig af den fordel, han  som  

 aktionær  havde opnået ved at kunne få leveret byggematerialer til  

 selskabets indkøbspris, lsr. 1978.77.
 Landsskatteretten har fastsat mestersalæret til  10 pct. af udgiften  

 til direkte medgået arbejdsløn og materialer.  Har mesteren været den  

 egentlige leder af det samlede byggearbejde beskattes endvidere  3 1/2  

 pct. af udgiften til fremmede entrepriser,  lsr. 1979.144.
Lsr.1982.134 vedrører en ingeniør, der som håndværksmester drev  

 VVS-installatør- og blikkenslagerforretning.
Ved ombygning af den private  

 bolig var der dels tale om eget arbejde, dels om arbejde udført af fremmede  

 håndværksmestre.
Under hensyn til klagerens erhverv fandt lsr., at han med  

 rette var anset indkomstskattepligtig af  mestersalær  vedrørende eget  

 arbejde, hvilket  i det konkrete tilfælde blev sat til 25 pct.  af  

 udgiften til egne materialer og lønninger,  idet der i det af klageren  

 indtægtsførte beløb ikke var indeholdt generalomkostninger.  Lsr. fandt  

derimod ikke  fornødent grundlag for at anse klager for  

 indkomstskattepligtig af  hovedentreprenørsalær  for arbejde udført af  

 andre håndværksmestre, idet hver mester havde haft ledelsen af sine egne  

 folk.
3.4. Rabatter Som  indtægtsposter  kan der være tale om almindeligt forekommende  

 kasserabatter, der ydes ved betaling inden for en bestemt frist, og  

 kvantumsrabatter (bonus), der forekommer i visse brancher (f.eks. bageres  

 margarinebonus, benzinforhandleres og pølseforhandleres bonus m.v.) og  

 sædvanligvis ydes for et år ad gangen.
En grossist havde ved indkomstopgørelsen medregnet den i løbet af  

 regnskabsåret modtagne leverandørbonus og fratrukket den på statustidspunktet  

 skyldige årsbonus til kunder.
Leverandørerne udbetalte bonus for et  

 regnskabsår ad gangen, beregnet på grundlag af leveret kvantum varer eller på  

 grundlag af omsætningen og ofte med stigende procentsats efter leverancernes  

 størrelse.
Landsskatteretten fandt, at  bonusbeløbene først kunne anses  

 for endeligt erhvervet ved afslutningen af de pågældende leverandørers  

 årsregnskaber,  hvorfor bonusbeløbene først skal  medregnes i det år,  

 beløbene modtages,  jf.
Skat 1986.7.474.
 Fradrag  for ydelse af rabatter kan kun foretages med de på  

 statustidspunktet faktisk skyldige rabatter, således som disse kan beregnes  

 efter en opgørelse af hver enkelt varedebitors eventuelle krav på rabat på  

 nævnte tidspunkt.
 Varesalget kan reduceres med ydede rabatter, men denne reduktion skal  

 finde sted  i det år, kravet på rabatten gøres gældende af kunderne.  

  Der kan altså ikke foretages henlæggelse til imødegåelse af uvisse  

 rabatkrav, f.eks. på kasserabat, lsr. 1970.151, 1975.67 og 153.
3.5. Moms Skattelovgivningens almindelige regler finder anvendelse med hensyn til  

 momsens betydning for indtægter og udgifter i forbindelse med  varekøb og  

 -salg.  Se skd.cirk. nr.204 af 2.okt. 1967.
Efterbetaling eller tilbagebetaling  af momsen skal henføres til  

 skatteansættelsen for  det indkomstår, momsen faktisk vedrører,   

 d.v.s. til det år, hvor  momsen ville have haft indflydelse  på  

 indkomstopgørelsen, såfremt momsen havde været beregnet korrekt, ØLD af  

 30.nov. 1979 (skd.54.248) samt SD-cirk. 1980-50.  I Skat 1990.10.793 var  

 situationen anderledes, idet nye direktiver fra EF medførte, at  

 udlejningsvirksomheden ikke var momspligtig.
Efterbeskatning af hensatte  

 beløb skulle ske på dette tidspunkt, og ikke i hensættelsesårene, således at  

 fradragene i disse år kunne opretholdes.
 Motorkøretøjer.
Ifølge momsloven gælder en begrænsning i retten til at medregne moms af  

 indkøb vedrørende almindelige personbiler (hvorved forstås biler til ikke  

 over 10 personer) og motorcykler, til en virksomheds indgående moms.
Dette  

 gælder både moms af købesum, lejebeløb og af driftsudgifter, også selv om  

 køretøjet udelukkende anvendes erhvervsmæssigt.
 Dette medfører, at der vil kunne foretages  fradrag ved  

 indkomstopgørelsen  for den erhvervsmæssige andel af  momsen på  

 drifts- og lejeudgifter,  medens momsen ved køb af bil m.v. må medregnes  

 i den anskaffelsessum, der lægges til grund ved afskrivning på køretøjet.
 Hovedreglerne  vedrørende fradragsret m.v. for  

 personmotorkøretøjer og vare- og lastmotorkøretøjer  ved  

 momsafregningen  kan opstilles således:
 *) Der gælder særlige regler for udlejningsvogne, rutebiler, turistbusser  

 og køreskolevogne.
3.6. Aktiver og passiver som påvirker indkomstopgørelsen 3.6.1. Varelagerreglerne Varelageret består af løsøregenstande, der tilhører skatteyderen, og som  

 enten i den foreliggende skikkelse er bestemt til videresalg som led i  

 skatteyderens næring, eller er bestemt til at medgå til produktion af  

 genstande, der skal videresælges som led i næringen.
 »Hvis et aktiv efter sin karakter er bestemt til videresalg i  

 næringen, spiller det ingen rolle, på hvilken måde skatteyderen har erhvervet  

 det pågældende aktiv.« (Thøger Nielsen I, s.557). Hvis en genstand  

 således hører til varelageret, er det uden betydning, om genstanden er købt,  

 arvet eller fremstillet i egen virksomhed.
Kunstnere For kunstmalere og billedhuggere gælder, at der ikke stilles krav om, at  

 de skal tage hensyn til stigning eller nedgang i værdien af deres uafsatte  

 værker, allerede fordi en nøjagtig vurdering af disse i reglen vil støde på  

 store vanskeligheder.
Kunstmalere og billedhuggere vil som regel kunne vente  

 med at indtægtsføre deres arbejder til de er solgt, medens  

 fradragsberettigede udgifter kan fradrages løbende (kasseprincippet). Der er  

 dog intet i vejen for, at en kunstner foretager sin indkomstansættelse  

 således, at han tager svingninger i værdien af fuldendte, men uafsatte værker  

 i betragtning efter rimelige vurderinger.
Den skatteretlige bedømmelse af kunstneres driftsomkostninger  

 adskiller sig ikke fra den bedømmelse, der foretages for andre grupper af  

 selvstændige erhvervsdrivende.
Der henvises til afsnit L 4 og C 2. Det samme  

 gælder sonderingen mellem selvstændige erhvervsdrivende og lønmodtagere,  

 hvorfor der henvises til afsnit C 4.2.4, og sonderingen mellem erhvervsmæssig  

 virksomhed og hobbyvirksomhed, se afsnit C 1.1 og Skat 1989.12.959, hvor en  

 kunstmalers underskud ved selvstændig virksomhed af Landsskatteretten blev  

 anerkendt som fradragsberettiget.
Kunstnere beskattes af fortjenesten ved salg af deres produkter, selv om  

 de har været anbragt i deres private hjem.
Hvis en kunstner bortgiver sine  

 kunstværker, beskattes han af en fortjeneste svarende til, hvad de pågældende  

 kunstværker må antages at kunne indbringe ved salg.
I et tilfælde, hvor en  

 kunstner bortskænkede hele sin produktion til en kommune mod, at  

 kunstværkerne blev placeret i et af kommunen opført museum, anså man ham kun  

 for at være indkomstskattepligtig af et beløb svarende til de afholdte, ved  

 indkomstopgørelsen fratrukne udgifter til værkernes fremstilling, skd.26.201.
 I varelagerlovens § 1, stk.5 (lovbek. nr.564 af 21.aug 1987)  opregnes  

 følgende arter af varer:  Råstoffer, hel- og halvfærdige produkter,  

 emballage samt hjælpevarer i produktionsvirksomheder, herunder brændsel.
3.6.1.1. Hvilke aktiver anses for »varer« Råstoffer  skal medregnes ved varelageropgørelsen.
Dette gælder  

 også udvundne råstoffer, der opbevares i virksomhedens egne gruber.
 Skrot og affald,  der almindeligvis afhændes eller genanvendes i  

 forbindelse med produktionen skal ligeledes medregnes.
 Færdigvarer og halvfabrikata  skal medregnes ved  

 varelageropgørelsen, uanset om varerne er indkøbt eller fremstillet i  

 virksomheden.
 Emballage.  Engangsemballage, herunder etiketter, er omfattet af  

 varelagerloven.
 Emballage, der forbliver leverandørens ejendom, f. eks. bryggeriernes  

 kasser og flasker, anses for at være dennes driftsmidler, omfattet af afsnit  

 I i afskrivningsloven, se lsr. 1952.27.
 Emballage, som kunden erhverver ejendomsretten til, anses for kundens  

 varelager, selv om emballagen senere kan tilbageleveres til leverandøren mod  

 godtgørelse.
Hjælpevarer  er varer, der er nødvendige ved produktionsprocessen,  

 men som ikke indgår som en bestanddel af produktet (hjælpevarer »går til  

 grunde« under processen), f.eks. benzin (anvendt i  

 produktionsprocessen), slibemidler, smøremidler, ilt og gas m.v.
Hjælpevarer  

 er omfattet af varelagerloven.
 Omkostningsvarer  anvendes normalt i virksomhedens løbende drift.  

 Det drejer sig om f.eks. papir og tryksager, vejsalt, tvist samt sådanne  

 alment anvendelige beholdninger, som alene tjener til vedligeholdelse og  

 reparation af produktionsmaskiner og bygninger (bolte, skruer, el-artikler  

 etc.). Endvidere er brændsel alene bestemt til opvarmning en omkostningsvare.
 Magasinvarer  er lagre af bygge- og maskinmaterialer, der anvendes  

 til anlæg og vedligeholdelse.
 Hverken omkostnings- eller magasinvarer er omfattet af  

 varelagerloven  og udgifterne til disse varer  skal aktiveres uden  

 nedskrivnings- eller afskrivningsadgang.  Kan beholdningerne anses for at  

 være et efter forholdene naturligt lager til brug for den løbende drift,  

 fradrages udgifterne straks.
 Lagre af  vin og kunstgenstande, der benyttes som gaver til kunder  

 m.fl.  skal aktiveres  uden  nedskrivningsadgang.
 Maskinsats, matricer, forme o.l.  er  ikke omfattet  af  

 varelagerloven, men af afskrivningsloven.
Levende dyr Levende dyr  kan  være omfattet af varelagerloven, se nærmere  

 afsnit R 4. Landbrugeres besætninger behandles efter de særlige regler i  

 husdyrbesætningsloven, der er omtalt i R 1.
Beholdninger i landbrug Indkøbte beholdninger  og  salgsbeholdninger  er omfattet  

 af varelagerloven.
Det samme gælder  foderbeholdninger,  såfremt den  

 pågældende skatteyder medtager disse beholdninger ved indkomstopgørelsen.
Jordbeholdninger  er  ikke omfattet  af varelagerloven,  

 heller ikke, hvor værdien af disse beholdninger medtages ved  

 indkomstopgørelsen.
Se R 2.
Fast ejendom Fast ejendom eller dele af en fast ejendom er  ikke omfattet  af  

 varelagerloven.
Ejendomme, der ejes af en ejendomsmægler eller af en  

 bygningshåndværker, og som er bestemt til videresalg, er heller ikke omfattet  

 af varelagerloven, lsr. 1955.146 og 1982.194.
 Varelagerloven kan hverken anvendes på bygninger, der opføres for egen  

 regning, eller på bygninger, der opføres i entreprise.
Et selskab, der gennem en årrække havde drevet  virksomhed med opkøb og  

 udstykning af jordarealer,  der blev solgt som grunde til bebyggelse med  

 sommerhuse, havde hidtil værdiansat beholdningen af grunde til  

 anskaffelsesprisen.
Under henvisning til at  markedssituationen for  

 sommerhusgrunde var ugunstig,  foretog selskabet nedskrivning på den  

 bogførte værdi af byggegrundene, idet henvistes til  praksis vedrørende  

 ukurante varer.  Landsskatteretten udtalte, at der  hverken  i  

 reglen om, at  ukurante varer  kan optages til lavere værdi end den  

 værdiansættelse, der er gældende for kurante varer,  eller i øvrigt  

  var grundlag for at foretage nedskrivning på den bogførte værdi af  

 byggegrundene, lsr.1985.79.
Byggematerialer Materialer, der henligger på en byggeplads, er omfattet af varelagerloven,  

 når håndværkeren selv er bygherre eller i øvrigt har ejendomsretten til  

 materialerne.
Se om byggematerialer til et skib, lsr. 1963.34.
 Træer, afgrøder m.v.
Træer på rod, afgrøder i jorden, frugt på træer er  ikke varelager,  

 men dele af den faste ejendom.
Varelagerreglerne skal først anvendes,  

 når træerne fældes, når afgrøderne er høstede, eller når frugten er plukket.
 Ligningsrådet har fastsat særlige regler for, hvilke planter og andre  

 beholdninger  på gartnerier og frugtplantager,  der skal medregnes til  

 varelageret, se R 5.
Værdipapirer og fordringer Værdipapirer er  ikke omfattet  af varelagerloven.
En  

 fondsbørsvekselerers beholdning af værdipapirer, som han køber og sælger for  

 egen regning, kan ikke behandles efter reglerne i varelagerloven.
 Pengeinstitutter og forsikringsselskaber m.v. kan ved indkomstopgørelsen  

 tage hensyn til kurssvingninger på værdipapirbeholdninger, men der er ikke  

 mulighed for at foretage nedskrivning efter varelagerloven.
Igangværende arbejder Igangværende arbejder er ikke omfattet af varelagerloven, se L 3.6.2.
3.6.1.2. Hvilke varer skal medregnes Udgangspunktet  for, hvad der skal medregnes til en  

 næringsdrivendes varelager, er de varer, der er  i hans besiddelse ved  

 indkomstårets udgang.
 Varer, der er  leveret  i kommission eller konsignation, er  

leverandørens varelager.
 Vedrørende  oplagt korn,  se R 2.2.1.4.
Levering = Risikoovergang Sælgeren skal som udgangspunkt  medregne solgte varer  til sit  

 varelager  indtil der er sket levering i købelovens forstand,  dvs.  

 det tidspunkt, hvor risikoen for varens hændelige undergang overgår fra  

 sælger til køber.
 Sælgeren skal derfor normalt medregne solgte varer til sit varelager  

 indtil de overgives til køberen.
 Skal varerne sendes med tog eller skib, går risikoen normalt over til  

 køberen, når varerne indleveres til banen eller bringes om bord i skibet.
Købelovens regler om risikoens overgang  kan fraviges ved aftale   

 mellem parterne, og i handelsaftaler anvendes der visse  

standardklausuler,  hvoraf nogle har betydning for, hvornår risikoen  

 går over til køberen.
Klausulerne »cif« eller »fragtfrit«  

 har ingen betydning for risikoens overgang.
Klausulen »fob«  

 betyder, at varen skal leveres frit om bord på et skib i den anførte havn.
En  

 dansk sælger, der skal levere varer »fob København« til en køber i  

 London, skal altså levere varerne på et skib i Københavns havn, og han bærer  

 risikoen for varerne, indtil de er bragt om bord i skibet.
 Sælges varerne derimod »leveret« i London, bærer den danske  

 sælger risikoen, indtil varerne er leveret til køberen i London.
Ved autotransport sælges ofte »ab fabrik«, således at køber selv  

 afhenter varen hos sælger.
I så fald overgår risikoen ved varens udlevering  

 til køber.
En landmand købte i okt. måned 1982 et parti kunstgødning.
Den 31.dec.  

 1982 henlå partiet fortsat hos leverandøren, der ikke havde udskilt partiet  

 fra sine øvrige beholdninger.
Da partiet ikke var  leveret  inden  

 indkomstårets udløb, kunne landmanden ikke nedskrive på partiet efter  

 varelagerloven, jf.
HD af 27.april 1989 (Skat 1989.7.514).
Nedskrivning indtil levering En virksomhed, der fremstillede maskiner, kunne  indtil leveringen   

 foretage varelagernedskrivning på færdige maskiner og maskiner under  

 fremstilling,  uanset at maskinerne skulle tjene til opfyldelse af  

 salgskontrakter, for hvilke der var modtaget forudbetaling.
 Et selskab, der installerede automatiske telefonanlæg, kunne foretage  

 lagernedskrivning på de under montering værende anlæg, som selskabet iflg.  

 kontrakt havde ejendomsretten til  indtil aflevering  havde fundet  

 sted.
Aktiver, der ikke skal medregnes Aktiver, der ikke er bestemt til videresalg, er ikke omfattet af  

 varelagerloven.
 En biludlejers biler er således omfattet af afsnit I i afskrivningsloven  

 og ikke af varelagerloven, selv om bilerne udskiftes hyppigt, lsr. 1958.110.
 En  automobilhandlers demonstrationsvogne hører med til varelageret,  

 jf. lsr.1959.123, men to biler, som en skatteyder, der drev bilhandel  

 som bierhverv, havde ladet indregistrere i eget navn og som havde været  

 anvendt delvis privat, kunne  ikke betragtes som varelager,  

  lsr.1983.80.
 TV-forhandleres beholdninger af  fjernsynsapparater,  der ikke er  

 anskaffet med videresalg for øje, men  som enten udlejes eller stilles til  

 rådighed for kunder,  der indleverer deres eget apparat til reparation,  

 betragtes ikke som varelager, men som driftsmidler.
 Udstillingskøkkener,  der ikke var bestemt til salg, er af  

 Landsskatteretten anset for at være  inventar,  der kan afskrives  

 efter afsnit I i afskrivningsloven - og altså  ikke  et varelager,  

 lsr.1982.8.
Lejeaftaler = Salg på afbetaling eller kredit I praksis foreligger der  eksempler på, at lejeaftaler reelt er aftaler  

 om salg  på afbetaling eller kredit.
En maskinskrivningsskole udlejede  

 skrivemaskiner til eleverne samtidig med at disse tegnede sig for deltagelse  

 i et maskinskrivningskursus.
Når der var betalt 24 lejeydelser, kunne  

 eleverne overtage maskinerne uden yderligere vederlag.
De kontraherede  

 maskiner betragtedes som solgt.
Skolens lager af  ukontraherede  

  maskiner, der var bestemt til salg eller til udlejning på den foran  

 beskrevne måde, måtte medregnes til skolens varelager.
 En aftale, som et selskab indgik om leje af en bil, blev anset for en  

 købsaftale, da det efter det oplyste måtte antages, at meningen med  

 leasingaftalen var, at selskabet reelt skulle være ejer af bilen, lsr.  

 1980.32.
 Et selskab, som drev handel med og udlejning af pumper, havde ved  

 indkomstopgørelsen ikke medregnet fortjenesten  ved salg af pumper,  

 benyttet til udlejning.  Selskabet var af den opfattelse, at salg af dets  

 udlejningspumper måtte anses for at være  afhændelse af driftsmidler,  

  som skulle reguleres over den afskrivningsberettigede saldoværdi for  

 selskabets driftsmidler.
 Under hensyntagen til  den foreliggende mulighed for lejeren for at  

 købe det lejede materiel  ifølge lejebetingelserne, fandt  

 Landsskatteretten ikke, at udlejningspumperne alene kunne anses for at være  

 driftsmidler, men at salg af disse pumper måtte betragtes som  et  

 almindeligt led i selskabets salgsvirksomhed,  der i øvrigt var langt den  

 overvejende, lsr.1984.19.
 Et TV- og radioudlejningsfirma, der ved udlejning af apparater tilbød  

 lejerne  en køberet mod forhøjet leje,  blev anset for at  sælge på  

 kredit,  idet lejeren allerede ved kontraktens indgåelse skulle  

 tilkendegive, om køberetten ønskedes udnyttet.
Igangværende virksomhed Varelagerlovens nedskrivningsregler kan kun anvendes på varer, der er  

 bestemt til videresalg som led i skatteyderens næring.
Dette indebærer, at  

 varelagerlovens værdiansættelsesregler og nedskrivningsregler kun kan  

 anvendes, hvis der på statustidspunktet foreligger  en igangværende  

 virksomhed.
En skatteyder ejede en landbrugsejendom, som han havde bortforpagtet for  

 en årlig forpagtningsafgift på 240 tdr. korn.
På statustidspunktet aktiverede  

 han den usolgte beholdning med 30 % nedskrivning.
Landsskatteretten udtalte,  

 at klageren, der i øvrigt var lønmodtager, ikke kunne anses for at være  

 næringsdrivende i varelagerlovens forstand, hvorfor nedskrivningen ikke kunne  

 godkendes.
Usædvanlige varearter eller varemængder Der kan ikke foretages nedskrivning på varepartier, der ikke hører til  

 virksomhedens sædvanlige varelager.
Dette gælder, når der som led i en  

 spekulationsforretning indkøbes varepartier, som enten  efter deres  

 art  er uden forbindelse med skatteyderens virksomhed, eller som  

mængdemæssigt klart overstiger,  hvad der er nødvendigt for  

 virksomhedens drift.
Problemet har bl.a. foreligget ved de såkaldte  terminshandler  med  

 korn, hvor der indkøbes større kornpartier kort før statustidspunktet, og  

 kornet derefter videresælges i begyndelsen af det ny regnskabsår.
Såfremt den  

 pågældende skatteyder er kornhandler, kan han foretage nedskrivning efter  

 varelagerlovens regler, men hvis dette ikke er tilfældet, kan der ikke  

 foretages nedskrivning, se lsr. 1968.129 og 1973.115.
3.6.1.3. Opgørelse af varelageret Varelagerets størrelse  skal optælles eller opgøres fysisk på  

 statustidspunktet,  og indirekte beregninger af varelagerets størrelse  

 kan normalt ikke accepteres.
Dog kan en varelageropgørelse, der er baseret på  

lagerbogholderi, godtages, selv om optællingen foregår på et andet  

 tidspunkt end statustidspunktet, jf. § 14, stk. 3, i  

 mindstekravsbekendtgørelsen, se L 2.4.
Også  ukurante  varer skal medtages ved lageroptællingen.
Ukurans  

 er alene et spørgsmål om værdiansættelse.
3.6.1.4. Værdiansættelsen af varelageret Efter § 1, stk.1, i varelagerloven kan varelageret opgøres på grundlag af  

 1. dagsprisen ved regnskabsårets slutning, eller 2. indkøbsprisen med tillæg  

 af fragt, told og lignende (fakturaprisen) eller 3. fremstillingsprisen,  

 såfremt varen er fremstillet i egen virksomhed.
 Den skattepligtige kan  for hver enkelt varegruppe  inden for  

 varelageret  vælge frit  mellem en opgørelse på grundlag af  

 indkøbspris, dagspris eller fremstillingspris, jf. varelagerlovens § 1,  

 stk.3.
Dagsprisen Dagsprisen for indkøbte varer er indkøbsprisen på statustidspunktet.  

 Dagsprisen for egne fremstillede varer er den pris, virksomheden kunne  

 fremstille varen til på statustidspunktet.
Indkøbsprisen Ved indkøbsprisen forstås den faktiske indkøbspris  med tillæg af  

 fragt, told og lignende.  Har skatteyderen selv afhentet varerne, skal de  

 direkte afholdte udgifter til hjemtagelsen medregnes til indkøbsprisen.
Forbrugsafgift  skal medregnes, uanset om afgiften er forfalden  

 til betaling eller om betaling har fundet sted.
Det samme gælder  vin- og  

 spiritusafgift.  Beløb, der kan fradrages som indgående afgift ved  

 opgørelsen af afgiftstilsvar efter merværdiafgiftsloven, skal ikke medregnes  

 til indkøbsprisen, jf. § 1, stk.2, i varelagerloven.
 Værdien af  indkøbte cigaretbanderoler  kan ligesom ikke-forfaldne  

 forbrugsafgifter vedrørende cigarer o.lign. medregnes i prisen på  

 tobaksvarer, der ligger på lager.
 Indkøbsprisen reduceres med modtagne rabatter.
 Ikke betalte registreringsafgifter, for hvilke der kun hæftes subsidiært i  

 medfør af § 15 i lov om registreringsafgift af motorkøretøjer m.v., kan ikke  

 medregnes.
Fremstillingsprisen Ved opgørelse af fremstillingsprisen skal de direkte afholdte udgifter  

 medregnes.
 Indirekte produktionsomkostninger  som  

 administrationsomkostninger, husleje m.v. kan medregnes, men der stilles  

ikke  krav om, at dette skal ske.
 Fremstillingsprisen skal som minimum inkludere følgende poster:
 1) råvarer, inkl. told og fragt, 2. udgifter til fremmed forarbejdning, 3.  

 direkte investeret arbejdsløn, 4. forbrug af hjælpestoffer, 5. forbrug af  

 hjælpevarer, herunder brændsel, 6. energiforbrug ved produktionsprocessen  

 (jf. lsr.1984.181), 7. udgifter til emballage.
 Arbejdskraften på et teglværk blev hovedsageligt benyttet i forbindelse  

 med stabling af sten før og efter brænding, samt i et vist omfang ved  

 flytning af sten til og fra tørrekamre, men en væsentlig del af  

 produktionsprocessen skete automatisk og uden anvendelse af arbejdskraft.  

 Landsskatteretten fandt, at  arbejdslønningerne  i forbindelse med  

 processen måtte anses for  direkte produktionsomkostninger,  der  

 skulle medregnes ved opgørelsen af varelagerets værdi, jf. lsr.1986.74.
 Vedrørende landbrugets salgsbeholdninger og skovejeres beholdning af  

 opskovet træ, se R 2.2.2 og R 4.6.
Andre vurderingsprincipper I lsr. 1970.47 og 1970.153 har Landsskatteretten godkendt, at  

 værdiansættelse af varelageret kan ske efter salgsprissystemet  

 (detailprissystemet), således at indkøbsprisen beregnes på grundlag af  

 udsalgsprisen med fradrag af beregnet avance.
Normalt anerkendes der ikke andre vurderingsprincipper end de foran  

 nævnte.
Varelageret kan således ikke optages til den forventede udsalgspris,  

 lsr. 1967.135.
Ukurante varer En vares ukurans kan skyldes, at varen er  beskadiget, defekt m.v.,  

 og ukuransen vil i disse tilfælde kunne konstateres fysisk.
Herudover  

 kan en vares ukurans skyldes  tekniske/økonomiske  årsager.
Dette kan  

 hidrøre fra ændrede fabrikationsmetoder, ændrede markeds- eller  

 efterspørgselsforhold, fejlslagne indkøbsdispositioner, nye produkter m.v.
 Ved afgørelsen af om der foreligger  teknisk/økonomisk ukurans,  

  vil det ofte kunne være vejledende,  at  varen ikke er indkøbt eller  

 produceret inden for det seneste år forud for statustidspunktet,  at  

  varen ikke genanskaffes eller genfremstilles efter statustidspunktet samt  

at  der er sket et væsentligt fald i omsætningshastigheden for den  

 pågældende vare.
 Et varelager af  såkaldte ægte, men ikke antikke tæpper,  kunne i  

 overensstemmelse med det foran anførte nedskrives efter reglerne om  

 teknisk/økonomisk ukurans, se Skat 1986.11.654.
 Ukurante varer kan optages til en lavere værdi end den værdiansættelse,  

 der gælder for kurante varer.
Udgangspunktet for værdiansættelsen af ukurante varer er den  

 værdiansættelse, som i henhold til varelagerloven er gældende for kurante  

 varer.
Ukurante varer kan derfor optages til dagsprisen, der i  

 overensstemmelse med hidtidig praksis må forstås som genanskaffelsesprisen.
 Endvidere kan ukurante varer optages til salgspris med fradrag af  

 nødvendige direkte omkostninger ved varens salg, f.eks. udgifter til videre  

 forarbejdning og/eller emballering af varen, forudsat at denne værdi er  

 lavere end den, hvortil varen kan optages efter varelagerloven.
 Endelig kan varer, der på baggrund af ovenstående kan betegnes som  

 teknisk/økonomisk ukurante varer, værdiansættes til følgende procenter af den  

 værdi, varen er optaget til ved regnskabsårets begyndelse eller den lavere  

 værdi, hvortil varen kan optages efter varelagerloven,  såfremt  

 omsætningshastigheden er faldet væsentligt  i forhold til den normale  

 omsætningshastighed for den pågældende vare:
1) år: 50% 2) år: 25% 3) år: 0% Hvis den skattepligtige har foretaget  nedskrivning for ukurans,  

  bør nedskrivningsbeløbet  oplyses  i forbindelse med indgivelse af  

 selvangivelsen.
Beløbet opgøres som forskellen mellem den værdi, som den  

 ukurante vare optages til, og den værdi, hvortil varen er optaget ved  

 regnskabsårets begyndelse, eller den lavere værdi, hvortil varen kan optages  

 efter varelagerloven.
Hvis nedskrivningsbeløbet kun kan opgøres med betydelig  

 vanskelighed, kan skatteyderen i stedet for oplyse for hvilke varer -  

 eventuelt varegrupper - der er foretaget ukuransnedskrivning, herunder  

 hvilken procent(er), der er anvendt ved ukuransnedskrivningen.
 Fifo-Lifo m.v.
 Når varelageret opgøres på grundlag af kostpriser - indkøbspris eller  

 fremstillingspris - er det principielt den enkelte vares virkelige kostpris,  

 der skal anvendes.
 I praksis er det dog kun sjældent muligt at udfinde den enkelte vares  

 individuelle kostpris, når der løbende er indkøbt eller produceret varer til  

 forskellige priser.
 Regnskabsteoretisk kan der opstilles forskellige formodningsregler for  

 fastsættelse af lagerværdien.
 1) Efter FIFO-princippet anses lageret for at bestå af de senest indkøbte  

 varer.
 2) Efter LIFO-princippet anses varelageret for at bestå af de først  

 indkøbte varer.
 Forholdet imellem FIFO- og LIFO-princippet kan illustreres ved  

 nedenstående eksempel.
 3) Endvidere kan man anvende  et gennemsnitsprincip,  hvor priserne  

 på lageret fastsættes som vejede gennemsnit af prisansættelsen for  

 åbningslageret og kostpriserne på de i årets løb indkøbte eller producerede  

 varer.
Ingen af disse formodningsregler er direkte hjemlet efter dansk ret.
I  

 praksis godkendes dog FIFO-princippet, og det må antages, at også et  

 gennemsnitsprincip kan anerkendes.
LIFO-princippet kan derimod ikke  

 accepteres som grundlag for værdiansættelsen af varelageret.
3.6.1.5. Nedskrivningen Når varelagerets værdi er opgjort efter reglerne foran, kan der ved  

 indkomst- og formueopgørelsen foretages  nedskrivning på indtil 30  

 pct.  i den opgjorte lagerværdi, jf. § 1, stk.4 i varelagerloven.
 Nedskrivningen behøver  ikke  at være foretaget med  hele  

 procenter.  Interessenter kan indbyrdes foretage forskellig nedskrivning  

 på deres anpart af varelageret.
 Det er normalt en forudsætning for at foretage nedskrivning, at den  

 skattepligtiges regnskab er aflagt efter de regler, der gælder for ordentlig  

 forretningsførelse, jf. § 6 i varelagerloven.
Lsr. har dog i visse tilfælde tilladt nedskrivning, selv om § 6 ikke fuldt  

 ud har været overholdt, ligesom der i praksis er godkendt nedskrivning, selv  

 om der har været mangler ved den fysiske lageroptælling og lagerværdien har  

 været ansat skønsmæssigt.
Nedskrivning kan imidlertid ikke foretages, hvis  

 regnskabsgrundlaget  i det hele  er ufyldestgørende.
Det beløb, hvormed varelageret nedskrives, skal oplyses i regnskabet eller  

 i selvangivelsen, jf. § 2, stk.1 i varelagerloven.
Der kan således ikke  

 foretages nedskrivning på pris eller mængde, før lagerværdien beregnes.  

 Nedskrivningen kan først foretages, når lagerværdien er opgjort.
 Den værdiansættelse af varelageret, der er anvendt ved slutningen af et  

 regnskabsår, skal benyttes ved værdiansættelsen af det samme varelager ved  

 begyndelsen af det efterfølgende regnskabsår, jf. § 2, stk.2 i  

 varelagerloven.
 Efter udløbet af fristen for indgivelse af selvangivelse kan den  

 skattepligtiges opgørelse af varelageret kun ændres i overensstemmelse med de  

 retningslinier, der er angivet i SD-cirk.1982-22, se L 5.1.6.
3.6.1.6. Udenlandske varelagre Varelagerlovens kapitel II Når skat eller indkomst af udenlandsk virksomhed er omfattet af en  

 overenskomst, der er indgået med en fremmed stat, Færøerne eller Grønland,  

 til undgåelse af dobbeltbeskatning eller er omfattet af LL § 33,  

begrænses adgangen til nedskrivning på varelager.
 Begrænsningen  gælder, når  der efter nedskrivning på udenlandske  

 virksomheders varelagre eller varelagre tilknyttet virksomhed på Færøerne  

 eller på Grønland er  et underskud, der kan fradrages i den skattepligtige  

 indkomst her i landet.  Nedskrivningerne nedsættes med et beløb svarende  

 til underskuddet, dog højst med det beløb hvormed nedskrivningerne overstiger  

 virksomhedens tilsvarende nedskrivninger ved udgangen af det foregående  

 indkomstår.
 Ophører en persons skattepligt efter KL § 1 som følge af fraflytning til  

 udlandet, kan der  ikke i ophørsåret foretages varelagernedskrivning.  

  Dette gælder dog ikke i det omfang, varelageret er tilknyttet en virksomhed,  

 af hvis indkomst den pågældende vil være skattepligtig her til landet efter  

 KL § 2, stk.1, litra d.
 Bestemmelsen om, at der ved fraflytning til udlandet ikke kan nedskrives i  

 ophørsåret, gælder tillige ved ophør af skattepligt efter KL § 2, stk.1,  

 litra d, medmindre der i stedet indtræder skattepligt efter KL § 1.
 Med ophør af fuld skattepligt her til landet  sidestilles  at en  

 person i medfør af en dobbeltbeskatningsoverenskomst med en fremmed stat,  

 Færøerne eller Grønland  bliver hjemmehørende der.
3.6.2. Igangværende arbejder.
Bygningshåndværkere, entreprenører m.fl.
For bygningshåndværkere m.fl., hvor den enkelte opgave ofte strækker sig  

 over flere år,  medregnes  fortjeneste henholdsvis tab ved  

 indkomstopgørelsen på tidspunktet for opgavens afslutning,  idet det  

 først på dette tidspunkt, hvor den påtagne forpligtelse er opfyldt, er muligt  

 at foretage en opgørelse af over- henholdsvis underskud, jf. lsr. 1977.116.  

 Dette medfører, at  udgifter afholdt under arbejdets gang ikke kan  

 udgiftsføres, men skal aktiveres som værdi af igangværende arbejder, og at  

 acontohonorarer ikke skal indtægtsføres, men skal passiveres,  jf.
HD af  

 20.okt. 1981 (j.nr.II-100/1980).
 Igangværende arbejder kan  ikke nedskrives efter varelagerloven,  

  jf. bl.a. lsr.1955.146.
Værdiansættelsen Udgifter til arbejdsløn, materialer, underentreprenører og lignende  

 udgifter, der er  direkte  forbundet med det enkelte arbejde,  skal  

 aktiveres.
 Den skattepligtige er  berettiget, men ikke forpligtet  til at  

 medregne andel i generalomkostninger ( indirekte  

 produktionsomkostninger ) ved opgørelsen af værdien af igangværende  

 arbejder, idet disse udgifter  efter praksis tillades fratrukket  

 løbende.
 Den skattepligtige er  ikke forpligtet til at aktivere en avance   

 på det arbejde, der er udført i årets løb, men han er  berettiget til at  

 medregne en acontofortjeneste.
 Hvad enten den skattepligtige ved opgørelsen af værdien af igangværende  

 arbejder har valgt at medregne en andel i generalomkostningerne og  

 acontofortjeneste eller ikke, skal  det een gang valgte princip anvendes  

 uændret år for år, ligesom det kræves, at det valgte princip anvendes på 
samtlige  igangværende arbejder, lsr. 1980.88. Man er dog  ikke  

 forpligtet til at anvende  uændret procentsats  fra år til år ved  

 beregningen af tillægget for indirekte produktionsomkostninger, lsr.1982.87.
 Interessenterne i et  interessentskab  er  ikke  forpligtet  

 til at anvende samme princip ved opgørelsen af igangværende arbejder.
Efter ansøgning tillades  principskifte,  når det under hensyn til  

 virksomhedens forhold skønnes rimeligt.
Tilladelse til principskifte kan  

 opnås såvel i tilfælde, hvor der ved opgørelsen af igangværende arbejder  

 ønskes medtaget mere end de direkte omkostninger, som i tilfælde, hvor  

 opgørelsen ønskes ændret til at omfatte de direkte og indirekte omkostninger  

 eller alene de direkte omkostninger.
Ansøgning om principskifte indsendes til  

 den kommunale skattemyndighed.
 Renteindtægter af en  forudbetalt  entreprisesum skal løbende  

 indtægtsføres og kan ikke ved passivering udeholdes til kontraktens  

 afslutning, lsr.1985.70.
 Færdiggørelsesåret  er det år, hvori arbejdet ifølge  

 entreprisekontrakten er endelig udført, selv om der mangler udførelse af  

 uvæsentlige dele af arbejdet, f.eks. afhjælpning af mindre mangler.  

 Udstedelse af byggeattest er uden betydning i denne forbindelse.
En vognmand havde indgået aftaler med en række landmænd om roetransport  

 til en sukkerfabrik til en nærmere fastsat pris pr. kørt ton.
For 1982  

 afsluttedes roekørselen først den 6.jan. 1983. Vognmanden fik  ikke  

 medhold i, at der på statusdagen den 31.dec. 1982 var tale om igangværende  

 arbejde,  idet der var indgået aftale om pris pr. kørt ton og det var  

 muligt på grundlag af vejesedler at opgøre det nøjagtige tilgodehavende den  

 31.dec. 1982.
 Igangværende arbejder er  et formueskattepligtigt aktiv,  jf.  

 Københavns byrets dom af 12.jan. 1968.
Liberale erhverv For udøvere af liberale erhverv (f.eks. revisorer, advokater,  

 reklamebureauer) stilles der  ikke krav  om, at der ved  

 indkomstopgørelsen tages hensyn til værdien af igangværende arbejder, bortset  

 fra arkitekter og rådgivende ingeniører, jf.
SD-cirk.1978-9 og L 2.6.
 Et selskab, hvis virksomhed bestod i på bestilling at designe varemærker,  

 indpakninger til varer, udstillingsmodeller m.v. skulle ikke medregne værdien  

 af igangværende arbejder.
Såfremt den skattepligtige  selv medregner værdien af igangværende  

 arbejder,  vil dette i almindelighed blive godkendt.
Det er i så fald en  

 forudsætning, at opgørelsesmåden er den samme for alle arbejder, samt at den  

 een gang valgte fremgangsmåde følges fremover.
Endvidere er det en  

 forudsætning, at opgørelsen omfatter såvel aktiv- som passivposter,  

 lsr.1980.89.
 Ved ØLD af 24.april 1985 (skd.75.687) fastslog landsretten, at det var  

berettiget at tilsidesætte et af skatteyderen anvendt  

 produktionsværdiprincip,  der i vidt omfang hvilede på et skøn, der ikke  

 efterfølgende kunne efterprøves, og som gav mulighed for vilkårlighed med  

 hensyn til valg af størrelse og tidspunkt for postering af tab på debitorene,  

 selv om det ikke kunne afvises, at det anvendte princip var egnet til at give  

 et i almindelig regnskabsmæssig forstand retvisende billede af virksomhedens  

 økonomiske stilling og resultater.
Advokaters salærer  skal indtægtsføres, når der er opstået  et  

 endeligt og ubetinget retskrav  på beløbet, hvilket er tilfældet, når en  

 sag er  afregningsmoden,  d.v.s. så vidt fremskredet, at  

 salærberegning er eller burde være foretaget.
Dette gælder såvel endelig  

 afregning som acontohonorarer, der kan udskrives efter aftale eller kutyme,  

 se SD's revisionsmeddelelse 1981-3.
 SD-cirk 1978-9 indeholder de af Ligningsrådet vedtagne retningslinier for  

arkitekters og rådgivende ingeniørers indtægtsføring af honorarer  

 m.v.  Se L 2.6.
 Speciallægers honorarer  eller dele heraf skal indtægtsføres, når  

 de er faktureret eller kan kræves betalt af patienten eller sygesikringen på  

 statustidspunktet.
3.6.3. Usædvanlige betalingsmidler Hvor en skatteyder - frivilligt eller tvunget - modtager betaling i sit  

 erhverv i form af andet end kontante penge, f.eks. i form af aktier,  

 obligationer, fast ejendom, løsøregenstande til fuld afgørelse af sit  

 tilgodehavende eller til en nærmere fastlagt del heraf, skal der  

 indtægtsføres et beløb svarende til  det modtagnes værdi ved  

 modtagelsen,  lsr. 1940.16.
Vedrørende fortjeneste og tab ved senere afståelse af det modtagne  

 usædvanlige betalingsmiddel se vedrørende fast ejendom afsnit H, fordringer  

 afsnit E 5 og aktier Ligningsvejledningen om Aktionærer og Selskaber, afsnit  

 SH.
Har modtageren af det usædvanlige betalingsmiddel som erhverv at handle  

 med sådanne genstande, behandles fortjeneste og tab som næring.
3.6.4. Håndværkeraktier Håndværkere m.fl., der har udført arbejde ved opførelsen af en bygning for  

 et aktieselskab, og som betaling for deres (rest-) tilgodehavende modtager  

 aktier i selskabet til et pålydende svarende hertil, skal  principielt  

  medregne aktierne i deres indkomst til  mindst den pålydende værdi.
 Sådanne aktier tillades  dog i modtagelsesåret  medtaget til deres  

 antagelige værdi (under pari) imod at skatteyderen skriftligt erklærer sig  

 indforstået med efterhånden at lade sig beskatte af kursstigninger  til  

 pari.
Opnås der  ved senere afhændelse  fortjeneste, eller konstateres  

 der et tab, vil det bero på  de konkrete forhold,  om fortjenesten  

 eller tabet skal påvirke den almindelige indkomst efter reglerne om  

 næringsaktier, jf.
ABL § 3.
Udgangspunktet  er, at der foreligger  næringsaktier,  jf.  

 lsr.1969.89, men  særlige forhold  kan dog ud fra en helhedsbedømmelse  

afsvække næringsformodningen,  således at der ikke kan anses at  

 foreligge næringsaktier.
Som  eksempel på sådanne særlige forhold  kan  

 nævnes,  at  aktierne på afståelsestidspunktet har været ejet i en  

 meget lang årrække,  at  afståelsen evt. sker efter virksomhedsophør,  

at  virksomheden i øvrigt ikke har omfattet handel med værdipapirer,  

samt at  der ikke eller kun i meget ringe omfang er handlet med fast  

 ejendom i næringsøjemed.
Se eksempelvis Skat 1985.7.194 og 1986.7.478.
3.6.5. Debitorer Tab på forretningsdebitorer kan først fratrækkes ved indkomstopgørelsen i  

 det år, tabet er konstateret og kan opgøres.
Se lsr. 1974.15: Fradrag kunne  

 foretages på det tidspunkt, hvor skatteyderen som led i sin almindelige  

 forretningsgang  konstaterede tabet ved at modtage fællesafregning  

  for en række løbende sager  fra sin advokat.
 Der kan således  ikke foretages fradrag for forventet tab  på  

 debitorer, men hvor det  under særlige omstændigheder  - herunder  

 navnlig i tilfælde af debitors indtrådte konkurs, betalingsstandsning,  

 akkord, likvidation på grund af insolvens, debitors forsvinden eller lignende  

 - må anses for  sandsynliggjort, at en væsentlig del af en fordring er  

 tabt,  kan der foretages skattemæssig afskrivning på fordringen med det  

 tabte beløb.
Østre Landsret fandt i en sag, der drejede sig om fradrag for tab på  

 debitorer, at skatteyderen ikke havde godtgjort, at underskuddet først havde  

 været konstaterbart ved konkursboets afslutning i 1979, hvorfor skatteyderens  

 påstand om, at det samlede beløbs fradrag i hans skattepligtige indkomst for  

 1979 og følgende indkomstår ikke blev taget til følge.
Konkursen var indtrådt  

 i 1975 og ifølge kurators oplysninger havde tre fjerdedele af debitorerne  

 afviklet deres mellemværende med konkursboet inden udgangen af 1975. Efter  

 1977 var der kun ganske få debitorer tilbage, og ifølge skattevæsenets  

 gennemgang af boet var der ikke i årene 1977-79 lidt driftstab, der oversteg  

 de skattepligtige renteindtægter for de pågældende år, Skat 1988.5.266.
 Afskrivning kan anerkendes, selv om uerholdeligheden ikke er konstateret  

 ved forgæves udlæg eller andre retsskridt, såfremt fordringen efter en  

 konkret vurdering må anses for at være helt eller delvis uerholdelig.
 Om kravene til sandsynliggørelse af tab,  har Vestre Landsret  

 udtalt, at »der gives vel i praksis adgang til en skønsmæssig foreløbig  

 afskrivning allerede når betalingsstandsning eller bobehandling er indtrådt,  

 men  skattemyndighederne må være berettiget til at betinge denne af  

 nærmere dokumentation  for størrelsen af det forventede tab«, jf.  

 VLD af 31.marts 1976 (Skd.39.331). Der kan endvidere forudsætningsvis  

 henvises til ØLD af 3.dec. 1980 (skd.58.277).En vurdering foretaget  af  

 skatteyderen eller af dennes revisor  er følgelig  ikke   

 tilstrækkelig, se lsr. 1974.161. Derimod er en erklæring fra  

bobestyrelsen  om den forventede dividende som regel tilstrækkelig.
Procentvis afskrivning i visse tilfælde Afskrivning på debitorer foretages normalt efter en vurdering af den  

 enkelte debitor, men en procentvis afskrivning på de samlede  

 debitorbeholdninger tillades for  visse afbetalingsforretninger og i  

 øvrigt,  hvor forholdene i særlig grad taler derfor, herunder at  

debitorantallet er meget betydeligt.
 Afskrivningsprocentens størrelse må først og fremmest bero på  

virksomhedens egne, regnskabsmæssigt påviselige erfaringer  med  

 hensyn til tab på debitormassen i tidligere år, hvorved det må tages i  

 betragtning, om konjunkturerne, kundekredsen eller omfanget af kreditydelsen  

 er undergået væsentlige forandringer, se f.eks. lsr.1983.84. Derudover kan  

 erfaringer, som under i øvrigt lige betingelser er gjort af andre  

 virksomheder i branchen, eventuelt tillægges vejledende betydning.
 Det bemærkes, at det i alle tilfælde er en forudsætning for godkendelse af  

 afskrivning, at det med selvangivelsen fulgte regnskab viser, hvorledes der  

 er forholdt med de udestående fordringer, og at det pågældende regnskab i  

 øvrigt føres således, at det sikres, at de nedskrevne beløb føres til indtægt  

 i det omfang, de senere måtte indgå.
Normalt ikke faste procenter Der kan i almindelighed  ikke foretages generel nedskrivning på  

 debitormassen med en fast procentdel,  men nedskrivning eller hensættelse  

 vil kun kunne godkendes i det omfang,  den enkelte virksomhed  på  

 grundlag af regnskabsresultaterne for en årrække har kunnet  påvise  

 sandsynligheden af en vis tabsprocent  på debitormassen.
Ved nystartede  

 virksomheder kan henses til erfaringer inden for branchen.
Inden for visse brancher - herunder grovvareforretninger og andre  

 virksomheder med tilknytning til landbruget - kan der ifølge Ligningsrådets  

 vedtagelse anvendes en afskrivning på 5 pct. af virksomheder, der har et  

 betydeligt debitorantal.
Den del af debitormassen, der udgøres af moms,  

 berettiger ikke til nedskrivning, Skat 1989.12.952.
Finansieringsog rentetillæg En  afbetalingssælger  skal tage hele salgssummen inklusive et  

 eventuelt fast finansieringstillæg og med tillæg af det for hele  

 kontraktperioden eventuelt forud beregnede rentebeløb til indtægt i  

 salgsåret.
Sådanne finansieringstillæg eller rentebeløb kan med virkning for  

 indkomstopgørelsen nedskrives i den udstrækning, beløbet vil blive reduceret,  

 hvis køberen indfrier kontrakten på statustidspunktet.
Denne nedskrivning må  

 foretages for hver enkelt kontrakt for sig eller for hver, i henseende til  

 afdragsperioder og forfaldstider, ensartede kontraktgruppe for sig.
 Hvor rentebeløbet ikke er beregnet forud, medregnes den på  

 statustidspunktet forfaldne rente.
 Ved afbetalingssalg, hvor der til kontantprisen er lagt et beløb svarende  

 til ikke under 2/3 pct. af kreditbeløbet multipliceret med det antal måneder,  

 afbetalingstiden strækker sig over, kan  nedskrivningen  dog  

foretages under eet med 10 pct. af det  på statustidspunktet  

 foreliggende  samlede kontrakttilgodehavende.
Ved afbetaling, hvor der af restkøbesummen skal erlægges en for hele  

 kontraktperioden forud beregnet rente, kan resttilgodehavendet på  

 statustidspunktet nedskrives, idet nedskrivningens størrelse afhænger af den  

 anvendte rentesats og kontrakternes gennemsnitlige løbetid.
Nedskrivningen  

foretages under eet på det samlede resttilgodehavende  inden for hver  

 af de følgende grupper:
Er afbetalingskontrakten  belånt eller solgt,  således at der  

ikke  påhviler afbetalingssælgeren nogen  godtgørelsespligt  

  efter kreditkøbeloven eller pligt til at godtgøre rente i overensstemmelse  

 med kontrakten, kan sælgeren  ikke foretage nedskrivning  efter  

 foranstående regler.
Påhviler godtgørelsespligten afbetalingssælgeren og  

 långiveren eller køberen af kontrakten  i fællesskab,  kan sælgeren  

 ikke foretage nedskrivning for mere end den part, han selv skal bære.
Det er  

 herved uden betydning, om afbetalingssælgeren måtte være garant (kautionist)  

 for kontraktens opfyldelse.
 Er afbetalingskontrakten  belånt,  kan låntageren  

 (afbetalingssælgeren) i sin indkomstopgørelse  fradrage sådanne renter,  

 provisioner og låneomkostninger,  som på tidspunktet for  

 regnskabsafslutningen er endeligt påløbet, medens kontrakttilgodehavendet  

 uanset belåningen optages som foran anført.
 Er afbetalingskontrakten  solgt,  kan sælgeren  

 (afbetalingssælgeren) i sin indkomstopgørelse  fratrække det ved salget  

 konstaterede tab  i forhold til den indtægtsførte salgssum inklusive  

 rente- eller finansieringstillæg.
 Vedr. spørgsmål om  hensættelse til imødegåelse af tab  på  

 afbetalingsdebitorer henvises til det ovenfor anførte.
 Med hensyn til  hensættelse til service- og garantiforpligtelse   

 henvises til L 3.6.7.
 Den, der  køber  afbetalingskontrakter, skal til indkomsten  

medregne den del af fortjenesten (vederlaget), der indvindes gennem  

 afdrag,  efterhånden som afdragene indgår.
 Den, der  yder lån  mod sikkerhed i afbetalingskontrakter, skal  

medregne renter og provisioner m.v.,  efterhånden som de er indtjent.
 Når debitorer overtages til et beløb mindre end pari, f.eks. i forbindelse  

 med  køb af virksomhed,  skal forskellen mellem det beløb, hvormed  

 debitorerne faktisk indgår, og det beløb, de er overtaget for, indtægtsføres  

 i det eller de år, hvori de pågældende tilgodehavender indgår.
3.6.6. Varekreditorer Kreditorer optages med  det nominelle beløb.  Dette gælder selv om  

 der ved ligningen af kreditor er indrømmet nedskrivning på hans  

 tilgodehavende.
Ved ligningen må man især være opmærksom på, at der ikke sker  

 en sammenblanding af vare- og pengekreditorer, idet det  kun er  

 svingninger i varekreditorer,  der øver indflydelse på  

 bruttoavanceopgørelsen.
Akkord En ved akkord opnået fordel i form af eftergivelse af gældsforpligtelser  

 er som udgangspunkt ikke skattepligtig for debitor.
Beskatning indtræder  

 alene i det omfang, nedskrivningen af gældsforpligtelserne ikke er begrundet  

 i debitors manglende betalingsevne.
Undladelse af beskatning forudsætter  

 således, at ordningen set fra kreditors side er udtryk for en rent  

 erhvervsmæssig disposition, hvor fordringerne nedskrives til deres reelle  

 værdi.
Vurderingen af, om der er tilført debitor en skattepligtig fordel,  

 afhænger således af debitors økonomiske forhold på akkordtidspunktet.  

 Beregningen af fordringernes værdi må foretages efter en samlet vurdering af  

 debitors betalingsevne på akkordtidspunktet.
Der kan ved denne vurdering  

 tages udgangspunkt i debitors status.
Opnår debitor ikke en positiv status af  

 væsentlig størrelse efter ordningen, indtræder der i almindelighed ikke  

 beskatning.
En positiv status af væsentlig størrelse antages ikke at  

 foreligge, hvor formuen alene udgør, hvad der er nødvendigt for virksomhedens  

 fortsatte drift, lsr.1985.91 samt lsr.1986.72. Ved vurderingen af, om der  

 opnås en positiv status af væsentlig størrelse, skal der ikke tages hensyn  

 til en eventuel ægtefælles formue.
Se også Skat 1989.6.472.
Det er principielt helt uden betydning for den skattemæssige behandling,  

 om der er tale om en generel eller en singulær ordning.
Det afgørende er  

 alene, om fordringerne nedskrives til et lavere beløb end deres reelle værdi  

 på eftergivelsestidspunktet.
En generel akkordordning samt en hovedkreditors  

 tiltrædelse af en akkordordning vil dog i almindelighed være bevis for  

 debitors manglende betalingsevne.
I forbindelse med singulære ordninger kan der helt eller delvis ske  

 beskatning af debitor af det eftergivne beløb, hvis debitors insolvens ikke  

 kan bevises.
I almindelighed vil beskatning kun indtræde i tilfælde, hvor  

 kreditor har gavehensigt, eller parterne befinder sig i et gavemiljø, jf.  

 Skat 1986.8.522 samt Skat 1986.11.660.
Fremførsel af underskud Der  er ikke hjemmel til at begrænse underskudsfremførsel i anledning  

 af, at der er opnået en akkord,  jf.
HD af 16.april 1986 (Skat  

 1986.5.308).
Der skal  ikke  ske  nedskrivning af varedebitorer og  

 varelager  til de i akkordstatus konstaterede lavere værdier, jf.
Skat  

 1986.8.522 ligesom der  ikke er hjemmel til at nedsætte  

 afskrivningsgrundlaget  for driftsmidler eller andre anlægsaktiver, selv  

 om disse er vurderet lavere i akkordstatus, jf. lsr.1969.120.
Indkomsten i akkordåret opgøres i øvrigt efter skattelovgivningens  

 almindelige regler.
Der skal således bl.a. ikke ske begrænsninger i adgangen  

 til at fratrække driftsomkostninger afholdt i tiden forud for akkorden,  

 uanset at betalingsforpligtelsen helt eller delvist bortfalder i forbindelse  

 med akkorden.
 Bortset fra en eventuel direkte beskatning af akkordfordelen, medfører  

 akkorden således ikke nogen direkte skattemæssige konsekvenser.
 Om bistandsudgifter i forbindelse med opnåelse af akkord, se F 4.
Gældssanering Gældssanering i henhold til lov nr.187 af 9.maj 1984 behandles efter samme  

 regler som omtales ovenfor vedrørende akkord.
Konkurs En skatteyder, hvis bo er under konkursbehandling, skal opgøre sin  

 skattepligtige indkomst,  som om konkursen ikke var indtrådt.   

 Indkomst, som efter almindelige regler er  skattepligtig for  

 fallenten,  skal derfor medregnes i hans indkomstopgørelse, selv om  

 beløbet efter konkursens indtræden erlægges til konkursboet.
Ligeledes kan de  

 med indtjeningen forbundne udgifter fradrages i fallentens indkomstopgørelse,  

 hvad enten de er udredet af fallenten selv eller af konkursboet.
 Omkostninger ved konkursbehandlingen,  herunder udgifter til  

 registrering, proklama, optælling af varelager, kuratorsalær og skifteafgift  

 har ikke karakter af driftsudgifter for fallenten og kan derfor ikke  

 fratrækkes ved indkomstopgørelsen.
Fremførsel af underskud Der er ikke hjemmel til at begrænse underskudsfremførsel i anledning af en  

 mellemkommende konkurs, HD af 30.maj 1980 (skd.54.249) og SD-cirk. nr.1981-6.
 Samme ret til underskudsfremførsel tilkommer skatteydere, som er under  

 betalingsstandsning eller likvidation.
Betalingsstandsning Anmeldelse af betalingsstandsning, jf. konkurslovens kap.2, har  ingen  

 skattemæssige konsekvenser  for skyldneren.
Forældelse Det har hidtil været antaget, at fordelen ved forældelse af gæld, der  

 modsvares af tidligere fratrukne driftsudgifter var skattepligtig med det  

 nominelle beløb i forældelsesåret, jf.
VLD af 22.juli 1987 (Skat 1987.9.646).
 Ved HD af 30.juni 1988, Skat 1988.8.462 har Højesteret stadfæstet Vestre  

 Landsrets dom, men med en anden begrundelse.
 Højesteret udtalte, at der ved forældelsen som udgangspunkt var tilgået  

 skatteyderen en skattepligtig fordel, og at det var uden betydning, at  

 skatteyderen i tiden fra stiftelsen af gælden til forældelsestidspunktet ikke  

 havde fortsat den virksomhed, hvori gælden var pådraget.
Højesterets flertal udtalte følgende: »Der må ved fastsættelsen af  

 den skattepligtige indkomst som følge af forældelsen foretages en vurdering  

 af fordringernes værdi under hensyn til appellantens betalingsevne på  

 tidspunktet for forældelsens indtræden.
Det må lægges til grund, . . . , at  

 appellanten i 1975 var i stand til at betale de omhandlede fordringer, der i  

 1980 bortfaldt ved forældelsen.
Appellanten har ikke sandsynliggjort, at hans  

 betalingsevne i 1980 var forringet på en sådan måde, at dette kan føre til,  

 at den skattepligtige værdi af fordringernes forældelse fastsættes til et  

 lavere beløb end gældens nominelle størrelse.« Ved Højesterets dom er det fastslået, at der ikke uden videre kan ske  

 beskatning af det nominelle beløb.
Der må på baggrund af debitors økonomiske  

 forhold på forældelsestidspunktet foretages en bedømmelse af gældens værdi på  

 dette tidspunkt, og den skattepligtige fordel ansættes til denne værdi.
I den  

 konkrete sag lagde Højesteret ikke afgørende vægt på debitors status, men  

 pålagde debitor bevisbyrden for, at han reelt ikke havde udsigt til at kunne  

 betale gælden.
Uanset at debitor i forældelsesåret havde en negativ formue  

 blev gældens værdi ansat til dens nominelle størrelse.
Fastsættelsen af gældens værdi på forældelsestidspunktet må bero på en  

 samlet vurdering af debitors betalingsevne.
Der kan ved denne vurdering tages  

 udgangspunkt i debitors status på forældelsestidspunktet, jf. det ovenfor  

 anførte om akkord.
Medmindre der foreligger ganske særlige omstændigheder,  

 kan fordelen ved forældelsen ansættes til fordringens værdi for kreditor.
Fordelen ved forældelse er kun skattepligtig i det omfang, der er tale om  

 forældelse af gæld, der tidligere er kommet skatteyderen skattemæssigt til  

 gode i form af en skattebesparelse, f.eks. i kraft af et omkostningsfradrag,  

 afskrivning, underskudsoverførsel eller underskudsfremførsel.
Er dette ikke  

 tilfældet, og foreligger der ikke en gave eller maskeret udbytte, er fordelen  

 ved forældelsen skattefri.
 I UfR 1977.141H (skd.42.202) fandt Højesteret det ikke påvist, at gælden  

 var kommet skatteyderen skattemæssigt til gode, og der var derfor ikke  

 tilført skatteyderen en skattepligtig fordel.
 Om genoptagelse af skatteansættelsen som følge af praksisændringen  

 henvises til SDcirk.1988-43.
3.6.7. Henlæggelsesordninger I visse tilfælde kan der ved indkomstopgørelsen foretages hensættelser til  

 imødegåelse af udgifter ved opfyldelse af  garantiforpligtelser,  

  hvorimod praksis  ikke  godkender hensættelser til imødegåelse af  

 udgifterne i forbindelse med  serviceforpligtelser,  lsr. 1966.45,  

 1968.49 og 1969.44 samt U.f.R. 1973, s.377 Ø.
Garantiforpligtelser Der kan opstilles følgende forudsætninger for, at henlæggelser vedrørende  

garantiforpligtelser  kan godkendes:
 1) at garantien gælder mangler, der er ved genstanden på  

 leveringstidspunktet, men som først kommer frem senere, 2) at der i praksis  

 har vist sig at være nogen risiko, og 3) at de beløb, der skal udredes som  

 følge af garantien, ikke er uvæsentlige.
 Selve den omstændighed, at der er stillet garanti, f.eks. i form af  

 bankgaranti, medfører ikke, at henlæggelse af et tilsvarende beløb godkendes.
En af en hovedaktionær  i forbindelse med firmaomdannelsen ydet  

 godtgørelse til selskabet for dets overtagelse af byrder  i forbindelse  

 med tidligere påtagne garantiforpligtelser blev anset for en driftsudgift,  

 der kunne fradrages i det afsluttende regnskab for enkeltmandsfirmaet.
Det  

 var uden betydning, at skatteyderen ikke tidligere havde foretager  

 hensættelser vedrørende garantiforpligtelser, lsr.1976.150.
Et selskabs hensættelser til garantiforpligtelser i dets første  

 regnskabsår blev godkendt fradragsberettiget.
Selskabet beskæftigede sig med  

 isolering af fjernvarmerør, og erfaringerne inden for branchen viste, at  

 skader først blev konstateret 3-7 år efter arbejdets udførelse.  

 Landsskatteretten fandt, at selskabet med rette havde kunnet forudse, at de  

 fremtidige udgifter i forbindelse med garantiforpligtelserne ville blive  

 betydelige.
Dertil kom at de faktiske udgifter havde oversteget årets  

 hensættelser, Skat 1988.4.221.
 Speditørs hensættelse til imødegåelse af  fremtidige erstatningskrav  

 blev ikke anset for berettiget under hensyn til det hidtidige  

 skadesforløb i virksomheden, lsr.1964.127.
Også for kortvarige garantiperioder En koncern havde i forbindelse med salg af forskellige  

 husholdningsapparater påtaget sig  en et-årig garanti for oprindelige  

 mangler  og ønskede fradrag for hensættelse til imødegåelse heraf i den  

 skattepligtige indkomst.
Virksomheden havde over en årrække udviklet et  

 system, således at man med stor sikkerhed kunne beregne udgifterne vedrørende  

 garantierne.
Koncernens samlede regnskabsmæssige hensættelse til et-årige  

 garantier udgjorde ca. 10 mio. kr.
Landsskatteretten fandt, at  de normalt  

 stillede tre betingelser  for foretagelse af henlæggelse til imødegåelse  

 af garantiforpligtelsen var  opfyldt,  nemlig, at garantien gjaldt  

 mangler, der var ved genstanden på leveringstidspunktet, men som først kommer  

 frem senere, at der var tale om nogen risiko, og at de beløb, der skulle  

 udredes som følge af garantien, ikke var uvæsentlige.
Dette sammenholdt med  

 regnskabsføringen og  den store træfsikkerhed i forudberegningen  og  

de store beløb,  der var tale om, medførte, at  fradrag blev  

 anerkendt, uanset af garantiperioden kun var på eet år,  jf.
Skat  

 1985.2.50. og tilsvarende Skat 1986.8.512.
Hensættelser til imødegåelse af garantiforpligtelser bør i  

 overensstemmelse med de foran omtalte afgørelser  anerkendes, selv om  

 garantiperioden ikke overstiger 1 år,  hvis de øvrige betingelser for at  

 foretage hensættelserne er opfyldt, jf.
Skat 1986.11.668.
 De i  entreprisekontrakter  fastsatte garantibeløb  

  udbetales normalt først til entreprenøren ved garantiperiodens udløb, men i  

 visse tilfælde sker betalingen inden garantiperiodens udløb mod  

 sikkerhedsstillelse i form af bankgaranti eller kautionsforsikring.
Uanset om garantibeløbene først udbetales ved garantiperiodens udløb, skal  

 de  indtægtsføres sammen med den øvrige entreprisesum,  men der kan på  

 den anden side tillades en hensættelse til imødegåelse af forventelige tab i  

 det omfang, hvori garantien må antages at medføre en  effektiv risiko,  

  alt efter en konkret afgørelse i hvert enkelt tilfælde.
Det er en  

 forudsætning, at der påhviler den pågældende en egentlig garantiforpligtelse,  

 lsr. 1970.46 (nægtet fradrag for hensættelse til kulancemæssigt ydede  

 efterreparationer).
 Det anførte om garantihensættelser må ikke forveksles med det forhold, at  

 der i acontoudbetalingerne tilbageholdes indtil 10 pct. til sikkerhed for  

 arbejdets gode aflevering i dets helhed, jf. »Almindelige betingelser  

 for arbejder og leverancer« § 26, afsnit B, stk.7. Der er i disse  

 tilfælde ikke tale om hensættelser til imødegåelse af garantiforpligtelser,  

 men om en udskyldelse af retserhvervelsen, jf. lsr. 1966.86.
Service- og reparationsforpligtelser Undertiden sker det, at sælgeren påtager sig en videregående forpligtelse,  

 nemlig forpligtelse til at foretage  reparationer  i de første par år,  

 altså ikke alene genoprettelse af fejl, der har været ved varen ved  

 leveringen, men også skader, der opstår ved brugen af den.
I så fald kan der  

 ikke foretages hensættelse vedrørende forpligtelsen.
Udgifter som følge af  

 serviceforpligtelser anses som løbende driftsudgifter, som fratrækkes i det  

 år, hvor de afholdes, jf. ØLD af 11. dec. 1972.
 Automobilforhandlere  kan ikke med virkning for den skattepligtige  

 indkomst foretage henlæggelse til serviceeftersyn.
4. Omkostninger Afsnit C 2 indeholder en generel beskrivelse af principperne bag  

 driftsomkostningsbegrebet i SL § 6. I det følgende omtales nogle ofte  

 forekommende omkostningstyper i en erhvervsvirksomhed.
Ifølge SL § 6a er det alene udgifter, der er anvendt i årets løb, der kan  

 fratrækkes som driftsomkostninger i det pågældende år.
Det følger heraf, at  

 der ikke er fradragsret for forudbetalte omkostninger før i det år, hvor  

 omkostningerne »anvendes«.
Det vil i praksis efter omstændighederne  

 kunne accepteres at fravige et snævert periodesynspunkt, hvis der er tale om  

 beløbsmæssigt mindre omkostninger.
 Omkostningerne  skal specificeres efter art,  jf.  

 mindstekravsbekendtgørelsens § 4, se L 2.4. Er bogførte udgifter anvendt til  

 såvel erhvervsmæssige som private formål, skal overførslen fra driftskonti  

 til privatkonto vises i regnskabet.
Det er de  afholdte  udgifter, der kan fradrages, d.v.s. udgifter,  

 som skatteyderen i det pågældende indkomstår er blevet endeligt forpligtet  

 til at udrede.
Hvor en arbejdsgiver f.eks. har  bestridt et lønkrav,  

  der er indbragt til afgørelse ved domstolene, kan fradrag først foretages,  

 når forpligtelsen er fastslået.
 Hvis der verserer retssag om en erstatningspligt, kan det eventuelle  

 erstatningsbeløb først fradrages i det år, hvor retssagen endeligt afgøres.
 For så vidt angår driftsudgifter  afholdt før virksomhedens  

 igangsætning  henvises til afsnit C.2.1.2 (Etableringsudgifter).
4.1. Lønudgifter og andre personaleudgifter Alle erhvervsmæssigt betingede lønudgifter kan fradrages.
Ydes en del af  

 lønnen i form af naturalier, f.eks. i form af frit ophold eller blot i form  

 af fri kost eller fri bolig, er arbejdsgiverens udgifter hertil  

 fradragsberettigede, jf. f.eks. lsr. 1980.145 om en depotejers fradrag af  

 udgifterne ved udlevering af overenskomstmæssigt fastsat »drikkeøl«  

 til personalet.
 Arbejdsgivere kan endvidere fratrække en række ydelser til personalet, som  

 de ikke direkte er forpligtet til at udrede, f.eks.  udgifter til  

 personalefester, skovture, julefrokoster m.v.  I lsr.1984.30 blev en  

 stenhuggermester, der sammen med to medarbejdere havde overværet et  

 boksestævne, nægtet fradrag for billetudgiften.
 Tilskud til personaleforeninger  er fradragsberettigede, f.eks.  

 tilskud til afholdelse af personalefester eller til afholdelse af udgifter  

 vedrørende  firmasport.  Ligeledes er tilskud til en  

rejseforening  anset for at være fradragsberettiget, jf. bl.a.  

 lsr.1984.118.
 En banks udgifter til repræsentantskabets årlige sommermøde, hvor  

 halvårsregnskabet blev forelagt, men hvortil også hørte udflugter med  

 ægtefæller, blev anset for personaleudgifter og derfor fradragsberettigede,  

 Skat 1988.11.690.
En fabrikant fik ikke fradrag for en udgift på 4.058 kr., som han havde  

 betalt til forskellige børneinstitutioner for pasning af medarbejdernes børn.  

 Det var oplyst, at virksomheden havde en mundtlig aftale med nærliggende  

 vuggestuer, børnehaver og fritidshjem om, at medarbejdernes børn i akutte  

 tilfælde midlertidigt kunne passes der.
Arbejdet i virksomheden var stærkt  

 specialiseret og krævede langvarig oplæring, og for at undgå afbræk i  

 produktionen havde firmaet påtaget sig at betale de omhandlede udgifter.
Der  

 forelå  ingen mulighed for at specificere  disse udgifter på de  

 enkelte medarbejdere, som heller  ikke var beskattet  af ydelserne,  

 lsr.1980.29.
 Om tab ved udlån til eller kaution for personalet, se C 2.4.
 4.1.1. Gaver, gratialer m.v.
 En arbejdsgiver kan fratrække sine udgifter til lejlighedsgaver, herunder  

 pengegaver til personale, idet udgiften betragtes som et lønaccessorium.  

 Udgifter til kutymemæssige gratialer og tantiemer kan ligeledes fratrækkes,  

 jf. forudsætningen i U.f.R. 1963.954 H og den til dommen knyttede kommentar i  

 U.f.R. 1964 B s.141 (J.Trolle).
 Gratialer til  tidligere ansatte,  som et selskab udbetalte i  

 anledning af selskabets 50 års jubilæum, er anset for fradragsberettigede.
 4.1.2. Fratrædelsesgodtgørelser m.v.
Udgifter til  fratrædelsesgodtgørelser  samt til engangsvederlag  

 til personale for påtagelse af en  konkurrenceklausul  og vederlag for  

 opgivelse af uafdækkede pensionstilsagn kan, såfremt den samlede udgift  

 hertil er mindre end 5 pct. af den samlede lønudbetaling i yderens virksomhed  

 i det pågældende indkomstår, fratrækkes fuldt ud i det år, udgiften afholdes.  

 Overstiger udgiften de nævnte 5 pct., skal udgiften afskrives over en periode  

 af 10 år, LOSI § 15, stk.2, jf.
L. 5.6.4.
 4.1.3. Løn til familie m.v.
Også løn til pårørende kan fradrages, når det ligger klart, at der er tale  

 om et arbejdsforhold.
I U.f.R. 1973.588 ansås den fornødne erhvervsmæssige  

 begrundelse at foreligge, idet en elinstallatørs sekretærløn til en kvinde,  

 der boede vederlagsfrit i et værelse i hans hus,  ansås for rimelig i  

 forhold til hendes arbejdsindsats i virksomheden,  hvorfor spørgsmålet om  

 hendes eventuelle arbejdsindsats som privat husholderske måtte anses for  

 irrelevant.
Derimod blev løn til et 7-års barn af den med arbejdsgiveren  

 samlevende kvinde ikke anset fradragsberettiget, idet det ikke var  

 sandsynliggjort, at barnet havde udført arbejde for beløbet, lsr.1976.69.
En erhvervsdrivende udbetalte løn til en kvinde, der udførte  

 værtindeforpligtelser i forretningsanliggender, lejlighedsvis telefonpasning  

 og havde været chauffør og tolk under rejser.
Den erhvervsdrivende og kvinden  

 havde to fællesbørn.
I mangel af nærmere dokumentation for arten og omfanget  

 af kvindens arbejde fandt Højesteret, at det var  med rette,  at de  

 lignende myndigheder havde  beskåret fradraget  for lønudgifterne til  

 kvinden, HD af 25.jan. 1984 (skd.69.338).
Forældre kan fratrække lønudgifter til deres barn,  når barnet er  

 ansat  i en af forældrene drevet erhvervsvirksomhed, forudsat at barnet  

 ved indkomstårets begyndelse er fyldt 15 år, jf.
KL § 5, stk.3.  Fradrag  

 kan naturligvis kun godkendes, hvis den udbetalte løn modsvares af en  

 tilsvarende arbejdspræstation,  U.f.R. 1966.341.
Beløb, der efter den 1.juli 1989 overføres til en ægtefælle ifølge en  

 lønaftale, fragår ved opgørelsen af den personlige indkomst hos den anden  

 ægtefælle, jf.
KL § 25 A, stk.7 og B 1.4.
4.1.4. Udgifter til husassistent Udgift til privat hushjælp kan ikke fradrages.
Medvirker husassistenten i  

 væsentligt omfang i skatteyderens erhverv, kan en hertil svarende andel  

 fradrages efter et konkret skøn over forholdet mellem omfanget af  

 husassistentens arbejde henholdsvis i den private husholdning og i  

 erhvervsvirksomheden.
I tilfælde, hvor den samlede udgift til kost og logi  

 ikke kan godtgøres, vil denne udgift normalt kunne ansættes til et beløb,  

 svarende til satserne for indkomstbeskatning af værdien af kost og logi for  

 medhjælpere ved husholdning m.v., i 1990: 20.700 kr. (= 1.725 kr. pr. måned).
For landbrugere m.v. gælder en særlig fradragssats, jf.
R 3.2.
4.1.5. Personalets uddannelse Udgifter til personalets deltagelse i faglige kurser m.v. kan fratrækkes,  

 ligesom der i det hele kan foretages fradrag for  kursus- og andre  

 uddannelsesudgifter.
En speciallæge fratrak udgifter til deltagelse i et seminar m.v. i USA for  

 sig selv og en klinikassistent.
Ligningsmyndighederne mente ikke, at  

 udgifterne vedrørende klinikassistenten kunne fradrages, men  

 Landsskatteretten godkendte også fradrag for disse udgifter under henvisning  

 til studierejsens betydning for klinikassistentens arbejde i lægens  

 virksomhed, jf.
Skat 1985.1.20.
 T & S har udtalt, at en arbejdsgiver, der betalte for den ansatte  

 landbrugselevs skoleophold i stedet for at betale sædvanlig løn, kunne  

 fradrage beløbet som en lønomkostning, Skat 1990.2.149.
 Hvor den ansatte er  nærtbeslægtet  med arbejdsgiveren, må fradrag  

 for kursusudgifter eventuelt nægtes, hvis arbejdsgiveren afholder  

 kursusudgifter for det pågældende familiemedlem i større omfang end for  

 personalet som helhed, lsr.1946.159.
 Ligningsrådet nægtede således fradrag for en kursusudgift på ca.  

 90.000 kr., som en skatteyder afholdt med henblik på videre uddannelse af sin  

 søn, der var maskiningeniør, til svejseingeniør.
 Ligningsrådet lagde tillige vægt på, at der var tale om en usædvanlig  

 udgift, der normalt ikke ville forekomme i den type virksomhed, der var tale  

 om i den pågældende sag.
 4.1.6. Feriepenge m.v.
 Feriegodtgørelse.
 Arbejdsgiveren kan ved indkomstopgørelsen fratrække skyldig  

 feriegodtgørelse, der vedrører regnskabsåret.
 Løn under ferie.
Arbejdsgiveren kan fratrække løn under ferie for funktionærer og andre,  

 der har ret til ferie med løn.
Men herudover kan der for denne kategori tages  

 hensyn til  forpligtelsen til at betale skyldige feriepenge,  således  

 at den i årets løb stedfundne  stigning  i skyldige feriepenge  

 fratrækkes ved siden af den udbetalte løn under ferie, medens modsvarende et  

 eventuelt  fald  i feriepengeforpligtelsen skal føres til indtægt.
 Feriepengeforpligtelsen udgør det samlede beløb, der er optjent ved  

 regnskabsårets udløb af de på dette tidspunkt  ansatte med ret til løn  

 under ferie.
 Den hensættelse vedrørende feriepengeforpligtelse, der svarer til  

 direktørens/hovedanpartshaverens løn kan fradrages, i det omfang  

 direktøren/hovedanpartshaveren efter samme principper som virksomhedens  

 øvrige funktionærer, har ret til ferie med løn og hermed til feriepenge ved  

 eventuel fratrædelse, Skat 1987.11.804.
 De skyldige feriepenge kan opgøres  enten som  summen af den  

 beregnede feriepengeforpligtelse for hver enkelt medarbejder  eller  

 som  et beløb, der beregnes som en procentdel af den i regnskabsåret til  

 de pågældende udbetalte løn, herunder løn under afholdt ferie.
 For arbejdsgivere, der anvender kalenderåret som regnskabsår, samt for  

 arbejdsgivere, der anvender regnskabsåret 1/12-30/11, kan  

 feriepengeforpligtelsen ved regnskabsårets udgang til ansatte med ret til  

 ferie med løn opgøres summarisk til 12 pct. af den i regnskabsåret til de  

 pågældende udbetalte løn, herunder løn under afholdt ferie.
 For arbejdsgivere med nedennævnte regnskabsår anvendes i stedet for 12  

 pct. følgende procenter:
 Arbejdsgivere kan ved udgangen af hvert enkelt indkomstår  frit vælge  

 mellem en konkret opgørelse og den mere summariske opgørelse.
 Der er ikke fradragsret for den feriepengeforpligtelse, som køberen af en  

 virksomhed overtager og som vedrører perioden forud for købet, Skat  

 1987.8.603.
 Formueopgørelsen.
 Den ved regnskabsårets udløb skyldige feriegodtgørelse (til de uge- eller  

 14-dageslønnede) og den ved indkomstopgørelsen efter ovenstående regler  

 beregnede feriepengeforpligtelse fratrækkes ved formueopgørelsen.
 Overgang til fradrag af skyldige feriepenge m.v.
Personer og selskaber, der ikke tidligere har fradraget skyldig  

 feriegodtgørelse og/eller skyldige feriepenge, kan frit overgå til at anvende  

 foranstående regler.
I overgangsåret omfatter fradragsretten såvel den i  

 årets løb udbetalte ferieløn som  hele  feriepengeforpligtelsen ved  

 årets udgang.
 Den, der har valgt at tage hensyn til feriepengeforpligtelsen, kan ikke  

 ved indkomstopgørelsen for senere indkomstår ophøre med dette.
Hensættelse vedr. overarbejde I Skat 1989.10.798 fandt Landsskatteretten ikke grundlag for at godkende  

 et revisionsfirmas hensættelser vedrørende afspadsering og overarbejde, idet  

 forpligtelsens omfang ikke kunne fastsættes med tilstrækkelig sikkerhed.
4.1.7. Tantiemebeløb Hensættelser af skyldige tantiemebeløb  vil kunne godkendes for  

 det indkomstår, som danner grundlag for tantiemeberegningen, såfremt der er  

 tale om kontrakts- eller kutymemæssigt fastsatte tantiemeforpligtelser, lsr.  

 1951.8 og 1969.45. Efter den sidstnævnte kendelse kan fradrag i  

 hensættelsesåret betinges af, at hensættelsen svarer nøje til den faktisk  

 udbetalte tantieme, og af at udbetalingen af de hensatte beløb finder sted  

 snarest efter regnskabsafslutningen hos arbejdsgiveren.
4.1.8. Provisioner Hensættelse af skyldige provisioner  er godkendt af  

 Landsskatteretten i et tilfælde, hvor provisionerne først afregnedes, når  

 indbetalinger indgik fra kunderne.
Retten fandt, at provisionsudgifterne  

 havde en sådan tilknytning til vareleveringen, at klageren var berettiget til  

 at opnå fradrag herfor i samme år, som salgsindtægterne bogførtes.
 Forskudsvis udbetalte provisioner til repræsentanter o.lign., der ikke kan  

 kræves tilbagebetalt i tilfælde af fratræden, kan fratrækkes i  

 udbetalingsåret, UfR 1973.377.
4.2. Rejseudgifter Af LL § 8 fremgår, at »udgifter, som i forbindelse med den  

 skattepligtiges erhverv er afholdt til rejser, reklame og lignende med det  

 formål at opnå salg af varer og tjenesteydelser i det pågældende og senere  

 indkomstår« kan fratrækkes.
LL § 8 omfatter også  salgsrejser til  

 etablering af nye markeder for en eksisterende virksomhed,  men  

derimod ikke rejser med henblik på etablering af en ny virksomhed.
Et anpartsselskab kunne  ikke fradrage hovedanpartshaverens  

 rejseudgifter  mellem Spanien og Danmark.
Hovedanpartshaveren var  

 bosiddende i Spanien.
Rejserne var angiveligt foretaget for at varetage  

 selskabets interesser, men hovedanpartshaveren havde ikke oppebåret løn fra  

 selskabet, lsr.1984.29.
 Selvstændige erhvervsdrivende kan  hverken direkte eller analogt  

 anvende de standardfradrag,  som er fastsat for handelsesrejsende,  

 lsr.1984.79.
4.2.1. Udgifter til rejser i udlandet Ved afgørelsen af, om der efter statsskattelovens § 6 a er fradrag for  

 udgifter til rejser i udlandet, skal der foretages en konkret vurdering i  

 hver enkelt sag.
Rejseudgifterne skal have en konkret og direkte sammenhæng  

 med skatteyderens indkomstskabende aktiviteter.
Det kan meget vel tænkes, at  

 udgifterne til en rejse, der f.eks. er arrangeret af en af landbrugets  

 brancheforeninger, vil være fradragsberettiget for nogle af deltagerne men  

 ikke for alle deltagerne.
Afgørende er ikke, hvem der arrangerer rejsen, men  

 rejsens konkrete indhold og dens relation til den enkelte rejsedeltagers  

 indkomsterhvervelse.
Skatteyderen skal godtgøre, at den omhandlede rejse har haft den fornødne  

 sammenhæng med hans indkomsterhvervelse i indkomståret eller de umiddelbart  

 derpå følgende indkomstår.
Retspraksis viser, at der er en tendens til en  

 noget mildere bevisbedømmelse ved modeprægede fag.
 Der er ikke  fradrag for egentlige videreuddannelses- og  

 etableringsudgifter.  Det må derfor være en  forudsætning  for  

 fradrag for udgifter ved deltagelse i faglige rejser, at den pågældende  

allerede har etableret sig i en virksomhed af ikke ubetydelig  

 størrelse.
 Rejserne kan deles op i 3 grupper:
 1) Rejser der er fuldt fradragsberettigede.
 2) Rejser der er delvist fradragsberettigede (blandede forretnings- og  

 ferierejser).
 3) Ikke fradragsberettigede rejser (private rejser).
Selv om en rejse har rent fagligt indhold, og således ikke har noget  

 turistmæssigt islæt, er der ikke fradrag for udgifterne, når rejsen er af  

 generel karakter.
Dette skyldes, at kravet, om en konkret og direkte  

 sammenhæng mellem rejsen og skatteyderens indkomstskabende aktiviteter, ikke  

 er opfyldt.
I visse brancher, f.eks. automobilforhandlerbranchen, står der ofte i  

 forhandlerkontrakterne, at forhandlerne og deres personale har pligt til at  

 deltage i rejser til udlandet.
Uanset denne formelle forpligtelse til at  

 rejse skal der foretages en konkret vurdering af rejseprogrammerne.
Ofte er  

 der tale om rejser med stærkt turistmæssigt islæt eller delvise frirejser,  

 der gives som belønning til de forhandlere, der har klaret sig bedst.  

 Frirejser og rejser, som gives som gevinst eller præmie, f.eks. fra  

 leverandør til forhandlere, har typisk ikke haft den fornødne direkte  

 sammenhæng med forhandlerens indkomstskabende aktiviteter det pågældende år.  

 I givet fald skal der fastsættes en skønsmæssig værdi af frirejsen, således  

 at skatteyderens indkomst forhøjes med denne værdi.
 Afholdes udgiften af et selskab, hvori skatteyderen er hovedaktionær og  

 direktør, og viser det sig, at udgiften ikke er erhvervsmæssig, anses beløbet  

 for løntillæg til hovedaktionæren.
Medhjælpende eller ansatte ægtefæller, der er beskæftiget i virksomheden,  

 deltager ofte i rejser til udlandet.
Hvorvidt der er tale om en privat,  

 blandet eller rent erhvervsmæssig rejse for ægtefællen, afgøres ud fra samme  

 kriterier som anvendes ved bedømmelse af en indehavers eller en  

 hovedaktionærs deltagelse i en rejse.
Anses ægtefællens rejseudgifter, der er  

 betalt af selskabet, for private, betragtes udgifterne som løntillæg til  

 hovedaktionæren.
 Lønmodtagere, der sendes på studieture af arbejdsgiveren, skal ikke  

 medregne nogen værdi af sådanne rejser - uanset den turistmæssige værdi for  

 dem selv - når rejsen primært tilgodeser arbejdsgiverens interesse.
4.2.2.. Eksempler på rejser til udlandet En svineproducents studierejse til Belgien blev ikke anset for  

 fradragsberettiget som følge af rejsens generelle karakter.
Skatteministeriet  

 gjorde ikke gældende, at rejsen havde turistmæssig islæt.
Ministeriet bestred  

 heller ikke, at sagsøgeren på rejsen havde fået inspiration til sin løbende  

 avlsudvikling.
Derimod bestred ministeriet, at der var en sådan konkret og  

 direkte sammenhæng mellem rejsen og sagsøgerens indkomstskabende aktiviteter,  

 at der var grundlag for fradrag i medfør af statsskattelovens § 6, stk.1,  

 litra a.
Skat 1989.11.861.
En alment praktiserende tandlæge havde deltaget i en kongresrejse til  

 Japan.
Kongressen omhandlede forebyggelse af tandsygdomme, således at  

 deltagerne blev gjort bekendt med den nyeste forskning inden for området.  

 Udgifterne fandtes,  uanset om tandlægens faglige viden var blevet  

 forøget  ved deltagelsen,  ikke  at have en sådan  forbindelse  

 med hans indkomsterhvervelse  som alment praktiserende tandlæge, at de  

 kunne anses for omfattet af SL § 6 a, jf.
HD af 27.marts 1987 (Skat  

 1987.5.337).
En direktør og hovedanpartshaver i et anpartsselskab, som forhandlede  

 radioer o.lign., blev anset for indkomstskattepligtig af værdien af en rejse,  

 da rejsen var af general karakter.
Rejsen var arrangeret af  

 Radioforhandlernes Brancheorganisation.
Den varede 11 dage og gik til USA.  

 Uanset om skatteyderen på rejsen havde fået inspiration til en forestående  

 ombygning af forretningen samt havde fået forøget sin viden inden for området  

 for parabolantenner, fandt Landsretten, at studieturen, når hensås til dens  

 program og forløb, måtte karakteriseres som en generel studietur, der ikke  

 havde været nødvendig for sagsøgerens indkomsterhvervelse, Skat 1990.8.601.
Værdien af en studierejse, der var betalt af selskabet, blev anset for  

 løntillæg til direktøren.
Uanset om skatteyderen fik ideen til at lade  

 fremstille en ny og mere arbejdsbesparende maskine under et virksomhedsbesøg  

 i USA, fandt Landsretten, at studieturen efter programmet og rejseplanens  

 indhold sammenholdt med skatteyderens forklaring om turens forløb måtte  

 karakteriseres som en generel studietur med et vist - ikke ubetydeligt -  

 turistmæssigt islæt.
Turen varede i 9 dage og var arrangeret af  

 Beklædningsindustriens Sammenslutning, Skat 1989.9.656.
En hovedaktionærs 14-dages rejse til Det fjerne Østen, hvoraf ca. 3 dage  

 var rejsedage, ca. 4 dage besøg på udstillinger og i virksomheder og ca. 7  

 dage ferie, fandtes at have haft et ikke uvæsentligt islæt af turistmæssig  

 karakter.
Landsretten foretog en konkret bevisbedømmelse og fandt, at rejsen  

 måtte karakteriseres som en privat rejse, omend med et vist, mere generelt  

 erhvervsmæssigt øjemed.
Rejseudgiften for hovedaktionæren og dennes ægtefælle  

 blev anset som et løntillæg fra selskabet til hovedaktionæren.
Derimod  

 fandtes en udgift til hustruens deltagelse i en rejse til Tyskland at være  

 sket for virksomheden og i dennes interesse, hvorfor denne udgift ikke blev  

 anset for noget løntillæg til hovedaktionæren.
Hustruen havde en central  

 placering i virksomheden og hendes arbejde krævede bl.a. teknisk indsigt i  

 virksomhedens produktionsapparat og produktion, Skat 1989.8.581.
Et familieselskab, der drev virksomhed med import af råkaffe fra  

 Brasilien, blev ledet af et ægtepar.
Manden var direktør og hustruen  

 prokurist i selskabet.
I 1976 foretog de begge to en forretningsrejse til  

 Brasilien for at opnå kontakt med selskabets forbindelser i Brasilien og opnå  

 gunstigere kreditforhold for selskabet.
Højesteret anså også udgiften til  

 hustruens deltagelse i rejsen til Brasilien for fradragsberettiget,  

 Skd.68.63.
Et selskabs udgifter til en rejse til et udenlandsk søsterselskab for  

 ansatte med ægtefæller blev for de ansattes del heraf anset for  

 fradragsberettigede driftsudgifter, medens  ægtefællernes del  heraf  

 blev  anset som fradragsberettiget lønudgift  for selskabet, jf.
Skat  

 1987.2.132.
 En guldsmed skulle medregne tilskud fra et ApS, hvori han var  

 anpartshaver, til rejser til Jugoslavien og Vesttyskland, arrangeret af  

 »GIFA«, en indkøbsforening for guldsmede, idet rejserne måtte  

 betragtes som studierejser af mere generel karakter og med et væsentligt  

 turistmæssigt islæt, ØLD af 24.jan. 1983 (skd.66.313).
 Ved VLD af 12.jan. 1979 (Skd.49.107) blev en damefrisørs udgifter på 2.378  

 kr. ved en rejse til Wien for at overvære verdensmesterskabet i frisørkunst  

 og de i forbindelse hermed afholdte demonstrationer således anset for  

 fradragsberettigede.
En manufakturhandler havde sammen med sin hustru foretaget en messerejse  

 til Paris arrangeret af Dansk Textil Union.
Arrangementet indeholdt ikke  

 noget turistmæssigt islæt. §gtefællerne var fuldtidsbeskæftiget i en af dem  

 drevet forretning, der handlede med modetøj.
Landsretten fandt, at  

 førstehåndskendskab til den kommende efterårssæson var af væsentlig betydning  

 for ægtefællernes overvejelser om, hvilke varer der senere skulle indkøbes.  

 Rejseudgiften blev under hensyn hertil anset for en fradragsberettiget  

 driftsomkostning, VLD af 24.juni 1988, Skat 1988.8.454.
En dyrlæge rejste til USA og Canada for at studere kvægsygdomme.
Opholdet  

 varede en måned, der fordeltes på studier af amerikansk malkekvæg,  

 universitetsstudier af kalvesygdomme, studier af virusinfektion hos kalve, og  

 universitetsstudier af kvægsygdomme.
Han besøgte tillige et center for  

 dyresygdomme og opholdt sig på en veterinærklinik.
Dyrlægen, der drev praksis  

 i interessentskab med andre dyrlæger, tilkendegav, at han havde haft nytte af  

 studiet af kvægsygdomme i udlandet, idet hans praksis havde hovedvægt på  

 kvægsygdomme.
Rejseudgifterne blev godkendt som fradragsberettigede  

 driftsomkostninger, idet rejsen udelukkende havde haft et rent fagligt  

 formål, Skat 1988.9.538.
 En speciallæge i plastickirurgi kunne fradrage rejseudgifter dels til en  

 kongres i USA, dels til en kongres i Sverige, idet det blev lagt til grund,  

 at lægens overværelse af demonstrationer i operationsteknik m.v. skete for at  

bevare det høje faglige niveau, som måtte antages at være forudsætningen  

 for driften af hans private praksis,  ØLD af 21.juni 1982 (skd.66.279).
 Samme skatteyder fik kun fradrag for 50 pct. af udgifterne til en rejse  

 til Nordisk Plastikkirurgisk Forenings kongres i Island, idet der - i  

 modsætning til de foran nævnte rejser - havde været et turistmæssigt islæt i  

 rejsen til Island, lrs.1985.74.
 Af afgørelser vedrørende selvstændige erhvervsdrivende kan i øvrigt nævnes  

 lsr.1963.144 (tandlæge), 1970.62 (kiropraktor) samt UfR 1966.215 H (tandlæges  

 bierhverv).
Lsr.1962.37 (indehaveren af en kunst- og klejnsmedie kunne delvis  

 fratrække sine udgifter til en rejse til USA.
Formålet med rejsen var at  

 undersøge 1) hvorvidt de i hans virksomhed anvendte produktionsmaterialer var  

 tidssvarende, 2) at søge et af ham konstrueret vindue indført på det  

 amerikanske marked og 3) at skaffe sig oplysninger om uddannelsesforhold i  

 USA.), lsr. 1964.60 (delvis fradrag for udgifter til Spaniensrejser under  

 hensyn til at rejserne til dels ansås for foretaget for at indsamle materiale  

 til brug for senere litterære publikationer) og lsr. 1979.86. (Fradrag for  

 udgifter til flyvebilletter vedrørende indkøbsrejse til Iran fuldt ud  

 anerkendt, selv om familie samtidig blev besøgt, da udgifterne ville have  

 været de samme, selv om den pågældende ikke havde besøgt sin familie i Iran).
 I ØLD af 28.okt. 1982 (skd.65.194) tiltrådte retten en skønsmæssig  

 nedsættelse af fradraget for en grosserers udgifter til rejser og  

 repræsentation under henvisning til, at der havde været  et feriemæssigt  

 islæt  i rejsevirksomheden og til, at der  manglede bilag  for ca.  

 halvdelen af udgifterne.
Ved utrykt kendelse af 10.april 1989 har Landsskatteretten stadfæstet  

 ansættelserne for en slagtermester, som i både 1985 og 1986 havde modtaget  

 frirejser for såvel ham selv som hustruen til Det fjerne Østen i 1985 og Det  

 Græske Øhav i 1986 var pæmier i forbindelse med nogle  

 udstillingskonkurrencer.
Ansættelserne var forhøjet med en skønsmæssig værdi  

 af rejserne, idet rejserne var private.
Landsskatteretten har ved utrykte kendelser af henholdsvis 9.marts 1988 og  

 6.april 1989 stadfæstet 2 autoforhandleres ansættelser, hvorved værdien af  

 rejser til Japan var tillagt den skattepligtige indkomst som løntillæg fra  

 selskabet til de pågældende forhandlere i deres egenskab af hovedaktionærer.  

 Der forelå i begge tilfælde en forpligtelse for forhandlerne til at deltage i  

 rejser i henhold til indgåede aftaler med de pågældendes leverandører.
Uanset  

 den formelle forpligtelse til at besøge Japan var der, efter vurdering af  

 rejseprogrammerne, tale om rejser med stærkt turistmæssigt islæt.
Endvidere  

 blev rejserne, der var delvise frirejser, givet som belønning til de  

 forhandlere, der havde klaret sig bedst.
Landsskatteretten har ved kendelse af 25.nov. 1988 nedsat ansættelsen for  

 et bestyrelsesmedlem, idet der efter det oplyste om det faglige indhold af  

 rejsen ikke fandtes tilstrækkelig grundlag for at beskatte  

 bestyrelsesmedlemmet af nogen værdi af hans egen rejseandel.
Der var tale om  

 en 4-dages rejse til Wien for medlemmerne af en bestyrelse og deres  

 ægtefæller.
Derimod fandt Landsskatteretten, at værdien af hustruens  

 deltagelse i rejsen skulle beskattes hos bestyrelsesmedlemmet.
4.3. Kommanditister Kommanditister kan fradrage rejseudgifter afholdt i forbindelse med  

 kommanditselskabets generalforsamling (SD-cirk. nr.465 af 19.maj 1976).
4.3.1. Faglige møder Advokater kan fradrage udgifter ved deltagelse i Advokatsamfundets  

 almindelige advokatmøde.
Apotekere kan fradrage udgifter ved deltagelse i  

 Dansk Apotekerforenings generalforsamling.
Udgifter ved deltagelse i årsmøde  

 og generalforsamling i Bedemændenes Landsforening er anset for  

 fradragsberettigede.
 Det er kendetegnende for disse afgørelser, at der var tale om møder med et  

 ret snævert erhvervsmæssigt sigte.
I udlandet Når et fagligt møde eller et kursus henlægges til et fremmed land (typisk  

 almindelige turiststeder) medfører dette fradragsrettens bortfald, medmindre  

 rejsemålet - kursusstedet - som sådant kan siges at være fagligt begrundet,  

 jf.
VLD af 17.april 1984 om et tandlægekursus på Tenerife (skd.71.727).
4.4. Kursusudgifter Udgifter ved deltagelse i faglige kurser er fradragsberettigede, når der  

 er tale om kurser, der har til formål at  vedligeholde og ajourføre  

  deltagernes faglige viden og uddannelse.
Der kan  derimod ikke  

  foretages fradrag for udgifter til kurser med  

videreuddannelsesformål.
Læger og tandlæger,  der deltager i de af henholdsvis Den  

 Almindelige Danske Lægeforening og Dansk Tandlægeforening afholdte  årlige  

 fortsættelseskurser,  kan fratrække de med deltagelsen forbundne  

 udgifter.
En læge kunne fradrage kursusgebyret for deltagelse i et  

 efteruddannelseskursus, afholdt af Lægeforeningens uddannelseskomite, lsr.  

 1980.209.
En læge påbegyndte i sept. 1972 selvstændig praksis med akupunktur som  

 eneste speciale.
Han havde kun en kortvarig (ca. 1 måned) praktisk uddannelse  

 i denne behandlingsmetode.
I 1973 havde han foretaget studie- og  

 kongresrejser for 21.000 kr.
I ØLD af 15.jan. 1982 (skd.61.200) udtalte  

 landsretten, at  det efter de foreliggende oplysninger  må lægges til  

 grund, at  formålet  med lægens deltagelse i de omhandlede kurser  

har været at opnå en sådan videreuddannelse i den omhandlede specielle  

 behandlingsteknik,  at han blev i stand til at drive den nylig åbnede  

 klinik, og herefter kunne der ikke gives fradrag for de afholdte udgifter.
En almen praktiserende læge havde fra 1980 til 1984 fået uddannelse i  

akupunktur  ved forskellige kurser i Europa, ialt 213 timers  

 teoretisk uddannelse, og han havde i 4 år anvendt akupunktur som  

 rutinebehandling i den daglige praksis.
Han påtænkte at deltage i et kursus i  

 akupunktur i Kina fra 15.juni til 15.sept. 1985, og udgifterne hertil ville  

 andrage ca. 59.000 kr.
Da der skønnedes at være tale om  

videreuddannelse,  kunne udgifterne ikke fratrækkes.
Se tilsvarende  

 afgørelse i Skat 1986.3.220.
Vedrørende  tandlægers  kursusudgifter anerkendes der fradrag for  

 deltagelse i kursus om universel analgesi og i lsr.1958.139 anerkendes der  

 fradrag for udgifter til kursus i orthodonti og i lsr.1969.151 fradrag for  

 deltagelse i arbejdskursus med demonstrationer.
I lsr.1984.176 gives der  

 fradrag for udgifter til kurser i social-odontologi (samfundsodontologi).
Derimod blev der i lsr.1969.153 nægtet en tandlæge fradrag for deltagelse  

 i et kursus, et såkaldt post-graduate course i tandreguleringsteknik.
Han  

 begrundede sin deltagelse med et ønske om i højere grad end hidtil selv at  

 behandle patienter med tandregulering.
 En klinisk  tandtekniker  fik fradrag for udgifter til et  

autorisationskursus,  da deltagelse var nødvendig for en fortsættelse  

 af den af skatteyder hidtil drevne selvstændige virksomhed, og da kurset ikke  

 havde karakter af videreuddannelse, lsr.1985.73.
 Fysioterapeuter  kan få fradrag for dokumenterede eller  

 sandsynliggjorte udgifter som afholdes i forbindelse med deltagelse i de af  

 Den Almindelige Danske Lægeforening og Danske fysioterapeuter afholdte kurser  

 i afspænding, lsr.1961.51.
 Kursusudgifter, der afholdes af  danselærere og frisører,  vil som  

 regel være fradragsberettigede, lsr.1963.43 og 1964.62.
I almindelighed vil der være fradragsret for udgifter til deltagelse i  

kurser, der arrangeres af Landbrugets Informationskontor  under  

 betegnelsen »en uge på landbrugsskole«.
Eventuelle tilskud til  

 deltagelse i kursus er skattepligtige, jf.
Skat 1985.5.143.
 En  gas- og vandmester  kunne fradrage sin udgift til deltagelse i  

 et  kursus om naturgasprojekter,  afholdt af Teknologisk Institut, jf.  

 lsr.1983.162.
Der er  normalt  fradragsret for udgifter til faglige kurser,  

 arrangeret af  Foreningen af Registrerede Revisorer,  når kurserne  

 foregår her i landet.
En tilsvarende arbejdsregel må også gælde  andre  

 tilsvarende organisationers kurser,  jf.
Skat 1987.10.744.
 Udgifter til kurser af  almen instruktiv karakter uden specifik  

 relation til den pågældendes erhverv er ikke fradragsberettigede,  jf.  

 f.eks. lsr.1979.197 om et managementkursus arrangeret af Hubbard Scientology  

 Organisation.
 Udgifter til deltagelse i et  vognmandskursus,  som blev krævet af  

 direktoratet for vejtransport for at den pågældende kunne opnå tilladelse til  

 at udføre godstransport, kunne ikke fradrages, idet kurset blev anset for et  

 led i  videreuddannelse og etablering,  Skat 1986.6.403.
 Om kurser, der afholdes i udlandet, se foran under L 4.3.1.
4.5. Lejeudgifter Udgifter til leje af erhvervslokaler er fradragsberettigede.
 Hvis der drives erhvervsvirksomhed fra lokaler i den pågældendes egen  

 ejendom og der udgiftføres en skønnet husleje i driftsregnskabet, skal et  

 tilsvarende beløb tages til indtægt i ejendomsregnskabet.
 Skatteydere, der udøver erhvervsvirksomhed i eget hus i et omfang, der  

ikke berettiger til vurderingsfordeling, kan fradrage  et til den  

 erhvervsmæssigt anvendte del af lejeværdien svarende beløb  i  

 kapitalindkomsten.  Der kan  ikke foretages fradrag  ved  

 opgørelsen af den  personlige indkomst,  da fradraget skal modsvare  

 den beregnede lejeværdi af den erhvervsmæssigt benyttede del af ejendommen.  

 Se PSL-cirk. pkt. 11c.
 Om arbejdsværelse i egen ejendom, se C 4.2.1.
Indtægter og driftsudgifter vedrørende den erhvervsmæssigt benyttede del  

 af ejendomme  med vurderingsfordeling  efter LL § 15 B, er  

personlig indkomst,  jf.
PSL § 3, stk.1 og stk.2, nr.1 (se evt.
C  

 4.2.1).
 Om lejeudgifter, der er afholdt før virksomhedens påbegyndelse, henvises  

 til C 2.1.
 Udgift til leje, som en skattepligtig var blevet dømt til at betale, fordi  

 han overfor udlejeren hæftede solidarisk med en tidligere kompagnon, blev  

 anset for et formuetab, idet lejen angik en periode, hvor den pågældende var  

 udtrådt af virksomheden, lsr.1976.148.
Ved flytning af en købmandsforretning til større lokaler ca. 200 m fra  

 hidtidig forretning, blev der afholdt udgifter til advokat og stempling af  

 lejekontrakt.
Disse udgifter blev ikke anset for fradragsberettigede efter  

 Statsskattelovens § 6 a, idet formålet med flytningen var at udvide og  

 forbedre virksomhedens hidtidige indkomstgrundlag, Skat 1990.4.283.
 En tandlæge blev nægtet fradrag for udgiften til  leje af malerier   

 til ophængning i konsultationen, idet der ikke ansås at være den fornødne  

 kvalificerede tilknytning til klagerens indkomsterhvervelse, lsr. 1980.28.
 Et selskab, der forhandlede sports-, jagt- og fiskeriartikler kunne  

 fradrage en lejeudgift på 2.000 kr. for et jagtterræn, der anvendtes dels af  

 personalet til træning i praktisk jagtudøvelse m.m., dels af kunder til  

 afprøvning af geværer, lsr.1983.20.
 En vognmand fik godkendt fradrag for udgiften til midlertidigt brug af en  

 anden vognmands køretilladelse, idet udgiften blev anset for en lejeudgift,  

 Skat 1989.6.470.
4.6. Sponsorbidrag Udgifter til reklame kan fratrækkes, hvadenten der ved den afholdte  

 reklameudgift tilsigtes opnået salg i vedkommende indkomstår eller i senere  

 indkomstår, jf.
LL § 8.
Dog kan afholdte udgifter  udover reklameformålet tilgodese sådanne  

 andre formål,  at der ikke kan foretages fradrag.
I lsr. 1980.95 havde en  

 autoforhandler fratrukket udgifter ved deltagelse i motorløb med en vogntype,  

 han solgte.
Autoforhandleren havde tidligere vundet præmier, og hans salg af  

 den pågældende vogntype var steget stærkt.
Vognen blev ikke benyttet til  

 anden kørsel.
Landsskatteretten fandt,  at der ikke var en sådan direkte  

 sammenhæng  mellem hans deltagelse i motorløb og hans  

 indkomsterhvervelse, at udgifterne kunne fratrækkes.
I en bindende forhåndsbesked blev en autoforhandler nægtet fradrag for  

 anskaffelsessum og driftsudgifter (sponsorbidrag) til en sejlbåd, der i  

 reklameøjemed skulle deltage i kapsejladser under navnet på det bilmærke,  

 forhandleren solgte.
Der var herved henset til, at udgiften ikke havde en  

 sådan forbindelse med skatteyderens virksomhed som autoforhandler, at  

 udgiften kunne anerkendes som en fradragsberettiget driftsudgift samt til  

 skatteyderens personlige interesse for sejlsport, omend det var forudsat, at  

 han ikke selv skulle indgå i bådens besætning under kapsejladserne.
I lsr.1980.93 havde en agent stillet sit sommerhus, som ellers var  

 udlejet, til rådighed for nogle tyske forretningsforbindelser.
Den  

 udlejeværdi, der skulle have været indtægtsført, modsvaredes efter agentens  

 opfattelse af en tilsvarende fradragsberettiget repræsentationsomkostning,  

 idet det var af stor reklamemæssig værdi for ham, at kunne stille huset til  

 rådighed for sine kunder.
Landsskatteretten fandt, at der ikke var en sådan  

 nær og direkte forbindelse mellem klagerens indtægtserhvervelse som agent og  

 forretningsforbindelsernes vederlagsfri benyttelse af hans sommerhus, at der  

 var tale om en fradragsberettiget driftsomkostning.
Et aktieselskab havde ydet bidrag til et andelsselskab med det formål, at  

 beløbene skulle anvendes til  arrangementer,  hvor aktieselskabet  

 kunne få  kontakt med kunder eller kundeemner.  Beløbene var bl.a.  

 anvendt til jagtleje og vildtpleje.
På de arrangerede jagtture deltog foruden  

 kunder og kundeemner tillige direktøren for aktieselskabet.
Landsskatteretten  

 fandt  ikke,  at de omhandlede udgifter kunne betragtes som  

fradragsberettigede driftsomkostninger, lsr.1986.18.
 Udgifter til annoncer med et  rent politisk indhold  kan ikke  

 fratrækkes, lsr.1974.58.
 Et firmas udgifter til hestehold (galopheste) kan ikke fratrækkes som  

 reklameudgift uanset, at heste navngives således, at firmanavnet indgår i  

 alle hestenes navne, da hestehold af den nævnte art normalt må betragtes som  

 hobby, og man ikke kan udskille det reklamemæssige fra hobbyen, jf.  

 tilsvarende afgørelse om travhestehold, lsr.1960.55.
 I TfS 1989, nr.587, er dog nævnt en afgørelse, hvor Ligningsrådet efter  

en konkret bedømmelse  gav fradrag for udgifter til travhestehold som  

 reklameudgifter.
Sponsorbidrag må i visse tilfælde betragtes som en  

ikke-fradragsberettiget gave.  Fradrag må således nægtes, hvis det  

 overvejende eller eneste motiv til bidraget har været veneration for klubben.  

 I lsr.1979.188 blev en ejendomsmægler nægtet fradrag for udgifter til  

 gavekort til en fodboldklubs trænere.
Ejendomsmægleren havde ved ansættelsen  

 derimod fået fradrag for udgifter til indkøb af fodboldtrøjer med påtrykt  

 reklametekst.
 En ejendomsmæglers fradrag for udgifter til sponsorering af en  

 golfturnering blev ikke godkendt, idet udgifterne måtte anses for afholdt som  

 følge af ejendomsmæglerens personlige interesse for golfspillet, Skat  

 1989.6.479.
 I VLD af 23.maj 1985 (Skat 1985.7.183) opnåede et ApS  kun delvis  

 fradrag  for reklameudgifter i form af tilskud til en rideklub.  

 Afgørelsen begrundedes med, at udgiften havde privat karakter, idet  det  

 overvejende motiv  var at støtte rideklubben, som hovedanpartshaveren var  

 formand for.
 I Skat 1988.11.689 fik et selskab, der drev malervirksomhed, derimod  

 fradrag for en ydelse på 2.000 kr. til en lokalradio som en reklameudgift,  

 idet selskabet flere gange var blevet nævnt i radioen som bidragsyder.
 Ligningsrådet har i en konkret sag tilkendegivet, at der var fradragsret  

 for erhvervsvirksomheder, der ydede sponsorbidrag til en fodboldklub.  

 Fodboldklubben forpligtede sig til at opstille et tobleroneskilt, hvor de  

 pågældende erhvervsvirksomheder blev fremhævet under et motto, ligesom  

 virksomhederne blev nævnt i klubbens kampprogram.
Gaver Om afgrænsningen af reklamegaver over for repræsentation, se L 4.7.
 Reklamegaver kan fradrages fuldt ud, se følgende eksempler:
Et selskab var repræsentant for 2 svenske virksomheder, der solgte  

 forsvarsmateriel.
Selskabet skulle være til rådighed med oplysninger om  

 forsvarsmateriellet samt arrangere demonstration af dette.
I den forbindelse  

 havde selskabet afholdt udgifter til  opmærksomheder primært til  

 offentligt ansatte inden for forsvaret,  idet forsvaret var selskabets  

 overvejende forretningsforbindelse.  Uanset  at der var tale om  

 udgifter  afholdt over for offentligt ansatte, ville Landsskatteretten  

 ikke afvise, at udgifterne måtte anses for medgået til at erhverve, sikre og  

 vedligeholde selskabets indkomst, hvorfor  fradrag blev godkendt,  

  Skat 1986.6.402.
Et selskab med en årlig omsætning på over 1 mia. kr. påtænkte i anledning  

 af sit 100 års jubilæum at opføre en museumsbygning i materialer produceret  

 af virksomheden.
Bygningen skulle foræres til kommunen, der ejede  

 byggegrunden.
Bygningen forventedes at koste ca. 8 mio. kr.
Overdragelsen  

 ville være betinget af forskellige reklamemæssige aktiviteter i  

 jubilæumsåret, herunder artikler og annoncering i fagblade og dagblade i  

 forbindelse med indvielsen.
Endvidere ville selskabet være berettiget til at  

 anvende billeder m.v. af bygningen til markedsføring samt til at fremvise  

 bygningen til potentielle kunder.
Endelig skulle bygningen forsynes med  

 reklamering om, at selskabet havde skænket denne til kommunen i anledning af  

 jubilæet.
Ligningsrådet afgav bindende forhåndsbesked om, at udgifterne til  

 opførelse af museumsbygningen måtte anses for at have en sådan reklamemæssig  

 værdi for selskabet, at udgifterne kunne fradrages.
En bank havde i anledning af sit 75 års jubilæum ladet opstille et  

 klokketårn på byens torv og skænket tårnet til byen.
Under hensyn til, at  

 klokketårnet, hvis drift og vedligeholdelse blev varetaget af banken, var  

 placeret foran bankens hovedsæde, og at det af dets sokkel fremgik, at det  

 var banken, der var giver, fandt Landsskatteretten, at den afholdte udgift  

 til klokketårnet måtte antages at tage sigte på at opretholde bankens  

 almindelige omdømme og samtidig fremme dens interesse ved at gøre den kendt  

 og fordelagtigt bemærket, og at udgiften derfor var fradragsberettiget efter  

 LL § 8, stk.1. Se en lignende afgørelse i Skat 1989.4.335.
 En sparekasse med en betydelig lokal markedsandel fik af Landsskatteretten  

 godkendt fradrag for gaver til lokale foreninger i anledning af sparekassens  

 jubilæum, uanset om foreningerne var kunder i sparekassen eller ej.  

 Landsskatteretten fandt, at gaveydelserne havde  en ikke uvæsentlig  

 betydning for sparekassens status og almindelige omdømme i det lokale  

 område,  bl.a. fordi en væsentlig del af foreningernes medlemmer var  

 kunder i sparekassen, lsr.1982.124. Se en lignende afgørelse i Skat  

 1989.8.613.
En selvejende institution, der havde til formål at drive kunstmuseum,  

 skulle opføre en museumsbygning på 3.000 m2. En del af byggeriet var  

 finansieret af et af kommunen ydet tilskud.
Med henblik på helt at færdiggøre  

 byggeriet, skulle der bruges yderligere midler, der påtænktes fremskaffet,  

 dels ved bidrag i henhold til ligninglovens § 8A, efter hvilken bestemmelse  

 institutionen var godkendt, dels ved bidrag fra erhvervsvirksomheder.
De  

 virksomheder, der ydede bidrag, ville være berettiget til reklamer i form af  

 katalogreklamer og rumreklamer.
Umiddelbart efter museets åbning skulle der  

 udgives en publikation til beskrivelse af byggeriet og dets forløb samt en  

 fortegnelse over bidragydere.
Publikationen udsendtes bl.a. til den samlede  

 dag- og fagpresse og solgtes fra museets kiosk (bl.a. til landets  

 biblioteker). Reklamerne kunne være nævnelse af firmanavn eller  

 helsideannoncer, til henholdsvis 5.000 kr. og 10.000 kr.
For større  

 sponsorbidrag, op til 40.000 kr., kunne erhverves forskellige stationære  

 skilte i museet med omtale af firmaet.
Ligningsrådet afgav bindende  

 forhåndsbesked om, at erhvervsvirksomheder, der ydede bidrag til kunstmuseet,  

 opnåede reklame i et sådant omfang, at udgifterne kunne fratrækkes som  

 driftsomkostninger, Skat 1988.6.352.
En skole, der uddannede eksportsælgere og ledere med henblik på at støtte  

 danske virksomheder i deres afsætningsbestræbelser i udlandet, havde behov  

 for udvidelse.
En del af de øgede udgifter herved skulle finansieres ved  

 bidrag fra erhvervsdrivende.
I forbindelse med indvielsen af byggeriet ville  

 skolen udgive en avis, hvori interesserede firmaer kunne annoncere.
Avisen  

 påtænktes indlagt i en lokal avis, der normalt udkom i 40.000-50.000  

 eksemplarer.
Firmaerne blev desuden tilbudt mulighed for opsætning af faste  

 skilte i skolens bygninger samt annoncering i op til 10 år i skolens  

 årsskrift.
Prisen for annoncering og/eller faste skilte i skolens bygninger  

 skulle fastsættes til 10.000-20.000 kr., dog således at større bidrag kunne  

 andrage op til 50.000 kr.
Prisfastsættelsen ville ske under hensyn til  

 værdien af annonceringen og skiltningen.
Ligningsrådet afgav bindende  

 forhåndsbesked om, at de nævnte bidrag måtte anses for fradragsberettigede  

 reklameudgifter for firmaerne, jf. ligningslovens § 8, stk.1, Skat  

 1988.8.491.
En specialarbejderskole havde påbegyndt et byggeri, og man udsendte en  

 pjece til forskellige virksomheder om at yde et bidrag til skolens  

 kunstneriske udsmykning.
De ydede bidrag ville være mellem 200-5.000 kr.
Ved  

 byggeriets færdiggørelse ville skolen lade trykke en avis, der omtalte  

 byggeriet, og man ville nævne bidragyderne ved firmanavn m.v.
Alle  

 bidragydere kunne uden yderligere afgift indrykke en annonce med navn på  

 virksomheden m.v.
Avisen ville blive husstandsomdelt med et oplag på ca.  

 27.500 eksemplarer.
Ligningsrådet gav bindende forhåndsbesked om, at  

 virksomheder, der ydede bidrag til kunstudsmykningen, ville opnå ret til  

 reklame i et sådant omfang, at udgifterne hertil kunne fratrækkes som  

 reklameudgifter, jf. ligningslovens § 8, stk.1.
 Erhvervsdrivendes  bidrag til turistforeninger  kan  i  

 almindelighed ikke fradrages.  Undtagelse kan dog gøres for f.eks.  

 hotelejere.
 Iøvrigt vil frivillige bidrag og gaveydelser ikke blot kunne fratrækkes  

 udfra et reklameudgiftssynspunkt, men også som  en form for  

 »varerabat«.  Det er således antaget, at et malerfirma, der  

 havde deltaget i opførelsen af en svømmehal, og som skænkede institutionen et  

 kontantbeløb i stedet for en kutymemæssig tingsgave, kunne fratrække dette  

 beløb som en rabat i tilknytning til entreprisen.
 Sponsorers bidrag til fodboldklubber og andre sportsklubber kan fradrages  

 som driftsudgift,  såfremt sponsorerne opnår ret til en rimelig  

 reklame.  Fradragsretten må forudsætte, at sponsorens identitet (navn  

 eller firmamærke) direkte fremgår af skiltning eller lignende.
Tilsvarende gælder for  kulturelle arrangementer.  Danske  

 erhvervsvirksomheder, der sponsorerede  The Hans Christian Andersens  

 Ballet Awards  kunne ifølge en bindende forhåndsbesked fra Ligningsrådet  

 fratrække bidragene som driftsomkostninger.
Alle sponsorerne blev nævnt i  

 gallaprogrammet og i helsides annoncer i landsdækkende aviser.
Afhængig af  

 bidragenes størrelse kunne virksomhederne få yderligere reklame, f.eks. i  

 form af ret til at anvende statuetten i reklamesammenhæng, jf.
Skat  

 1987.12.894.
 Et firma fik fradrag for ydelsen af et beløb, der skulle dække de direkte  

 udgifter til en festaften til fordel for »Flygtning 81«.  

 Virksomheden fik  som den eneste stillet annonceplads til rådighed i  

 festprogrammet.
I forbindelse med  indsamlingen  til »Flygtning 86« havde  

 nogle handlende  indrykket annoncer  i aviserne  og reklamerede  

 samtidig i forretningen  med meddelelse om, at de ville give en vis  

 procentdel af deres omsætning til flygtningehjælpen.
Bidragene blev anset for  

 fradragsberettigede som  reklameudgifter,  Skat 1986.11.671.
4.7. Repræsentationsudgifter Der er  som hovedregel kun begrænset fradrag  for udgifter til  

 repræsentation, jf.
LL § 8, stk.4. Der henvises til skd.cirk. nr.5 af 21.jan.  

 1986.
 Repræsentationsudgifter kan kun fradrages med  25 pct.  af de  

 afholdte udgifter.
 Der skal derfor foretages en  afgrænsning af repræsentationsudgifter  

 fra andre fuldt fradragsberettigede driftsomkostninger  som f.eks.  

 udgifter til personale, reklame og salgsomkostninger i øvrigt.
 Repræsentationsudgifter er  typisk  udgifter, som en skatteyder  

 afholder for at få afsluttet forretninger eller for at knytte eller bevare  

forretningsforbindelser,  og de afholdes over for personer, som  

ikke  er knyttet som  medarbejdere  til virksomheden.
 Repræsentationsudgifter er  oftest udgifter til  måltider,  

 restaurationsbesøg, tobaks- og drikkevarer, gaver og opmærksomheder over for  

 forretningsforbindelser og deres familier, afholdelse af jubilæer,  

 fødselsdage og forretningsindvielser samt endvidere udgifter til  

 underholdning og fornøjelser og deltagelse f.eks. i rejser, udflugter og  

 ferieophold.
 Af udgiften til øl, bortgivet af en depotejer til kunder, som var i  

 restaurationer og hos købmænd, når han afleverede øl, blev kun 1/3 anset for  

 reklameudgift, medens 2/3 blev anset for repræsentationsudgift  overfor  

 restauratører og købmænd, der var depotejerens direkte kunder,  Skat  

 1989.10.801.
Personaleudgifter og andre interne udgifter Der er alene tale om repræsentation, hvis udgiften afholdes  over for  

 personer, der ikke er knyttet til virksomheden som medarbejdere m.v.
 Personaleudgifter, dvs. udgifter der afholdes direkte til fordel for de  

 ansatte i en virksomhed, og som knytter sig til velfærdsforanstaltninger,  

 eller som tager sigte på at forbedre arbejdsmiljøet eller arbejdsklimaet, kan  

 i samme omfang  som hidtil fratrækkes ved indkomstopgørelsen uden  

 begrænsning.
 Det er derfor nødvendigt at sondre mellem, om udgifterne er afholdt over  

 for medarbejdere (interne udgifter), eller om de er afholdt over for  

 forretningsforbindelser.
 Som  medarbejdere  betragtes først og fremmest  de ansatte  

  i virksomheden.  Herudover  er der en række andre persongrupper, der  

 har  en sådan tilknytning til virksomheden,  at de normalt må  

 sidestilles med medarbejdere, f.eks.  bestyrelsesmedlemmer  og  

aktionærer.  Se skd.cirk. pkt.3 a der nærmere afgrænser denne  

 personkreds.
 Virksomhedens kunder, leverandører, rådgivere, forhandlere og fuldmægtige,  

 kommissionærer, konsignanter og agenter  uden ansættelse i  

 virksomheden  betragtes som  forretningsforbindelser.
 Af  rådgivere  kan nævnes virksomhedens advokater, revisorer,  

 konsulenter og rådgivende ingeniører, der ikke er ansat i virksomheden.
I  ganske særlige tilfælde  kan det forekomme, at de omtalte  

 forhandlere, fuldmægtige, kommissionærer, konsignanter og agenter må  

sidestilles med medarbejdere,  således at udgifter afholdt over for  

 disse personer er fuldt fradragsberettigede.
Som  eksempel  kan  

 nævnes, at bilforhandlere normalt betragtes som forretningsforbindelser i  

 forhold til importøren af de pågældende biler.
Hvis importøren imidlertid i  

 forbindelse med lanceringen af en ny bilmodel inviterer landets  

 hovedforhandlere til en demonstration, der er nødvendig for, at forhandlerne  

 kan varetage deres salgsopgaver, må forhandlerne i denne forbindelse  

 betragtes som importørens medarbejdere.
Et selskab, der producerede husholdningsartikler, inviterede sine  

 forhandlere på fabriksbesøg hos den udenlandske producent og til  

 demonstrationsmøder hos selskabet.
Deltagerne var indehavere og ledende  

 medarbejdere i butikker, der solgte selskabets produkter.
Formålet var at  

 give forhandlerne bedre kendskab til produkterne, således at markedsføringen  

 blev bedre.
Under hensyn til, at der var tale om generel information, der  

 ikke kunne siges at være en forudsætning for varetagelse af salgsopgaverne,  

 fandtes udgifterne til rejse, ophold og fortæring at måtte betragtes som  

 repræsentationsudgifter med begrænset fradragsret.
Reklameudgifter Udgifter til  reklame kan fradrages fuldt ud  i medfør af LL § 8,  

 stk.1. Repræsentationsudgifter må derfor afgrænses i forhold til  

 reklameudgifter.
 I modsætning til repræsentationsudgifter er det  karakteristisk for  

 reklameudgifter,  at de normalt afholdes  over for en ubestemt kreds  

 af kunder eller potentielle kunder.  Reklameudgifter tager endvidere  

 sigte på at opretholde en virksomheds almindelige omdømme eller fremme dens  

 interesser ved at gøre den kendt og fordelagtigt bemærket.
 Der foreligger  et særligt problem  med hensyn til  gaver og  

 opmærksomheder.  Er et  firmamærke eller firmanavn påført  en  

 gavegenstand, kan udgifterne i almindelighed betragtes som fuldt  

 fradragsberettigede reklameudgifter, såfremt det drejer sig om gaver, der i  

 reklameøjemed er fremstillet  i et større antal  eksemplarer, og som  

ikke er særligt kostbare.  Som  eksempel  herpå kan nævnes  

 askebægre, papirknive, kuglepenne, kalendere, parkeringsskiver, tændstikæsker  

 osv. med påtrykt firmanavn.
 Sådanne genstande  kan anses for reklameartikler,  hvis  

 indkøbsprisen eller fremstillingsprisen  ikke er højere end 100 kr. ekskl.  

 moms,  og genstandene på  iøjnefaldende  måde er forsynet med  

firmaets navn eller mærke (logo).
Det gælder  derimod ikke  f.eks. en flaske vin med giverens navn på  

 etiketten, der må anses for en repræsentationsudgift med begrænset  

 fradragsret, jf.
Skat 1987.5.357.
 Bidrag,  som i reklameøjemed ydes  til lotterier o.lign.,  

  samt  sponsorers bidrag  til sportsfolk, sportsklubber, kulturelle og  

 lignende formål,  anses som fuldt fradragsberettigede reklameudgifter, når  

 virksomhederne opnår en hertil svarende ret til reklame  for deres navn  

 eller firmamærke, se L 4.6.
 I  særlige tilfælde  kan  arrangementer  som f.eks.  

 forretningsjubilæer, receptioner o.lign. have et sådant reklamemæssigt islæt,  

 at udgifterne kan fradrages som  reklameudgifter.  Det er dog en  

 betingelse, at der er  åben adgang for offentligheden eller for en større  

 og ubestemt kreds af personer,  og at der alene er tale om  mindre  

 serveringer, der ikke har karakter af bespisning.
 Udgifter til  genstande af ubetydelig værdi,  som uddeles til  

 gæster og kunder ved sådanne arrangementer, kan ligeledes anses for  

reklameudgifter,  selv om genstandene ikke er forsynet med firmamærke  

 eller firmanavn.
 Som  eksempel  kan nævnes udgifter til en  reception,  som  

 en virksomhed afholder i forbindelse med sin fødselsdag, hvor der bydes på  

 forfriskninger og uddeles balloner, flag og lign.
 Endvidere kan udgifter, som en forretning afholder til  kaffe og brød  

 eller lignende, som serveres for kunderne  på udsalgets første dag,  

 betragtes som fuldt fradragsberettigede driftsomkostninger.
 Udgifter til  mindre traktementer,  der afholdes i forbindelse med  

 messer og udstillinger eller pressemøder, der har  åben adgang  for  

 pressen eller andre interesserede, kan ligeledes betragtes som  

reklameudgifter.
En selvejende institution, der afholder 2 årlige modemesser, inviterer  

 danske og udenlandske journalister til at overvære messerne, således at der  

 skabes reklame og omtale af messen og det udstillede.
Udgifter til  

arbejdsfrokoster  for journalisterne blev anset for  

repræsentationsudgifter  med begrænset fradragsret, idet der var tale  

 om udgifter til  egentlig bespisning  af særligt indbudte journalister  

 i forbindelse med en messe  uden offentlig adgang,  jf.  HRD. af  

 13.marts 1990, Skat 1990.5.343.
 Udgifter afholdt i forbindelse med et selskabs børsintroduktion, såsom  

 udarbejdelse af prospekt, blev ikke anset for en fradragsberettiget  

 reklameudgift, da udgifterne hertil ikke i overvejende grad var afholdt med  

 henblik på afsætning af selskabets produkter, men derimod med henblik på  

 afsætning af selskabets aktier.
 Gaver m.v.
 Visse gaver kan udfra et reklamesynspunkt fradrages fuldt ud, se L 4.6.
 Gaver, der anses for fradragsberettigede, må  opdeles  i  

 repræsentationsgaver  med begrænset fradragsret  og gaver  med fuld  

 fradragsret.  De foran nævnte reklamegaver til højst 100 kr., og de  

 nævnte bidrag til lotterier, sponsorbidrag m.v. er  fuldt  

 fradragsberettigede.
 Gaver til  almennyttige foreninger m.v.,  der er omfattet af LL §  

 8A, samt  udgifter til udredelse af løbende ydelser,  som er omhandlet  

 i LL § 12,  betragtes ikke som repræsentationsudgifter,  og kan derfor  

fradrages  i overensstemmelse med de respektive bestemmelser.
 Udgifter til  vareprøver og rabatter  er  fuldt  

 fradragsberettigede  salgsomkostninger.
Gaver og opmærksomheder  til forretningsforbindelser og deres  

 familier  betragtes som begrænset fradragsberettigede  

repræsentationsgaver,  forudsat at udgifterne hertil har den fornødne  

 tilknytning til indkomsterhvervelsen.
Dette gælder f.eks. normalt en flaske  

 vin eller spiritus, en æske chokolade eller blomster i anledning af jul,  

 fødselsdag eller lignende.
 I nogle lande er det en kutymemæssig nødvendighed i visse forbindelser at  

 yde  bestikkelse.  Sådanne ydelser betragtes ikke som  

 repræsentationsudgifter, men kan  efter omstændighederne  betragtes  

 som fuldt  fradragsberettigede  driftsomkostninger eller  

 provisionsudgifter, se L 4.13.
Rejser Udgifter til  rejser for forretningsforbindelser  anses - uanset  

 rejsens formål - for repræsentationsudgifter med  begrænset  

 fradragsret,  forudsat at udgifterne har den fornødne tilknytning til  

 indkomsterhvervelsen.
 Der er  dog fuld fradragsret  for  rejser for udenlandske kunder  

 (LL § 8, stk.4, 2.pkt.), se nedenfor,  samt for rejser til  

 medarbejdere  og personer, der må sidestilles med medarbejdere.
 Et ejendomsfirmas ydelser i form af rejser til ikke-ansatte personer, der  

 anbefalede firmaet til andre og derved formidlede salg af en ejerlejlighed,  

 blev anset som  anvisningsprovision  og var derfor  fuldt  

 fradragsberettigede driftsomkostninger. (Skat 1987.9.669).
Afgrænsning over for driftsudgifter i øvrigt Medicinalfirmaers  udgifter til konferencer m.v.,  hvor nye  

 præparater præsenteres, og hvor deltagerkredsen typisk består af læger, anses  

 for repræsentationsudgifter med  begrænset fradragsret  f.s.v. angår  

 udgifter til deltagernes rejse, ophold og fortæring m.v., hvorimod udgifter  

 til lokaleleje, foredragsholdere og normalt også til informationsmateriale  

 m.v. kan anses for fuldt fradragsberettigede driftsomkostninger.
Udgifter som  advokater og revisorer  afholder til  rejse,  

 ophold og fortæring i forbindelse med arbejde for en klient,  og  som  

 viderefaktureres til klienten som udlæg,  anses ikke som  

 repræsentationsudgifter for klienten.
Det skal dog påhvile klienten at  

 refundere beløbet som betaling for udført arbejde.
Afholder klienten derimod  

 udgiften direkte, vil der normalt være tale om repræsentationsudgifter med  

 begrænset fradragsret, Skat 1986.5.343.
En edb-skole  afholdt mod betaling kurser  såvel for virksomheder  

 som for enkeltpersoner.
Kurserne foregik på hoteller og omfattede foruden  

 undervisning også frokost.
Skolens  udgifter til bespisning var fuldt  

 fradragsberettigede driftsomkostninger, idet kursisterne betalte for  

 kurset inkl. bespisning.
 Udgifterne til en  frokost,  der serveres,  når  

 brancheforeninger, interesseorganisationer m.v. afholder møder  med  

 hinanden, anses for begrænset fradragsberettigede  

repræsentationsudgifter,  Skat 1986.8.524.
Sammenkomster med blandet deltagelse Sammenkomster med  blandet deltagelse  er sammenkomster, hvor der  

 deltager forretningsforbindelser og medarbejdere for den virksomhed, der  

 afholder udgifterne til sammenkomsten, samt eventuelt private venner og  

 bekendte.
 Der må skelnes mellem  repræsentationssammenkomster  med begrænset  

 fradragsret for alle udgifterne og  interne sammenkomster  med  

 begrænset fradrag for den forholdsmæssige del af udgifterne, der vedrører de  

 deltagende forretningsforbindelser.
 Anledningen til sammenkomsten er afgørende  for, om der er tale om  

 en repræsentationssammenkomst eller en intern sammenkomst.
 En sammenkomst arrangeret for forretningsforbindelser er således en  

repræsentationssammenkomst,  hvor udgifterne  som helhed  

  anses for afholdt over for forretningsforbindelser, således at  alle  

 udgifter  skal henføres til repræsentationsudgifter.
Afholder virksomheden derimod en sammenkomst for medarbejderne, vil der  

 være tale om  en intern sammenkomst med fuldt fradrag  for den del af  

 udgifterne, der vedrører medarbejderne, mens den del af udgifterne, der  

 vedrører eventuelt deltagende forretningsforbindelser, skal henføres til  

 repræsentationsudgifter.
Det vil normalt være en forudsætning for at anse  

 sammenkomsten for intern, at der  kun  er en  uvæsentlig  

 deltagelse  af forretningsforbindelser i sammenkomsten.
Hvis enkelte forretningsforbindelser således deltager i en julefrokost  

 afholdt for det samlede personale, er der tale om  en intern  

 sammenkomst,  og der skal ske en  forholdsmæssig fordeling af  

 udgifterne.  Der skal endvidere foretages en forholdsmæssig fordeling af  

 udgifterne, hvis en revisor deltager i et bestyrelsesmøde i egenskab af  

 revisor, og man i tilknytning til mødet afholder en frokost eller middag,  

 hvori også revisoren deltager.
I dette tilfælde er udgifterne til  

 middagsarrangementet ikke afholdt over for revisoren, men over for  

 bestyrelsen.
Der skal derfor kun ske begrænsning af fradraget for den del af  

 udgiften, der vedrører revisors andel i bespisningen.
Resten af udgiften er  

 fuldt fradragsberettiget.
 Fødselsdage, sølvbryllup o.lign.
Udgifter til blandede sammenkomster af privat karakter kan  normalt  

 ikke fradrages.  Det gælder således udgifter i anledning af  

 forretningsindehaverens fødselsdag, sølvbryllup o.lign. mærkedage af mere  

 personlig karakter.
I disse tilfælde er fradrag normalt helt udelukket, selv  

 om der blandt gæsterne skulle være et større eller mindre antal  

 forretningsforbindelser og medarbejdere.
 Fra praksis kan anføres:
I HD af 7.maj 1980 (Skd.54.236) ønskede to savværksejere fradrag for 69/86  

 af udgifterne til en frokost i forbindelse med deres 60-års fødselsdag, hvor  

 86 personer deltog.
Af deltagerne var 69 personer personale og  

 forretningsforbindelser, mens resten var private gæster.
Foruden denne  

 frokost holdt savværksejerne private fødselsdagsfester.
Højesteret fandt, at  

 arrangementet, hvori deltog »et ikke ubetydeligt antal slægtninge og  

 venner, havde haft et sådant personligt islæt, at det i overensstemmelse med  

 skattemyndighedernes praksis« måtte statueres, at  ingen del af  

 udgifterne  var fradragsberettiget.
 VLD af 3.okt. 1974 (Skd.34.301): Ved dommen blev udgifterne til en middag,  

 der blev afholdt på skatteyderens 40 års fødselsdag med deltagelse af 138  

 personer, hvoraf 123 var forretningsforbindelser og disses ægtefæller,  

ikke anset fradragsberettiget.
Endvidere kan henvises til HD af 2.dec. 1986 (jf.
Skat 1987.1.34). Ved  

 dommen blev en revisors udgifter til en sammenkomst i anledning af hans 50  

 års fødselsdag  ikke anset for fradragsberettiget,  under hensyn til,  

 at revisoren var uden forretningsmæssig tilknytning til i hvert fald 4 af de  

 50 deltagere i festen, ligesom der ikke var påvist nogen naturlig  

 forretningsmæssig anledning til festens afholdelse.
VLD af 1.marts 1982 (skd.65.177) anerkendte fradragsret for udgiften ved  

 en 60-årsfødselsdagsfrokost på hotel, hvor der udover skatteyderen og hans  

 hustru deltog 71 personer, som  udelukkende  var  

 forretningsforbindelser.
Derudover havde skatteyderen haft en sammenkomst i  

 sit hjem med 30 private gæster.
 Forretningsjubilæer og lign.
 Udgifter til sammenkomster med mere direkte tilknytning til virksomheden,  

 som f.eks. et forretningsjubilæum, må normalt betragtes som  begrænset  

 fradragsberettigede  repræsentationsudgifter.
Er sammenkomsten arrangeret  for personalet,  og har kun et mindre  

 antal forretningsforbindelser deltaget, er der dog tale om en  intern  

 sammenkomst med fuldt fradrag  for den del af udgifterne, der vedrører  

 personalet.
Har  enkelte slægtninge og private venner  deltaget i  

 sådanne sammenkomster, kan udgifterne til deres deltagelse  ikke  

 fratrækkes.
Anvendelse af formuegoder til repræsentation Udgifter til personalegoder f.eks. tilskud til  kantinedrift  kan  

fradrages fuldt ud.
 Anvendes et personalegode  til repræsentation  over for  

 forretningsforbindelser, skal en  forholdsmæssig del  af udgifterne  

henføres til repræsentationsudgifter med begrænset fradrag.  Dette  

 gælder f.eks. ved brug af personalekantine, udlån af firmaets  

 personaleferiebolig, firmabil eller lignende til repræsentative formål.
Kantiner Hvis der sker  levering af mad og drikkevarer m.v. udefra  til en  

 repræsentativ begivenhed (færdigt smørrebrød, diner transportable), skal  

 indkøbsprisen for de pågældende varer, dvs. købsnotaen, lægges til grund ved  

 fastsættelse af repræsentationsudgiften.
 Leveres mad og drikkevarer m.v.  fra virksomhedens kantine,  svarer  

 repræsentationsudgiften til  kantinens udsalgspris  for de pågældende  

 varer, hvis kantinen drives  uden tilskud  fra arbejdsgiveren.
Hvis arbejdsgiveren derimod  yder tilskud til kantinens drift,   

 således at prisen for varerne ikke svarer til fremstillingsomkostningerne,  

 kan salgsprisen ikke danne grundlag for beregning af udgiftens størrelse.
I  

 så fald skal repræsentationsudgiften beregnes på grundlag af  varernes  

 samlede fremstillingsomkostninger . Om den nærmere fremgangsmåde ved  

 beregningen heraf, se evt. skd.cirk. pkt. 5 a.
 Foretages der til brug for repræsentationen  gennem kantinen indkøb af  

 specielt dyre leverancer,  der ikke normalt forhandles i kantinen, er det  

i stedet de faktiske udgifter,  der skal henføres til  

 repræsentationsudgifter.
Hvis der til repræsentationen leveres  drikkevarer  som vand, øl  

 o.lign. fra personalekantinen,  uden at dette sker i forbindelse med et  

 måltid,  vil  kantinens udsalgspris  kunne lægges til grund.
Dette  

 gælder også, selv om udsalgsprisen er lavere end indkøbsprisen for de  

 pågældende varer, hvis personalet generelt har adgang til at købe de  

 pågældende varer til den lavere pris.
I stedet for de faktiske repræsentationsudgifter kan virksomheden  

vælge at benytte gennemsnitstakster fastsat af Ligningsrådet.  Se  

 SD-cirk.1987-20. Hvis sådanne takster benyttes, skal 75 pct. af taksten pr.  

 repræsentationsbespisning føres til indtægt.
Virkningen heraf bliver, at  

 virksomhedens udgifter til kantinedrift og repræsentationsudgifter ifølge den  

 interne afregning kan fradrages fuldt ud.
 Såfremt man benytter  de faktiske udgifter,  skal disse kunne  

 dokumenteres, hvorimod der ikke kræves dokumentation for udgifternes  

 størrelse ved benyttelse af Ligningsrådets takster.
Restauranter Ved opgørelsen af repræsentationsudgifter i en restaurant i form af  

 servering af gratis øl, spiritus og vand skal indregnes lønudgifter for  

 serveringen, Skat 1989.7.537.
I øvrigt Når virksomhedens formuegoder, herunder personalegoder, anvendes til  

 repræsentation, er  en forholdsmæssig del  af omkostningerne herved  

omfattet af den begrænsede fradragsret.
Repræsentation ved brug af formuegoder foreligger  i almindelighed kun,  

 når brugen sker i form af egentlig udlån.  Det er således ikke  

 repræsentation, hvis en ansat i virksomheden henter kunder i lufthavnen i  

 firmabilen.
Er bilen derimod udelukkende anskaffet i repræsentativt øjemed,  

 skal alle udgifter, også chaufførens løn, henføres til den begrænsede  

 fradragsret.
Anvendes et formuegode  kun delvis til repræsentative formål,  kan  

 det efter omstændighederne være vanskeligt at beregne udgiften til  

 repræsentation.
I stedet for at foretage begrænset fradrag for en  

 forholdsmæssig del af udgifterne vedrørende det pågældende formuegode, kan  

 den skattepligtige derfor  vælge at indtægtsføre et beløb svarende til 75  

 pct.  af de udgifter, der efter et begrundet skøn vedrører  

 repræsentationen.
Virkningen heraf bliver, at udgifterne vedrørende det  

 pågældende formuegode kan fradrages, som om formuegodet ikke var anvendt til  

 repræsentation.
 Anvendes et formuegode  udelukkende  til repræsentativt formål, er  

 udgifterne i forbindelse hermed kun begrænset fradragsberettigede.
Hvem har fradragsret Fradragsretten i den begrænsede form tilkommer selvstændige  

 erhvervsdrivende, selskaber, skattepligtige foreninger m.v. samt  

 lønmodtagere, der har en selvstændig indkomstmæssig interesse i  

 repræsentationsudgifternes afholdelse.
Om lønmodtageres fradrag, se D 2.3.22.
Udenlandske forretningsforbindelser Efter LL § 8, stk.4, 2.pkt., er udgifter til  udenlandske  

 forretningsforbindelsers rejse og ophold undtaget fra begrænsningen af  

 fradragsretten,  når udgifterne afholdes med det formål at opnå salg af  

 varer eller tjenesteydelser til udlandet.
Disse repræsentationsudgifter er således  fuldt fradragsberettigede,  

 når modtageren af repræsentationsydelsen er en udenlandsk  

 forretningsforbindelse.
Det er en betingelse, at den virksomhed,  

 repræsentationen sigter på, ikke er hjemmehørende i Danmark, og at den  

 person, der modtager repræsentationsydelsen, er medarbejder i den udenlandske  

 virksomhed.
Det anførte gælder  også,  hvor repræsentationsudgifterne  

afholdes af en dansk virksomheds filial i udlandet eller af et udenlandsk  

 datterselskab,  som er sambeskattet med sit danske moderselskab.
Hvis  

 f.eks. en i Norge beliggende filial af en dansk virksomhed afholder  

 udgifterne til en dansk kundes rejse til Norge, er der kun begrænset  

 fradragsret for rejseudgifterne.
Forretningsforbindelser med bopæl i Grønland (eller på Færøerne) kan  

ikke  betragtes som  udenlandske forretningsforbindelser  i  

 denne forbindelse, jf.
Skat 1987.11.807.
 Kun rejse- og opholdsudgifter er fuldt fradragsberettigede.  Det  

 er underordnet, om besøget sker i Danmark eller i udlandet (messe, udstilling  

 eller besigtigelse af fabriksanlæg). Ved opholdsudgifter forstås alene  

 udgifter til overnatning samt til morgenmad, hvor det er sædvanligt, at  

 morgenmad er inkluderet i overnatningsprisen.
 Endelig er det en betingelse for fuldt fradrag, at formålet med  

 udgifternes afholdelse er at opnå salg af varer eller tjenesteydelser til  

 udlandet.
Specifikation Ifølge Finansministeriets bek. nr.443 af 23.dec. 1966 er der pligt til i  

 forbindelse med indsendelse af selvangivelsen at specificere fradrag for  

 repræsentationsudgifter i følgende hovedposter:
1) Restaurationsbesøg, 2) Tobak, vin og spiritus m.v., 3) Gaver og blomster, 4) Anden repræsentation med angivelse af arten, 5) Godtgørelse til medarbejdere efter regning.
Post 5 har mistet sin betydning som følge af, at repræsentationsudgifter,  

 der afholdes af en lønmodtager for arbejdsgiveren, og som arbejdsgiveren  

 godtgør efter regning, skal henføres til arbejdsgiverens  

 repræsentationsudgifter.
Arbejdsgiveren skal i stedet specificere disse  

 udgifter i posterne 1-4.
Dokumentation Det må normalt kræves,  at  et  bilag for  

 repræsentationsudgifter er dateret og angiver udstederen  samt (når dette  

 er sædvanligt) tillige modtageren,  at  det af bilaget fremgår,  

hvilke ydelser det vedrører,  og endelig,  at  det (når dette  

 er sædvanligt) er forsynet med  kvitteringspåtegning  

  (kasseapparatafstempling).
 Specielt med hensyn til restaurationsbilag som dokumentation for  

 repræsentationsudgifter bør yderligere fordres, at det på bilaget er  

noteret, hvem der har deltaget  i sammenkomsten og årsagen til denne.
Er en repræsentationsudgift ifølge ovenstående  behørigt specificeret  

 og dokumenteret  med hensyn til størrelse og karakter som  

 repræsentationsudgift, kan de lignende myndigheder  ikke kritisere  

 størrelsen  af de således dokumenterede udgifter, men de kan  nægte  

 fradrag, såfremt udgiften ikke skønnes at kunne anses for en  

 fradragsberettiget driftsudgift  (på grund af manglende erhvervsmæssig  

 baggrund), jf. pkt.C i bek. nr.443 af 23.dec. 1966, samt bl.a. ØLD af  

 21.april 1972, hvorved en advokat blev nægtet fradrag for udgifterne til en  

 jagt, han havde ladet afholde for klienter og klientemner.
Se også Skat  

 1986.11.660, hvor en maskinforhandler blev nægtet fradrag for udgifter til  

 jagtleje, selv om han gjorde gældende, at kundernes deltagelse i jagt trådte  

 i stedet for repræsentation på f.eks. restauranter.
 Er kravene om dokumentation og specifikation  ikke opfyldt,  kan  

 ligningsmyndighederne  skønne over fradragets størrelse,  jf. bl.a.  

 lsr.1975.82 og 1976.104, ØLD af 2.juni 1977 og VLD af 10.feb. 1989, Skat  

 1989.4.303.
 Om selskabers fradragsret for udgifter i forbindelse med afholdelse af  

 generalforsamlinger, se SD-cirk.1984-24.
4.8. Erstatningsydelser Normal driftsrisiko Udgifter til udredelse af erstatninger kan fradrages i det omfang,  

 erstatningsansvaret er pådraget i forbindelse med udøvelsen af  

 erhvervsvirksomhed og er et udslag af en med udøvelsen af  

 erhvervsvirksomheden forbundet  normal driftsrisiko.
 Således er erstatning for  misligholdelse af aftaler om varekøb,  

 varesalg og entrepriser  normalt altid fradragsberettigede.
En gårdejer havde bestilt en silo for en købesum på 500.000 kr., men på  

 grund af omlægning af driften havde den pågældende annulleret ordren og  

 betalt leverandøren en erstatning på 10.000 kr.
Ifølge Landsskatteretten  

kunne den omhandlede erstatning i forbindelse med annullering af  

 købet  af en silo  ikke anses som udslag af  en med driften af  

 landbrugsvirksomheden forbunden  naturlig driftsrisiko,  men måtte  

 anses som et ikke fradragsberettiget formuetab, lsr.1984.134.
En bogtrykker, der arbejdede med leasede maskiner i virksomheden, havde på  

 grund af en fejlagtig opfattelse ikke tegnet forsikring for maskinerne, som  

 han i henhold til leasingaftalen var forpligtet til.
Hans tab ved totalskade  

 på maskinerne som følge af brand blev anset for en fradragsberettiget  

 driftsudgift, Skat 1988.12.789.
En revisor kan fradrage en erstatning til en klient i form af det  

kontrollovstillæg,  der er pålagt klienten som følge af revisorens  

 fejl.
Betaler revisor et sådant tillæg for sin klient, vil beløbet ikke være  

 indkomstskattepligtigt for denne.
Betaler revisor derimod en klienten  

 pålignet  bøde  i henhold til SKL eller i henhold til momsloven,  

 bliver klienten indkomstskattepligtig af beløbet.
Revisor har fradragsret for  

 beløbet.
I lsr. 1980.159 fik en regnskabsfører, der havde glemt at afregne moms  

 rettidigt, fradragsret for erstatning til klienten.
Der var tale om en  

 uforsætlig fejl, som en revisoransvarsforsikring formentlig ville have  

 dækket.
Derimod kunne et erstatningsansvar, som en revisor, der bl.a. var  

 økonomisk rådgiver for en landsforenings medlemmer, pådrog sig i forbindelse  

 med anbringelsen af nogle klienters formuemidler i pantebreve,  ikke anses  

 som udslag af en normal driftsrisiko,  lsr. 1975.158. Se også 1976.138  

 vedrørende en erstatning, som en biludlejer var blevet idømt i forbindelse  

 med udlejning af en bil, der ikke var indregistreret til udlejning.
Heller  

ikke  dette erstatningsansvar kunne anses som udslag af  en normal  

 driftsrisiko.
En advokat, hvis  kompagnon havde påført advokatinteressentskabet  

 erstatningsansvar  i forbindelse med gennemførelsen af en klients  

 betalingsstandsning, kunne fradrage sin andel af erstatningen.
Højesteret  

 fandt, at  erstatningen efter en helhedsvurdering faldt inden for rammerne  

 af den risiko, som driften af en advokatvirksomhed medfører,  uanset at  

 forsikringsselskabet havde afvist at dække tabet under henvisning til, at  

 kompagnonen havde handlet groft uagtsomt, HD af 16.jan. 1987, Skat  

 1987.3.181.
En revisor havde i forbindelse med udfærdigelsen af et skøde overset en  

 klausul om ejerskifteafdrag, og det blev ved dom pålagt ham at betale  

 erstatning.
Revisor valgte i stedet at overtage pantebrevet til pari.
Det  

 herved lidte kurstab ansås at træde i stedet for erstatningsbeløbet, men det  

 statueredes, at tabet ikke var fradragsberettiget, da det  ikke  var  

 udslag af en  normal driftsrisiko  i skatteyderens virke som revisor.
I lsr. 1979.131 blev en assurandør, der var inspektør i et  

 forsikringsselskab, anset for berettiget til at fradrage  en  

 kulanceerstatning  til en forsikringstager.
Forsikringsselskabet, der  

 ikke havde anset sig for forpligtet til at udbetale nogen erstatning, da  

 forsikringstageren ikke havde opfyldt de formelle krav til opbevaring af  

 kontanter, havde pr. kulance dækket halvdelen af skaden.
Forsikringstageren  

 var ikke tilfreds hermed og havde besluttet at opsige samtlige forsikringer,  

 med mindre skaden blev dækket fuldt ud.
Herefter havde assurandøren af egne  

 midler dækket den resterende del af skaden.
Landsskatteretten lagde ved sin  

 afgørelse vægt på, at det  under hensyn til assurandørvirksomhedens  

 størrelse  var  nødvendigt at kalkulere med risikoen for,  at  

 bruttoindtjeningen blev reduceret med  kulanceerstatninger,  at  

 assurandørens handlemåde havde været bestemt af forretningsmæssige  

 overvejelser, og at der var tale om en betydelig kunde, hvorfor  

 kulanceerstatningen naturligt kunne opfattes som en driftsudgift.
 Erstatningsbeløb, som en arbejdsgiver, der har  undladt at indeholde  

 kildeskat,  er blevet gjort ansvarlig for i medfør af KL § 69, er  

ikke fradragsberettiget,  jf. lsr.1981.152.
 En erstatningsydelse i anledning af et  ikke efterkommet pålæg om  

 løntilbageholdelse  kunne hverken anses for fradragsberettiget som  

 driftsudgift eller som erstatningsydelse, afholdt i forbindelse med en  

 naturlig driftsrisiko, lsr. 1975.47.
En ingeniør havde været direktør og bestyrelsesmedlem i et selskab, der  

 gik konkurs.
I en retssag anlagt af en leverandør var ingeniøren blevet  

pålagt solidarisk erstatningsansvar sammen med selskabets revisor,  

  idet ansættelsen af selskabets acontoavance ansås uforsvarlig og i strid med  

 aktieselskabsloven.
Leverandørselskabet havde lidt et tab grundet tillid til  

 regnskabets rigtighed.
Til støtte for fradrag for beløbet anførtes, at  

 ansvaret som bestyrelsesmedlem lå på linie med ansvaret som selvstændig  

 erhvervsdrivende, således at en driftstabsbetragtning måtte anlægges.  

 Landsskatteretten fandt imidlertid  ikke,  at erstatningsansvaret  

 kunne anses som udslag af en  normal driftsrisiko,  der påhvilede  

 skatteyderen som direktør og bestyrelsesmedlem, hvorfor erstatningsbeløbet  

 ikke kunne fradrages, lsr.1986.27.
 Strafbar handling m.v.
 Den omstændighed, at erstatningsansvaret er pådraget ved  en strafbar  

 handling,  udelukker ikke i sig selv, at fradrag for erstatningsbeløbet  

 kan foretages, men efter praksis er der dog som regel ikke fradrag for  

 erstatningsydelser, der udredes på grundlag af indehaverens  forsætlige  

 eller groft uagtsomme  erstatningspådragende handlinger.
Erstatninger forvoldt af de ansatte En arbejdsgiver har fradragsret for erstatninger, der udredes i anledning  

 af erstatningspådragende handlinger, der  foretages af hans ansatte  i  

 forbindelse med deres ansættelse hos ham,  selv om  de pågældende har  

 handlet groft uagtsomt eller med forsæt.
Ved U.f.R. 1966.362 ØLD blev en arbejdsgiver anset for berettiget til at  

 fratrække et erstatningsbeløb, som var blevet pålagt hans i virksomheden  

 ansatte søn i forbindelse med et færdselsuheld, som sønnen havde været  

 involveret i under udførelse af arbejde for faderen.
Den omstændighed, at der  

 ikke bestod nogen selvstændig betalingsforpligtelse for faderen, afskar ham  

 ikke fra fradragsret.
En speditør afsendte en kølevogn til Tyskland, hvor en af chaufførerne  

 blev pågrebet i forsøg på smugleri af et parti kaffe, og speditørens bil blev  

 beslaglagt af det tyske politi.
Et af speditøren erlagt beløb for at få bilen  

 tilbage kunne fratrækkes som en driftsudgift.
Speditøren kendte intet til det  

 pågældende smugleri, lsr. 1958.41.
Misligholdelse af aftaler Erstatninger for misligholdelse af  arbejdskontrakter  for  

 arbejdsgiverens vedkommende kan normalt fratrækkes på linie med lønudgifter.
Erstatninger for krænkelse af  lærlingekontrakter  er i flere  

 tilfælde anset fradragsberettigede, lsr. 1969.119 (På grund af  

samarbejdsvanskeligheder  ophævede en damefrisør et lærlingeforhold  

 og betalte i den anledning den pågældende lærling 2.000 kr. i erstatning.
Den  

 stedfundne ophævelse af lærlingeforholdet  ansås som et udslag af den med  

 forretningens drift naturligt forbundne driftsrisiko,  og den betalte  

 erstatning kunne derfor fratrækkes), men modsat udfald fik lsr. 1962.139 (En  

 damefrisør havde ifølge et indgået forlig betalt 5.500 kr. til en tidligere  

 ansat elev som erstatning for et ulovligt lærlingeforhold.
Den pågældende  

 elev havde i ca. 1/2 år udført lærlingearbejde  uden oprettelse af  

  den i lærlingeloven påbudte  lærekontrakt.  Da det pådragne  

 erstatningsansvar  ikke kunne anses for et udslag af den med forretningens  

 drift naturligt forbundne driftsrisiko,  var der ikke fradragsret for den  

 betalte erstatning).
Erstatningsydelser, der udredes i  lejeforhold,  vil, hvis der er  

 tale om et erhvervslejemål, normalt være fradragsberettigede for lejeren som  

 en del af lejeudgiften, i alt fald såfremt erstatningsforpligtelsen er  

 pådraget ved en normal udnyttelse af det lejede.
Se lsr. 1976.148 og 174, der  

 er omtalt i L 4.5.
I lsr. 1979.44 nægtes en udlejer fradrag for et erstatningsbeløb til en  

 lejer for opsigelse i utide af dennes erhvervslejemål.
Opsigelsen var sket i  

 forbindelse med ejendommens salg og erstatningen blev anset for en omkostning  

 i forbindelse hermed.
Erstatninger, der udredes som følge af  forsømmelighed ved varetagelse  

 af offentlige hverv,  kan  normalt ikke fradrages,  jf.  

 lsr.1964.48 (En gårdejer havde fra 1946 været medlem af sognerådet og i 1954  

 været sognerådsformand.
Under gårdejerens medlemsskab samt under hans  

 formandsperiode gjorde kommunens kæmner sig skyldig i besvigelser for 1 1/4  

 mill. kr.
Amtsrådet bestemte, at samtlige sognerådsmedlemmer fra 1946 og  

 indtil opdagelsen af besvigelserne skulle betale 50.000 kr. til  

 kommunekassen.
Klageren kunne ikke fratrække beløbet, da det hverken kunne  

 anses for en driftsudgift eller en udgift til embedets bestridelse) samt  

 lsr.1983.77 vedr. en revisor som sammen med en advokat havde været  

eksekutor i et dødsbo.  Begge havde som eksekutorer udøvet et  

 offentligt hverv i henhold til herom udstedt kongelig bevilling og begge  

 havde været ansvarlige for hvervets behørige udførelse, selv om revisoren  

 havde overladt dette til advokaten.
Da der ved udførelsen af dette hverv var  

 udvist forsømmelighed, fandt lsr. ikke grundlag for at indrømme klageren  

 fradrag for den erstatning, han skulle udrede til arvingerne.
Krænkelse af rettigheder Erstatning for krænkelse af forpligtelser i henhold til medlemsskab af  

 foreninger kan normalt heller ikke fradrages, selv om medlemsskabet er  

 dikteret af erhvervsmæssige hensyn, lsr. 1961.42.
Med hensyn til erstatningsforpligtelser, der pådrages  uden for  

 kontraktsforhold,  bemærkes, at  krænkelse af andres enerettigheder  

 normalt ikke vil være udslag af en normal driftsrisiko,  hvorfor fradrag  

 som hovedregel må nægtes, lsr. 1944.160 (En skatteyder, der var pålagt en  

 erstatning på 3.000 kr., idet han var fundet skyldig i forsætlig eller groft  

 uagtsom overtrædelse af loven om forfatter- og kunstnerret, kunne ikke  

 fratrække det betalte beløb), 1957.154 (Et beløb på 1.000 kr. ansås for en af  

 det offentlige skønsmæssigt fastsat erstatning for delvis ophævelse af den på  

 klagerens ejendom hvilende fredsskovpligt.
Beløbet kunne ikke fratrækkes),  

 1965.129 (En fabrikant kunne fratrække sin anpart af erstatning som han og  

 hans medinteressent var tilpligtet at betale ved dom i en sag, der angik  

 krænkelse af patentrettigheder).
 Erstatning for overtrædelse af en konkurrenceklausul i salgsaftaler  

 vedrørende erhvervsvirksomheder, er blevet anset fradragsberettiget, lsr.  

 1968.50.
 4.9. Forsikringer m.v.
 Alle udgifter til præmier for forsikringer  vedrørende erhvervsmæssig  

 virksomhed,  f.eks. driftstab, brand- og tyveriforsikringer og  

 ansvarsforsikring kan fratrækkes, ligesom udgift til forsikringsdækning af  

 arbejdsgiverens forpligtelser efter dagpengeordningen er fradragsberettiget,  

 skd.26.199.
I skd.70.435 blev præmien til en tandlæges driftstabsforsikring anset for  

 fradragsberettiget i henhold til SL § 6a.
Forsikringen skulle dække  

 omsætningsnedgangen, beregnet efter særlige regler, ved tandlægens eller  

 ansatte tandlægers sygdom m.v.
Se i øvrigt om nøglepersonforsikringer, I 3.3.
 Udgiften til forsikring af driftsbygninger på en landbrugsejendom, hvis  

 jordtilliggende var bortforpagtet, kunne  ikke fradrages  i medfør af  

 SL § 6 a, idet bygningerne ikke var omfattet af bortforpagtningen af jorden  

 og heller  ikke  i øvrigt  anvendtes erhvervsmæssigt,  HRD. af  

 19.april 1990, Skat 1990.6.445.
Bestyrelsesansvarsforsikringer,  som dækker det erstatningsansvar,  

 et bestyrelses- eller direktionsmedlem pådrager sig i sit hverv, tegnes  

 normalt af et selskab som en kollektiv forsikring for selskabets bestyrelse  

 og direktion.
Forsikringen tegnes ofte af koncerner, som især ønsker at sikre  

 sine bestyrelses- eller direktionsmedlemmer mod erstatningsansvar i den  

 udenlandske del af koncernen, idet erstatningsansvaret efter det oplyste i en  

 række lande er mere vidtgående end i Danmark.
 Et selskabs udgift til en bestyrelsesansvarsforsikring anses for at være  

 en egentlig  fradragsberettiget driftsomkostning  for selskabet.
 Forsikringen  kan ikke anses som et løngode  for den pågældende og  

 følgelig er præmien bestyrelses- eller direktionsmedlemmets indkomstopgørelse  

 uvedkommende.
Betaler vedkommende bestyrelses- eller direktionsmedlem selv   

 udgiften til en bestyrelsesansvarsforsikring, har den pågældende fradragsret  

 for udgiften.
I de tilfælde, hvor han er lønmodtager, er fradraget omfattet  

 af 3.600 kr.'s begrænsningen efter LL § 9.
 Udbetalinger  fra en bestyrelsesansvarsforsikring giver ikke  

 anledning til beskatning hos det pågældende bestyrelses- eller  

 direktionsmedlem, Skat 1987.12.891.
En arbejdsgiver kan fratrække bidrag til  en kollektiv  

 garantiforsikring for de ansatte revisorer  og udgifter til  

ansvarsforsikringer,  der tegnes  som supplement til ansatte  

 revisorers lovpligtige ansvarsforsikring.
Bidrag til den kollektive  

 garantiforsikring anses for et løngode for den ansatte revisor, hvorimod  

 udgiften til supplerende ansvarsforsikring ikke skal medregnes ved opgørelsen  

 af den ansattes indkomst.
 Et interessentskab bestående af 25-30 landinspektørvirksomheder var  

 vedtægtsmæssigt forpligtet til  som et forsikringslignende arrangement at  

 udbetale erstatning i tilfælde af skader på de enkelte interessenters  

 måleudstyr.  Da den del af erstatningsudgiften, som den enkelte  

 interessent skulle bære i anledning af skade på de andre interessenters  

 udstyr, kunne  sidestilles med en forsikringspræmie,  kunne udgiften  

 fradrages i medfør af SL § 6 a.
 Udgift til forsikringsdækning af risikoen for skader, der påføres  

 medlemmerne af en landboforening af foreningens regnskabskonsulenter kunne  

 fradrages i samme omfang, som medlemmerne havde fradragsret for den øvrige  

 del af deres betaling til landboforeningen for udgifter til udarbejdelse af  

 regnskaber m.v., skd.30.255.
 Om præmieudgifter til livsforsikringer, syge- og ulykkesforsikringer, se  

 afsnit I 1.1 og 3.3 samt 3.4.
 Erhvervsdrivendes bidrag til frivillig dagpengesikring kan ikke  

 fratrækkes, jf. lov nr.282 af 8.juni 1977 samt lsr.1985.112.
4.10. Forsøgsog forskningsudgifter LL § 8 B, stk.1 Med hjemmel i LL § 8 B kan udgifter, som er afholdt til forsøgs- og  

 forskningsvirksomhed i tilknytning til den skattepligtiges erhverv,  efter  

 den skattepligtiges frie valg  enten fradrages fuldt ud i det indkomstår,  

 hvori de er afholdt, eller afskrives med lige store beløb over dette og de 4  

 følgende indkomstår.
Hvis udgiften er afholdt,  før den skattepligtige har påbegyndt  

 erhvervet,  kan udgifterne først fradrages i det indkomstår, hvori  

 erhvervet er påbegyndt, eller afskrives som anført fra og med dette  

 indkomstår.
Ligningsrådet kan dog tillade, at udgifterne fradrages eller  

 afskrives som anført før påbegyndelsen af erhvervet.
Efterforskning af råstoffer LL § 8 B, stk.2 Udgifter, som afholdes til  efterforskning af råstoffer,  herunder  

 boring efter vand, i tilknytning til den skattepligtiges erhverv, kan som  

 hovedregel fradrages fuldt ud ved indkomstopgørelsen.
 Hvis udgifterne er afholdt, før den skattepligtige har påbegyndt  

 erhvervet, skal udgifterne  dog afskrives  over 5 år fra det  

 tidspunkt, hvor erhvervet påbegyndes.
 Det samme gælder hvis udgifterne i det indkomstår, hvori de er afholdt,  

overstiger 30 pct.  af den skattepligtiges overskud ved selvstændig  

 erhvervsvirksomhed, opgjort uden fradrag og afskrivning af forsøgs- og  

 forskningsudgifter, men med tillæg af renteudgifter og valutakurstab og med  

 fradrag af rente- og udbytteindtægter, herunder skattegodtgørelse, samt  

 valutakursgevinst, som indgår i opgørelsen af overskuddet.
Ligningsrådet kan tillade, at udgifter som de omhandlede kan fradrages  

 eller afskrives  før igangsættelsen  af den erhvervsvirksomhed, hvorpå  

 efterforskningen tager sigte.
Når omstændighederne taler derfor, kan  

 Ligningsrådet desuden tillade, at udgifter som de omhandlede  fradrages på  

 een gang.
Forskning Fradragsretten omfatter i første række det  udviklingsarbejde,  som  

 er knyttet til erhvervsvirksomheden.
Herved forstås anvendelsen af  

 videnskabelig eller teknisk viden til at frembringe nye eller væsentligt  

 forbedrede materialer, mekanismer og produkter, processer, systemer eller  

 tjenesteydelser.
 Fradragsretten omfatter desuden  den såkaldte anvendte forskning,   

 d.v.s. originale undersøgelser med sigte på at opnå ny videnskabelig eller  

 teknisk viden eller forståelse, primært rettet mod praktiske mål og  

 anvendelser.
 Udgifter i forbindelse med tilvejebringelse af  information  om  

 forsøgs- og forskningsarbejde omfattes af fradragsretten, forudsat at der i  

 øvrigt er den fornødne tilknytning til den skattepligtiges  

 erhvervsvirksomhed.
Der er fra og med indkomståret 1988 også fradragsret for udgifter til  

 grundforskning, der afholdes af en igangværende virksomhed.Ved grundforskning  

 forstås originale undersøgelser med sigte på at opnå ny videnskabelig viden  

 og forståelse, uden at undersøgelserne primært er rettet mod praktiske mål  

 eller anvendelser.
Se skd.cirk. nr.103 af 13.sept. 1988, pkt.11.
 En universitetslektor i teoretisk fysik og kemi begærede fradrag for sine  

 udgifter til tre forskningsrejser til udlandet under henvisning til LL § 8 B,  

 men lsr. fandt ikke, at denne bestemmelse gav hjemmel til fradrag for  

 udgifter til forskning, der skulle sikre en varig lønnet stilling,  

 lsr.1983.98.
AL § 1 Uanset det ovenfor anførte kan udgifter til anskaffelse af  maskiner,  

 inventar og lignende driftsmidler, skibe og fast ejendom  kun fradrages  

 eller afskrives efter afskrivningsloven.
Herefter kan der med hjemmel i AL § 1 foretages afskrivning på  

 driftsmidler, skibe og bygninger, der er  nødvendige for den  

 erhvervsmæssigt begrundede forsøgs- eller forskningsvirksomhed.  Sådan  

 afskrivning kan i almindelighed først påbegyndes, når den erhvervsvirksomhed,  

 som begrunder forsøgene eller forskningen, er sat i gang.
Efter bestemmelsen  

 i AL § 34 kan Ligningsrådet dog efter ansøgning give tilladelse til, at  

 afskrivningen påbegyndes, før den virksomhed, som begrunder forsøgene eller  

 forskningen, er sat i gang.
 Ved  afståelse  af de her omtalte afskrivningsberettigede  

 driftsmidler er det de sædvanlige bestemmelser i skattelovgivningen om  

 opgørelse af fortjeneste eller tab, der skal anvendes.
 Aktiver, der ikke omfattes af AL's bestemmelser, og som er anskaffet til  

 brug ved erhvervsmæssig forsøgs- og forskningsvirksomhed, omfattes af LL § 8  

 B, stk.1.
4.11. Faglitteratur Udgifter til faglige tidsskrifter og håndbøger samt videnskabelige værker,  

der er nødvendige til erhvervets udøvelse,  kan som hovedregel  

 fradrages i indkomstopgørelsen for det år, hvori udgiften er afholdt.
Indtægt  

 ved salg af bogsamling er skattefri, selv om sælgeren gennem årene har  

 fratrukket sine udgifter til vedligeholdelse af sit faglige bibliotek.
Udgifter til anlæg af bibliotek kan hverken fradrages eller  

 afskrives.  Når en skatteyder foretager en større samlet anskaffelse af  

 faglitteratur f.eks. i forbindelse med etablering af en ny virksomhed  

 godkendes der ikke fradrag for denne udgift, men efter praksis kan der  

 fradrages  et skønsmæssigt beløb svarende til normal anskaffelse af  

 faglitteratur,  jf. bl.a.
HD af 2.nov. 1984 (Skd.72.168).
 En advokat opnåede fradrag for en udgift på 3.000 kr. til en samlet  

 anskaffelse af Ugeskrift for Retsvæsen, lsr.1970.67. Derimod fik en advokat  

 en udgift på 35.000 kr. til overtagelse af et fagbibliotek beskåret til et  

 fradrag på 1.500 kr., da den nævnte udgift overvejende måtte anses for en  

 etableringsudgift ved påbegyndelse af egen advokatvirksomhed, lsr.1978.156.  

 Udfra samme synspunkt fik en advokat i lsr.1980.161 en samlet  

 anskaffelsesudgift på 16.000 kr. beskåret til et skønsmæssigt fradrag på  

 3.000 kr.
 Fradrag godkendes  kun for egentlig faglitteratur,  men derimod  

 ikke for populærvidenskabelige værker.
4.12. Opfinderudgifter Hvor der er tale om egentlig  erhvervsmæssig opfindervirksomhed,   

 kan udgifter forbundet med fremstilling af opfindelser, herunder udgifter til  

 patentering m.v.,  løbende fradrages som driftsudgifter  ved  

 indkomstopgørelsen, allerede medens arbejdet med opfindelserne m.v. finder  

 sted.
 Det samme gælder,  hvor en erhvervsdrivende har afholdt udgifter til en  

 opfindelse  eller lignende, såfremt udgifterne samtidig kan anses for  

 afholdt som led i en løbende erhvervsvirksomhed eller i øvrigt har  

 tilknytning til vedkommendes erhverv, selv om opfindelsen på det pågældende  

 tidspunkt ikke er udnyttet erhvervsmæssigt.
 I øvrige tilfælde  kan opfindere skattemæssigt  afskrive  

 udgifter  ved fremstilling af opfindelser, herunder patenteringsudgifter,  

 men i almindelighed  kun, hvis og når  opfindelserne har kunnet  

 udnyttes erhvervsmæssigt.
Den  ikke-professionelle opfinder,  som ikke skattemæssigt kan  

 fradrage sine udgifter til opfindelser m.v. på een gang, kan, når opfindelsen  

 m.v. udnyttes erhvervsmæssigt,  afskrive udgifterne over  

 beskyttelsesperioden.  De årlige udgifter til at holde  

 patentrettighederne i kraft kan dog fradrages straks.
Viser et patent eller  

 en opfindelse sig at være  værdiløs  før patentbeskyttelsen er  

 udløbet, kan det eventuelt uafskrevne beløb fradrages i konstateringsåret.  

 (Skd.52.40).
4.13. Driftsudgifter i øvrigt En forretningsdrivendes merudgifter ved  enestueophold  på et  

 hospital, som var afholdt for at den pågældende fortsat kunne forestå den  

 daglige ledelse af virksomheden, blev ikke anset fradragsberettiget, lsr.  

 1974.159.
 En tandlæges  udgift til briller  blev ikke anset for  

 fradragsberettiget, lsr.1982.126. Derimod blev en tandlæge anset for  

 berettiget til at fratrække udgiften til beskyttelsesbriller uden styrke, da  

 brillerne alene måtte anses for anvendt til klinikbrug, Skat 1989.4.336.
 Udgifter til erhvervelse af  kørekort  er  normalt ikke  

 fradragsberettigede.
En gårdejer drev landbrug med dyrkning af specialafgrøder, der skulle  

 borttransporteres, og dette var hidtil sket ved anvendelse af en varevogn med  

 anhænger.
For at rationalisere driften havde han anskaffet en lastvogn, der  

 krævede  udvidet kørekort.  Efter de foreliggende oplysninger fandt  

 Landsskatteretten, at udgiften hertil var en  fradragsberettiget  

  driftsomkostning, lsr.1986.20.
 Kørselsudgifter vedrørende en gårdejers varebil ikke anset for  

 fradragsberettigede i medfør af SL § 6, stk.1, a, i det omfang kørslen  

 vedrørte ombygning af en landbrugsejendom, VLD af 16.feb. 1989, Skat  

 1989.4.312.
 En gårdejer kunne - uanset særlig veterinær kontrol, der frikendte  

 husdyrholdet for nogle hyppigt forekommende husdyrsygdomme - ikke fratrække  

 udgiften til arbejdstøj, idet udgifterne måtte anses af privat karakter, Skat  

 1988.8.473.
Udgifter, afholdt i forbindelse med etablering af en  

bedriftssundhedstjeneste  anses som driftsudgifter.
Er  

 bedriftssundhedstjenesten etableret gennem en forening, kan foreningens  

 medlemmer fradrage indmeldelsesgebyr og kontingent til foreningen  

 (Skd.47.286).
 Stempeludgifter  vedrørende gældsbreve, der var oprettet som  

 sikkerhed for lån, kunne ikke fradrages som en driftsudgift i medfør af SL §  

 6a, og de kunne heller ikke fradrages i medfør af LL § 8, stk.3, lsr.  

 1975.162.
Et grovvareselskab blev nægtet fradrag for udgifter til  

 kreditprovisioner og stempel ved låneoptagelse efter Statsskattelovens § 6 A,  

 da udgifterne blev anset for afholdt som led i udvidelse af næring.
Skat  

 1990, 10.758.
 Stempeludgifter på 4 pct. som et leasingselskab, der driver virksomhed med  

 udlejning af bl.a. biler, må betale  på lejekontrakter,  der indgås  

 for mere end 3 mdr., anses for  en driftsudgift,  der kan fradrages i  

 det år, hvor den afholdes (Skat 1987.7.524).
Arbejdsmarkedsbidraget, der efter lov nr.840 af 18.dec. 1987 skal betales  

 til statskassen, udgør 2,5 pct. af et beregningsgrundlag, der som hovedregel  

 relaterer sig til virksomhedens momsgrundlag, og derfor kan blive negativt.
I  

 så fald udbetales der en bidragsgodtgørelse af det negative  

 beregningsgrundlag.
For personligt ejede virksomheder med mindre end tre  

 ansatte ydes der et årligt fradrag i bidraget på 6.000 kr.
Fradraget  

 nedsættes med 2.000 kr. for hver gang, virksomheden betaler et fuldt  

 ATP-bidrag.
Arbejdsmarkedsbidraget er ligesom de hidtidige  

 arbejdsgiverudgifter fradragsberettiget som en driftsomkostning.
Bidraget og  

 bidragsgodtgørelsen skal medregnes ved indkomstopgørelsen ved udløbet af den  

 enkelte opgørelsesperiode, hvor beløbet kan opgøres endeligt.
 Det afgørende for beregningen af bidraget og bidragsgodtgørelsen er ikke  

 det enkelte varekøb eller investering, men derimod de samlede  

 vareindkøb/investeringer og varesalg i virksomhedens opgørelsesperiode.
Hvis det samlede varesalg i en periode er større end det samlede  

 vareindkøb/investeringer, skal virksomheden betale et bidrag til statskassen  

 på 2,5 pct. af det således opgjorte beregningsgrundlag.
Dette bidrag er en  

 fradragsberettiget driftsomkostning.
Hvis det samlede varesalg i en periode er mindre end det samlede  

 vareindkøb/investeringer, modtager virksomheden en bidragsgodstgørelse på 2,5  

 pct. af det således opgjorte negative beregningsgrundlag.
Denne  

 bidragsgodtgørelse er skattepligtig indkomst for virksomheden, Skat  

 1989.6.487.
Bestikkelse Udgifter til bestikkelse over for  danske  forretningsforbindelser  

 er ikke fradragsberettigede.
Udgifter, der afholdes for at opnå salg af varer m.v.  i udlandet  

  kan fratrækkes, såfremt det kan dokumenteres, at det efter forholdene i  

 vedkommende land har været  nødvendigt  at afholde udgifterne.
Selve  

 den omstændighed, at bestikkelsen betales til en person i et land, som  

 Danmark har indgået en dobbeltbeskatningsoverenskomst med, og hvor  

 overenskomsten indeholder bestemmelser om udveksling af oplysninger, er ikke  

 i sig selv til hinder for, at der kan opnås fradragsret for beløbet.  

 Afgørelsen af, om de ovenfor nævnte almindelige betingelser for fradragsret  

 for udgifter til bestikkelse er opfyldt, beror på, om skatteyderen er i stand  

 til at godtgøre eller sandsynliggøre, at der i det pågældende land eksisterer  

 en kutyme for at afholde udgifter til bestikkelse.
Erfaringsmæssigt er der  

 dog ikke kutyme for at afholde udgifter til bestikkelse i de lande, hvormed  

 Danmark har indgået dobbeltbeskatningsoverenskomst, omfattende aftale om  

 udveksling af oplysninger.
Det er ikke afgørende, hvorledes kontraktsparterne  

 benævner ydelserne, f.eks. provision, kommission, konsulenthonorar eller  

 bestikkelse.
Se f.eks. afgørelsen i Skat 1985.8.225, hvor Landsskatteretten  

 anerkendte fradragsret for udgifter til en konsulentkontrakt med et i  

 Saudi-Arabien hjemmehørende selskab, som alene havde til opgave at fungere  

 som rådgiver under kontraktforhandlinger.
I en afgørelse i Skat 1985.3.69 gav  

 Landsskatteretten ikke fradrag for returkommission.
Det er endvidere en betingelse for fradrag for sådanne udgifter, at det  

 kan  dokumenteres eller sandsynliggøres,  at de beløb, der påstås  

 fradrag for,  er udbetalt  til vedkommende udlændinge.
Fradrag er  

 således nægtet for bestikkelse i et tilfælde, hvor det ikke var dokumenteret,  

 at de omhandlede beløb var medgået til betaling af udgifter, der havde været  

 nødvendige for at erhverve, sikre og vedligeholde indkomsten, jf.
Skat  

 1985.3.69.
 Udgifter til provision (bestikkelse) kunne ikke fradrages, idet de ikke  

 ansås tilstrækkeligt dokumenteret og i øvrigt skulle være betalt til personer  

 i Vesttyskland, der måtte antages at have samme handelsvilkår som her i  

 landet, Skat 1988.4.225.
Kontingenter - indskud Ved opgørelsen af den skattepligtige indkomst kan kontingenter til  

 arbejdsgiverforeninger, fagforeninger og andre faglige sammenslutninger  

 fratrækkes, jf.
LL § 13. Hvis en brancheforening opkræver særlige  

 servicebidrag og bidrag til kollektiv garantiforsikring hos sine medlemmer,  

 kan denne del af bidragene fratrækkes som en driftsudgift efter SL § 6a, Skat  

 1987.2.147.
En arkitekt, der var ansat som bygningsinspektør i en kommune, havde  

 tilladelse til at drive privat honorarlønnet bivirksomhed.
Disse biindtægter  

 var ophørt i 1976. Indtil 1976 havde arkitekten foretaget og fået godkendt  

fradrag for kontingent til arkitektforeningen og for præmie til en  

 ansvarsforsikring.  Efter at biindtægterne var ophørt, fortsatte  

 arkitekten med at afholde de omtalte udgifter, idet det var en betingelse for  

 udbetaling af erstatning for efterfølgende konstaterede skader, at arkitekten  

 var forsikret i det år, skaden blev konstateret.
Landsskatteretten godkendte  

 herefter fradrag for de nævnte udgifter, lsr.1982.26.
 Et  løbende kontingent  til nogle  købmænds hjælpekasse  

  blev anset for en fradragsberettiget driftsudgift.
 Fradrag blev nægtet for kontingent til  »Junior Chamber«,  

  der kun optager ledere som medlemmer, og hvis formål er at uddanne gode  

 ledere, lsr. 1976.51.
Løbende årlige kontingenter til indkøbsforeninger m.v. kan fratrækkes,  

 hvis medlemskabet er begrundet i hensynet til driften af skatteyderens  

 virksomhed.
I hidtidig praksis er der i et vist omfang blevet nægtet fradrag  

 for engangsbeløb, f.eks. indskud i forbindelse med indmeldelse i en sådan  

 forening, under henvisning til udgiftens manglende nære og direkte  

 tilknytning til driften samt udgiftens tidsubestemte sigte.
I konsekvens af  

 principperne i HD af 20.maj 1987, Skat 1987.7.493, se C 2.1.2, bør denne  

 praksis modificeres.
 Hvis indskuddet repræsenterer en økonomisk omsætningsværdi for  

 skatteyderen, f.eks. fordi retten til medlemskab kan overdrages til en køber  

 af skatteyderens virksomhed, er der tale om anskaffelse af et aktiv, hvilken  

 udgift kan afskrives efter reglerne i LOSI § 15.
Hvis indskuddet derimod ikke repræsenterer en økonomisk omsætningsværdi,  

 er der fradragsret efter SL § 6a, såfremt udgiften er afholdt inden for  

 virksomhedens hidtidige naturlige rammer.
Indskud i forbindelse med start af  

 en helt ny virksomhed eller overgang til virksomhed på helt nye  

 forretningsområder har således karakter af ikke fradragsberettigede  

 etableringsomkostninger, jf. f.eks.
VLD af 17.jan. 1989, Skat 1989.3.213,  

 hvor et indskud i en fodercentral i forbindelse med etablering af minkfarm på  

 en ejendom, hvorfra der blev drevet landbrugsvirksomhed, ikke blev anset for  

 fradragsberettiget.
Er indskuddet afholdt af en igangværende virksomhed uden  

 for etableringsfasen og som et led i bestræbelserne på at erhverve indkomst  

 inden for virksomhedens hidtidige rammer, kan udgiften fratrækkes i  

 afholdelsesåret.
Dette gælder, selv om medlemskabet muligt kan siges at  

 forbedre f.eks. leverandørvejene og således også indtjeningsmulighederne i en  

 ubestemt fremtid.
 Se til eksempel Skat 1990.3.208, hvor et medlem af en salgsorganisation  

 blev anset for berettiget til at fradrage et beløb på kr. 5.000, som  

 medlemmerne af den pågældende organisation skulle erlægge i forbindelse med  

 denne organisations sammenslutning med en tilsvarende salgsorganisation.
Filmrettigheder Ligningsrådet har i en bindende forhåndsbesked udtalt, at udgifter til køb  

 af filmrettigheder kan behandles som driftsudgifter, der tager sigte på at  

 sikre indkomsten over en periode, svarende til filmens levetid.
 I  praksis  har der i samarbejde med filmudlejerne været anvendt  

 følgende generelle fremgangsmåde:
Der oprettes en konto for filmen for hvert af de lande, hvor filmen tænkes  

 lanceret.
Alle direkte udgifter vedrørende det enkelte land debiteres på  

 hvert lands konto, og fællesudgifterne, f.eks. køb af rettighederne, fordeles  

 efter en individuel vurdering på de vigtigste lande.
Hver enkelt konto  

 behandles derefter således:
 Film, som i regnskabsåret har premiere, og hvor saldoen på kontoen er i  

 kredit, indtægtsføres.
 Film, som har haft premiere i regnskabsårets 9 første måneder,  

 driftsføres, uanset om saldoen er i kredit eller debet.
 Film, som har haft premiere i regnskabsårets 3 sidste måneder, og hvor  

 saldoen på filmens konto ultimo året er i debet, skal sammenholdes med  

 filmens bruttoindtægter i det efterfølgende regnskabsårs 3 første måneder,  

 således at:
 a) hvis bruttoindtægten i det efterfølgende regnskabsårs 3 første måneder  

 overstiger ultimosaldoen, skal saldoen aktiveres (filmen anses ikke for  

 udspillet på statustidspunktet).
 b) hvis bruttoindtægten i det efterfølgende regnskabsårs 3 første måneder  

 er mindre end ultimosaldoen, kan ultimosaldoen med fradrag af de 3 måneders  

 indtægt udgiftsføres, idet filmen ultimo vurderes skattemæssigt til et beløb  

 svarende til 3 måneders bruttoindtægt, der derefter aktiveres ultimo året.
 I øvrigt henvises til afsnit C 2.1 om driftsomkostninger og C 2.4 om  

 driftstab.
Transfersummer i professionel fodbold Udgiften til transfersummer for professionelle fodboldspillere kan normalt  

 afskrives i medfør af SL § 6a over en periode, der svarer til  

 kontraktperiodens længde, mens erhvervede transfersummer skal medregnes ved  

 opgørelsen af den almindelige indkomst, hvis der er tale om næring med køb og  

 salg af kontrakter om fodboldspillere, Skat 1989.6.487.
5. Skattemæssige afskrivninger og investeringsfonds Afskrivningsloven (AL) indeholder de nærmere regler om afskrivning på:
a.
Maskiner, inventar og lignende driftsmidler, der udelukkende benyttes  

 erhvervsmæssigt. (Afsnit I) b.
Maskiner, inventar og lignende driftsmidler, der både benyttes  

 erhvervsmæssigt og privat. (Afsnit II) c.
Skibe til erhvervsmæssigt brug. (Afsnit III) d.
Bygninger (Afsnit IV) (se G 6) e.
Dræningsanlæg på jordbrugsbedrifter. (Afsnit IV B) (se R 3.3.).
 I AL's afsnit IV A findes reglerne vedrørende  forskudsafskrivninger  

 på visse anskaffelser af maskiner m.v. og bygninger (se G 6.4.) og i  

 afsnit V A om aktiver, der udlejes ( leasing ) (se afsnit V).
 Reglerne i AL gælder også, hvor de nævnte aktiver benyttes til  

forsøgs- eller forskningsvirksomhed,  som er knyttet til den  

 skattepligtiges erhverv (se L 4.10.).
 Reglerne om afskrivning fremgår af lovbek. nr.205 af 23.marts 1988 samt af  

 skd.cirk. nr.188 af 22.nov. 1983 (kaldet afskrivningscirkulæret =  

 afskr.cirk.).
 Skattemæssig afskrivning kan endvidere foretages med hjemmel i  SL § 6  

 a  (se L 5.5.) og  LOSI § 15  (se L 5.6.).
 Investeringsfondsloven  (se L 5.7.) foreligger som lovbek. nr.214  

 af 17.april 1990, hvortil hører skd.cirk. nr.166 af 29.okt. 1984.
 Reglerne om afskrivning på  miljøforbedrende investeringer i landbrug  

 m.v.  er beskrevet i afsnit R 3.15.
Det er ejeren, der kan foretage afskrivning.  I Skat 1990.1.49 kunne  

 der således ikke afskrives på villatelte og windsurfere i Spanien, idet de  

 pågældende aktiver ikke eksisterede.
Det gjorde ingen forskel, at der forelå  

 bedrageri fra en mellemmand og at skatteyderen havde handlet i god tro.
5.1. Driftsmidler, der udelukkende benyttes erhvervsmæssigt AL afsnit I Reglerne i AL afsnit I finder anvendelse på  alle driftsmidler, der  

 benyttes erhvervsmæssigt,  hvad enten ejeren er  

 bogførings-/regnskabspligtig eller ikke, og hvad enten ejeren driver  

 selvstændig erhvervsvirksomhed eller ikke, jf. lsr.1981.5.
 Der er kun tale om erhvervsmæssigt benyttede driftsmidler, hvis de  

 anvendes i den pågældendes eget erhverv eller er udlejet, hvorimod der ikke  

 er tale om driftsmidler, såfremt de uden vederlag stilles til rådighed for  

 andre.
 Det er uden betydning for adgangen til at foretage skattemæssige  

 afskrivninger, om de pågældende driftsmidler er anskaffet som nye eller  

 brugte.
Ejerens brug er afgørende Det er  ejerens brug af driftsmidlet, der er afgørende for, om det  

 anses for at være udelukkende erhvervsmæssigt benyttet.  At ejeren  

 stiller et driftsmiddel til rådighed f.eks. for en ansat til dennes private  

 brug berøver ikke driftsmidlet dets karakter af at være »udelukkende  

 erhvervsmæssigt anvendt«.
Interessentskab Driftsmidlerne i et  interessentskab  afskrives efter afsnit I i  

 AL, når den pågældende interessent alene benytter driftsmidlet  

 erhvervsmæssigt, men efter afsnit II, når han tillige benytter det privat.
Er  

 det kun den ene af interessenterne, der benytter driftsmidlet til såvel  

 erhvervsmæssig som privat benyttelse, skal han afskrive efter reglerne i  

 afsnit II, medens de øvrige interessenter skal afskrive efter afsnit I.
Den del af bilen, der tilhører medinteressenten, skal betragtes som en  

arbejdsgiverbil  og værdien af privatkørsel heri  beskattes efter  

 reglerne for firmabiler,  jf.
D 1.7.5.
Kun afskrivning ved forringelse Ifølge praksis er det en  forudsætning for afskrivning, at der sker en  

 forringelse  af det pågældende driftsmiddel som følge af brugen.
I  

 overensstemmelse hermed er der  nægtet afskrivning på bronzestatuer og  

 malerier,  som en skatteyder havde anskaffet til opstilling eller  

 ophængning i virksomheden, lsr. 1961.116, 1964.132 og Skat 1990.5.383. Der er  

 ligeledes nægtet afskrivning på  strygeinstrumenter,  lsr. 1976.140  

 (cello), hvorimod Landsskatteretten har godkendt afskrivning på en  

harpe,  lsr. 1970.140 samt på violinbuer.
Se i øvrigt D 3.37 om  

 musikinstrumenter.
Der er anerkendt afskrivning på  antikke møbler og  

 tæpper,  der benyttes erhvervsmæssigt på en sådan måde, at de undergår  

 forringelse ved brugen.
I lsr. 1970.80 blev antikke møbler og lysekroner i en  

 ejendomsmæglers kontor dog sidestillet med  kunstgenstande,  hvis  

 værdi ikke forringes ved brugen, jf. tilsvarende lsr.1981.119.
 I et tilfælde, hvor et  tæppefirma  solgte tæpper, som det  til  

 enhver tid efter 3 år fra salget lovede at tage tilbage til fuld pris,  

  kunne der ikke foretages skattemæssige afskrivninger.
Spørgsmålet om, hvorvidt ægte tæppers værdi forringes, må afgøres ud fra  

et konkret skøn.  Ved skønnets udøvelse må der henses til, om tæppet  

 er anbragt således, at det udsættes for slitage.
Desuden må der henses til  

 tæppets pris. Ægte tæpper, hvis anskaffelsespris pr. m2 ikke overstiger ca.  

 5.000 kr. anses for afskrivningsberettigede, da de må antages at være  

 underkastet værdiforringelse ved brugen.
En speciallæge havde anskaffet et ægte tæppe på 2,46 x 1,57 m for 23.840  

 kr. til placering i konsultationen.
Landsskatteretten anerkendte såvel  

 afskrivning som investeringsfradrag under hensyn til, at der  ikke  

  var nogen  tilbagekøbsgaranti  eller anden form for  

værdigaranti  for tæppet, og til at tæppet måtte anses for at være  

 udsat for et sådant slid, at det måtte antages at undergå  værdimæssig  

 forringelse  ved erhvervsmæssig brug, lsr.1982.101.
 I lsr. 1977.158 er der nægtet afskrivning på  litografier,  der var  

 ophængt i en læges konsultations- og venteværelse.
 En revisor kunne ikke fratrække udgifter til indkøb af  serigrafier  

 til udsmykning af kontorer, idet det måtte antages, at serigrafierne  

 ikke undergik en sådan forringelse ved slid og ælde, som forudsættes i AL.  

 Derimod kunne udgifterne til de  udskiftningsrammer,  som  

 serigrafierne var indsat i, fratrækkes, lsr.1982.24.
Eksempler på afskrivning efter AL afsnit I I lsr. 1980.8 ansås en gymnasielektor i matematik og fysik for berettiget  

 til at foretage skattemæssig afskrivning på  en elektronisk  

 regnemaskine  med indbyggede matematiske funktioner.  

 Undervisningsministeriet havde på forespørgsel om, hvorvidt regnemaskinen  

 kunne anses som en nødvendig anskaffelse for at bestride stillingen, udtalt,  

 at lærere i gymnasieskolerne normalt ikke fik undervisningsmateriel som  

 regnemaskine stillet til rådighed, men at dens nødvendighed som et led i  

 undervisningen var til stede,  hvorfor en privat anskaffelse måtte anses  

 for nødvendig,  for at arbejdet kunne bestrides.
Se tilsvarende  

 lsr.1982.68.
I ØLD af 18.nov. 1988 blev en ingeniørs udgift til køb af en PC'er efter  

 sin art anset for fradragsberettiget.
Arbejdsgiveren stillede ikke en PC'er  

 til rådighed for ingeniøren.
Denne anskaffede imidlertid PC'eren, idet  

 arbejdsgiveren tillagde det afgørende betydning, at ingeniøren blev i stand  

 til at udføre flere og hurtigere beregninger.
Sagen blev herefter hjemvist  

 til ligningsmyndighederne til fastlæggelse af, på hvilken skatteteknisk måde  

 fradrag eller afskrivning nærmere skulle ske, Skat 1989.2.120.
En gymnasielærer, der ud over at undervise i fysik og kemi også  

 underviste andre gymnasielærere i datalære på kurser betalt af Direktoratet  

 for Gymnasieskolerne, var berettiget til fradrag for afskrivning på en  

 mikrodatamat.
Uanset privat benyttelse blev mikrodatamaten ikke anset som et  

 blandet driftsmiddel, VLD (Skat 1990.6.438).
 En forhandler af køkkener kunne afskrive på nogle udstillingskøkkener,  

 idet disse ikke var bestemt til salg, lsr.1982.8.
 En campingvogn, der var opstillet bag en restauration og som blev anvendt  

 af restaurationens discjockey til overnatning samt til opbevaring af plader  

 og lysanlæg, kunne afskrives efter AL afsnit I, lsr. 1982.100.
 Campinghytter af træ  til udlejning  - indeholdende 4 køjepladser,  

 men uden varme, sanitet eller el indlagt - som ikke krævede støbning af  

 fundament eller lignende, som kunne flyttes umiddelbart fra en campingplads  

 til en anden, og som  ikke var placeret med henblik på varig forbliven  

  på campingpladsen, kunne afskrives i medfør af afsnit I.
 Det samme gælder hytter, der  udlejes for en kortere periode  til  

 byggepladser og lign.
Afskrivning nægtet En lærer ved voksenundervisningen, der underviste i faget  

 informatik/datalære 21 timer om ugen, hvortil krævedes ca. 12 timers  

 forberedelse, kunne  ikke afskrive  udgiften til anskaffelse af  et  

 dataanlæg  til ca. 15.000 kr.
Det var oplyst, at der ikke blev stillet anlæg til rådighed til  

 hjemmeforberedelse, men  skolens dataanlæg var til rådighed  i kursets  

 lokaler, hvor forberedelsen måtte foregå i weekenderne af hensyn til skolens  

 daglige brug af anlægget.
Der var  ikke stillet krav om, at lærerne selv  

 anskaffede dataudstyr,  jf.
Skat 1985.10.292. Tilsvarende om en datamat,  

 Skat 1987.9.657.
 Tilsvarende kunne en lærer, der bl.a. underviste i maskinskrivning,  

ikke fradrage  udgift til elskrivemaskine med bord, kr. 4.265.  

 Læreren  havde skrivemaskine med bord til rådighed på skolen,  men  

 skolen stillede ikke skrivemaskine til rådighed for læreren til brug i  

 hjemmet, Skat 1986.9.552.
En handelsskolelærer, der bl.a. underviste i tekstbehandling og  

 kommunikation kunne ikke afskrive på en PC'er.
Landsskatteretten lagde vægt  

 på, at skolen ikke havde pålagt klageren nogen pligt til selv at anskaffe  

 PC'eren.
Retten fandt det overvejende betænkeligt, at indrømme fradrag over  

 den skattepligtige indkomst for teknisk apparatur der opstilles i hjemmet  

 under henvisning til, at brug af arbejdsgiverens tilsvarende udstyr var  

 umulig eller dog ubekvem, Skat 1989.2.142.
En redaktør, der var medarbejder ved et dagblad, anskaffede et farve  

 TV-apparat, idet han af sin arbejdsgiver havde fået tildelt opgaven at  

 foretage anmeldelser af farve TV-udsendelser fra Tyskland.
Apparatet var  

 opstillet i klagerens kontorlokale, der var beliggende i hans private hjem.  

 Afskrivning blev nægtet, lsr.1970.41.
 En landmand kunne ikke fradrage en udgift på 1.800 kr. til en radio, der  

 blev anvendt i en svinestald, Skat 1989.2.148.
 Ved ØLD af 6.dec. 1963 er der nægtet afskrivning på et oplysningsbureaus  

 arkiv og kreditbog.
5.1.1. Saldoafskrivning (§ 2) Skattemæssig afskrivning skal efter AL § 2 foretages som en  

saldoafskrivning på samtlige driftsmidler, der hører til den  

 skattepligtiges virksomhed.
Efter  saldometoden  beregnes den årlige afskrivning med en vis  

 procent af det restbeløb, som aktivet ved indkomstårets begyndelse er opført  

 til (anskaffelsessummen - tidligere foretagne afskrivninger).  

 Afskrivningsgrundlaget nedsættes således hvert år med den afskrivning, der er  

 foretaget det foregående år.
Der kan højst afskrives 30 pct. årligt.
Saldoafskrivning skal foretages  for hver virksomhed for sig.  En  

 skattepligtig, der driver  flere virksomheder,  kan ikke benytte en  

 fælles saldoafskrivning for disse.
Fremkommer der i en af virksomhederne en  

 negativ saldo (se L 5.1.3.) kan denne negative saldo ikke udlignes i en  

 positiv saldo i en anden virksomhed.
Anskaffelse i 1982 eller senere I princippet fremkommer den afskrivningsberettigede saldo ved, at  

 anskaffelses- og forbedringsudgifter lægges til saldoværdien, medens  

 salgssummer og foretagne afskrivninger trækkes fra.
 Der gælder dog to vigtige modifikationer i dette princip:
 a) Der skal ske en  årlig pristalsregulering  af saldoværdien.  

 Årets salgssummer fragår i saldoen inden pristalsregulering og afskrivning,  

 medens købesummer først indgår i saldoværdien efter pristalsreguleringen.
b) I det år, hvor et driftsmiddel er anskaffet eller forbedret, skal  

kun fem sjettedele af anskaffelses- eller forbedringsudgiften  

 medregnes  i den afskrivningsberettigede saldoværdi.
Det medfører, at der  

 i anskaffelsesåret højst kan afskrives 25 pct. på det nyanskaffede  

 driftsmiddel.
Den sidste sjettedel af anskaffelses- eller forbedringsudgiften  

 tillægges saldoen efter afskrivning.
Pristalsregulering Pristalsreguleringen foretages på grundlag af reguleringspristallet, der  

 har jan. 1988 = 100. Reguleringen sker med den procent, hvormed  

 reguleringspristallet for april i indkomståret er ændret i forhold til  

 reguleringspristallet for april året før.
Procenten afrundes efter de  

 almindelige afrundingsregler til et helt tal.
 Har den skattepligtige  forskudt indkomstår,  er det ændringen i  

 reguleringspristallene, der er beregnet for april i de kalenderår, som  

 indkomstårene træder i stedet for, der er afgørende.
 Reguleringsprocenten for 1990 er 4, jf. cirk. 1990.23.
Saldoværdien Saldoværdien ved indkomstårets slutning  opgøres som den  

 afskrivningsberettigede saldoværdi med fradrag af årets afskrivning og med  

 tillæg af en sjettedel af anskaffelsessummen for driftsmidler, der er  

 anskaffet i indkomstårets løb.  Saldoværdien ved indkomstårets  

 slutning  svarer til saldoværdien ved næste indkomstårs begyndelse.
Udgifter til  forbedring  af driftsmidler behandles på samme måde  

 som den oprindelige anskaffelsessum for driftsmidlerne.  Fem sjettedele af  

 de forbedringsudgifter, der er afholdt i indkomstårets løb, skal derfor  

 tillægges saldoværdien  ved afskrivningsgrundlagets beregning.
Den sidste  

 sjettedel tillægges saldoen efter afskrivning.
 Udgår driftsmidlet af driften  i anledning af en  skade,  

  skal en eventuel forsikrings- eller erstatningssum fradrages i saldoværdien  

 på samme måde som beløb, der indvindes ved salg.
 Der kan kun afskrives, når afskrivningsgrundlaget (saldoværdien) udgør et  

 positivt beløb.
Driftsmidler, der  købes og sælges inden for samme indkomstår,   

 behandles efter den almindelige regel.
Det vil sige, at salgssummen skal  

 fragå i saldoværdien ved årets begyndelse, og at købesummen skal tillægges  

 saldoværdien.
 Fortjeneste og tab på afskrivningsberettigede aktiver, der er solgt som  

 led i den skattepligtiges  næringsvirksomhed  eller erhvervet i  

spekulationsøjemed,  behandles dog efter statsskattelovens § 5 a.
Har den skattepligtige anvendt  investeringsfondsmidler  til  

 forlods afskrivning på nyanskaffede driftsmidler, skal hele  

 anskaffelsessummen formindskes med forlods afskrivningen, inden driftsmidlets  

 værdi indgår i den samlede driftsmiddelsaldo.
Lignende fremgangsmåde skal  

 anvendes, hvor der er hævet  etableringskontomidler,  eller hvor der  

 er foretaget  forskudsafskrivning  i medfør af lovens afsnit IV A.
Se  

 evt. eksemplet i afskr.cirk. pkt.11.
Restafskrivning af små saldi Er den afskrivningsberettigede saldoværdi med tillæg af en sjettedel af  

 anskaffelsessummen for driftsmidler, der er anskaffet i indkomståret,  

3.500 kr. eller derunder, kan beløbet fradrages fuldt ud.
 Der  pristalsreguleres ikke  i det år, hvori saldoen fradrages  

 fuldt ud, ligesom årets pristalsregulering ikke indgår i afgørelsen af, om  

 saldoen er over eller under 3.500 kr.
 Saldoen skal være nedbragt til 3.500 kr. eller derunder  inden årets  

 afskrivninger.  Den skattepligtige kan ikke ved først at afskrive med op  

 til 30 pct. bringe saldoen ned på 3.500 kr. eller derunder, som han derefter  

 fradrager fuldt ud.
 Adgangen til at fradrage hele saldoen er  ikke begrænset til det  

 indkomstår, hvori saldoen kommer under den nævnte grænse.  Den  

 skattepligtige kan vente til et senere indkomstår.
Den skattepligtige kan ikke vælge at fradrage en del af saldoen.
Saldoen  

 skal  i sin helhed fradrages eller  pristalsreguleres og afskrives  

 efter de almindelige regler i afskrivningsloven.
 Adgangen til restafskrivning af saldoen gælder for den nye,  

 pristalsregulerede saldo uafhængigt af, om den gamle ikke pristalsregulerede  

 saldo vedrørende driftsmidler anskaffet før 1.jan. 1982 stadig eksisterer (se  

 nedenfor under overgangsregel). Bringes den gamle saldo ned på 50.000 kr.  

 eller derunder og overføres til den nye saldo, kan der på ny restafskrives,  

 når den nye saldo igen når ned på 3.500 kr. eller derunder.
Overgangsregel Ny og gammel saldo Ifølge overgangsbestemmelsen i § 8 i lov nr.197 af 18.maj 1982 om ændring  

 af afskrivningsloven m.v. kan der for igangværende virksomheder indtil videre  

 blive tale om at føre »en ny og en gammel« afskrivningssaldo.
 I  den nye saldo  indgår anskaffelsessummen for driftsmidler,  

anskaffet i 1982 eller senere,  samt forbedringsudgifter vedrørende  

 samtlige driftsmidler, uanset hvornår de er anskaffet.
 I den  gamle saldo fragår salgssummen for alle driftsmidler,  der  

 afhændes i 1982 eller senere, indtil saldoen er  nedbragt til 50.000 kr.  

 eller derunder.
 Den gamle saldo  afskrives efter de hidtil gældende regler, d.v.s.  

uden pristalsregulering.
Begge saldi kan afskrives med indtil 30 pct., men det er ikke  

 nødvendigt at afskrive med samme procent på begge saldi.  Den  

 skattepligtige kan altså  vælge  at afskrive med f.eks. 20 pct. på den  

 gamle saldo og med 15 pct. på den nye saldo, eller den skattepligtige kan  

 helt undlade at afskrive på den ene saldo, medens der afskrives maksimalt på  

 den anden saldo.
Se evt. eksemplet i afskr.cirk. pkt. 40.
Overførsel Når den gamle saldo ikke overstiger 50.000 kr.,  skal  den udlignes  

 gennem overførsel til den nye saldo for driftsmidler, der er anskaffet den  

 1.jan. 1982 eller senere, idet denne saldo forhøjes med det beløb, der svarer  

 til den gamle saldo.
Overførslen skal ske  på det tidspunkt, hvor saldoen ved salg m.v.   

 bringes ned på 50.000 kr. eller derunder.
Der kan  pristalsreguleres  

  allerede for det år, hvori overførslen sker.
Se evt. eksemplet i afskr.cirk.  

 pkt.43.
 Såfremt den gamle saldo nedbringes til 50.000 kr. eller derunder i 1990  

ved afskrivning,  skal overførslen til en ny saldo først ske med  

 virkning for det efterfølgende indkomstår (1991), og der kan  først  

 pristalsreguleres for 1991.  Se evt. eksemplet i afskr.cirk. pkt.44.
Ved overdragelse af driftsmidler m.v. mellem en person og et selskab m.v.  

 som nævnt i SSL §§ 1 og 2 eller mellem sådanne selskaber m.v. indbyrdes, skal  

 afhændelsessummen  altid fradrages den nye saldo, hvis den ene af  

 parterne  i overdragelsen på grund af aktiebesiddelse,  

 vedtægtsbestemmelse, aftale eller fælles ledelse  har en bestemmende  

 indflydelse  på den anden parts handlemåde.
Dette gælder,  selv om der  

 ikke er tilgang  af driftsmidler på ny saldo, d.v.s. at den nye saldo  

 bliver negativ.
Se evt. eksemplerne i afskr.cirk. pkt.52 og 53.
5.1.2. Skade på et driftsmiddel (§ 4) Når et driftsmiddel  udgår af driften  i anledning af en  skade  

 skal en  eventuel forsikrings- eller erstatningssum  fradrages i  

 saldoværdien på samme måde som  en salgssum.
Hvis et skadelidt driftsmiddel ikke udgår af driften, men  

repareres,  og der ikke udbetales nogen forsikrings- eller  

 erstatningssum, kan hele reparationsudgiften fradrages.
Er der udbetalt en  

 forsikrings- eller erstatningssum, kan fradraget kun foretages med det beløb,  

 der overstiger forsikrings- eller erstatningssummen.
 Er forsikrings- eller erstatningssummen  større end  

 reparationsudgiften,  skal forskelsbeløbet fradrages i saldoværdien for  

 driftsmidlerne.
 Som  reparationsudgifter betragtes udgifter, der medgår til at sætte  

 aktivet i den stand, hvori det befandt sig ved skadens indtræden.   

 Overstiger den afholdte udgift, hvad der kan betragtes som reparationsudgift,  

betragtes det overskydende beløb som en forbedringsudgift  og  

 tillægges saldoværdien for driftsmidlerne til afskrivning.
Eksempel I anledning af en skade på et driftsmiddel udbetales en forsikringssum på  

 24.500 kr.
Den skattepligtige afholder udgifter på driftsmidlet på i alt  

 33.000 kr.
Det ville have kostet 28.000 kr. at bringe driftsmidlet i samme  

 stand, som før skaden skete.
Herefter kan forskellen mellem de 28.000 kr. og  

 den udbetalte forsikringssum 24.500 kr. eller 3.500 kr. fradrages fuldt ud,  

 medens forskellen mellem den afholdte udgift på 33.000 kr. og de 28.000 kr.  

 eller 5.000 kr. skal tillægges saldoværdien som en forbedringsudgift.
 Hvis skaden er forvoldt ved ejerens forsætlige adfærd eller i forbindelse  

 med hans strafbare handlinger, f.eks. under spirituskørsel, lsr.1971.39, kan  

 der dog ikke foretages noget fradrag.
 Med hensyn til tab ved konfiskation af driftsmidler gælder det, at et tab,  

 der skyldes konfiskation på grund af skatteyderens egen strafbare adfærd,  

 ikke kan fratrækkes, lsr.1955.138, hvorimod der vil være fradragsret for  

 konfiskationstab, der skyldes personalets strafbare forhold, lsr.1958.41.
 Om forbedring af nykøbt flyvemaskine, se lsr. 1969.140. (En udskiftning af  

 flyets motor blev af Landsskatteretten anset for en forbedring, da  

 udskiftningen blev foretaget ganske kort tid efter købet).
 Om  magasinvarer, der skal anvendes til vedligeholdelse  af  

 produktionsapparatet (beredskabslager), henvises til L 3.6.1.1.
5.1.3. Negativ saldo (§ 5) Som afskrivningssystemet er opbygget, kan det ske, at de beløb, der skal  

 fragå i saldoværdien som følge af salg m.v., er så store, at saldoværdien  

 bliver  negativ.
Afhændes der driftsmidler på et tidspunkt, hvor saldoværdien er negativ,  

 vokser den negative saldo med de modtagne salgssummer m.m.
Anskaffes der  

 derimod driftsmidler, medens saldoværdien er negativ, udlignes den negative  

 saldo helt eller delvis med anskaffelsessummerne.
En negativ saldoværdi repræsenterer en  ikke indkomstbeskattet  

 fortjeneste på driftsmidler.  Er den negative saldo ikke udlignet ved  

 anskaffelser i løbet af det indkomstår, hvori den er opstået, skal det ikke  

 udlignede beløb  pristalsreguleres.  Den skattepligtige kan dog  

vælge helt eller delvis at udligne den negative saldo  i det  

 indkomstår, hvori den er opstået, ved at tage beløbet til indtægt.
I det  

 omfang den negative saldo udlignes på denne måde, sker der  ingen  

 pristalsregulering.
Hvis den negative saldo  ikke udlignes  på en af de foran omtalte  

 måder i det år, den er opstået,  pristalsreguleres den  ved  

 indkomstårets slutning  og overføres til næste indkomstår,  hvor den  

 kan udlignes ved anskaffelser i løbet af dette indkomstår.
Sker dette ikke,  

skal den pristalsregulerede negative saldo medregnes  ved opgørelsen  

 af indkomsten for sidstnævnte indkomstår.
 Er den negative saldo  formindsket ved udgangen af det år, hvori den  

 skal indtægtsføres  (år 2), skal der  indtægtsføres et beløb, således  

 at saldoen bliver nul,  jf. pkt.19, eksempel 5 i afskr.cirk.
Hvis den negative saldo er  forøget  ved udgangen af år 2, skal  

kun den pristalsregulerede, negative saldo ved udgangen af år 1  

 indtægtsføres  i år 2. Det resterende negative beløb kan overføres til år  

 3 (med pristalsregulering), jf.
Skat 1986.8.520.
 Reglen om, at kun fem sjettedele af anskaffelsessummen indgår i  

 saldoværdien i anskaffelsesåret, begrænser alene de skattemæssige  

 afskrivninger i anskaffelsesåret, men  ikke udligningen af en negativ  

 saldo ved nyanskaffelser.  Se evt. eksemplet i afskr.cirk. pkt.21.
 Foranstående tager kun sigte på de situationer, hvor en  ny saldo   

 bliver negativ.
Er det  den gamle saldo,  der bliver negativ, skal den  nye  

 saldo  formindskes med et beløb, der svarer til den »gamle«  

 negative saldoværdi.
Der er altså ikke mulighed for i stedet at udligne et  

 negativt beløb på den hidtidige saldo ved at indtægtsføre beløbet.
 Bliver  den nye saldo negativ  ved overførslen af et negativt beløb  

 på den gamle saldo, anvendes derimod de ovenfor omtalte almindelige regler på  

 den nye saldo.
Fristforlængelse Den kommunale skattemyndighed kan, når ganske særlige omstændigheder taler  

 derfor,  forlænge fristen for udligning  af et negativt saldobeløb.
Fristforlængelse gives eksempelvis, når der til levering inden udløbet af  

 fristen, er foretaget bestilling af aktiver, der vil kunne udligne den  

 negative saldo, men hvor leveringen  som følge af leverandørens  

 forhold  først finder sted efter fristens udløb.
For fiskekuttere gælder  

 dog, at det er tilstrækkeligt, at bestilling er afgivet inden fristens udløb.
 Fristforlængelsen kan betinges af, at der stilles sikkerhed for det  

 skattekrav, der vil opstå, hvis den negative saldo må tages til indtægt ved  

 fristens udløb.
 Når den kommunale skattemyndighed har forlænget fristen for udligning af  

 en negativ saldo, er  den skattepligtige berettiget til inden for den nye  

 frist helt eller delvis at tage den negative saldo til indtægt.
Den negative saldo skal  pristalsreguleres fra og med det indkomstår,  

 hvori saldoen bliver negativ.  Der pristalsreguleres dog ikke i det år,  

 der sker udligning, hvad enten udligning sker ved anskaffelser eller ved  

 indtægtsføring.
Hvis den negative saldo ikke er udlignet inden udløbet af den  

 nye frist, skal det ikke udlignede beløb medregnes ved opgørelsen af  

 indkomsten for det indkomstår, hvori fristen udløber.
5.1.4. Anskaffelsessummen Det er aktivernes faktiske anskaffelsessum, d.v.s. købesum inklusive told,  

 fragt, montering m.v. plus eventuelle forbedringsudgifter, der indgår i  

 saldoværdien.
Derimod kan prioriteringsomkostninger (herunder kurstab) ikke  

 medtages i saldoværdien, jf. lsr.1962.27. Stempel- og tinglysningsafgift på  

 pantebreve m.v. kan heller ikke medregnes.
 Ifølge afskrivningslovens § 30A medregnes ikke moms, som af den pågældende  

 kan fratrækkes i hans afgiftstilsvar som indgående afgift, jf. afskr.cirk.  

 pkt.177-181. Vedrørende afgift af biler m.v. se L 3.5.
 Det er normalt uden betydning for afskrivningsgrundlaget, hvorledes  

 anskaffelsen er finansieret - kontant betaling eller ved udstedelse af pante-  

 eller gældsbrev eller ved køb på afbetaling.
Dekort - nedslag i købesummen Hvor der  efterfølgende opnås en dekort i den aftalte købesum,  vil  

 der undertiden være anledning til at reducere afskrivningsgrundlaget med et  

 til dekorten svarende beløb.
I U.f.R. 1966 s.493 ØLD, fandt retten, at der i  

 hvert fald i et tilfælde, som det foreliggende,  hvor dekorten var hjemlet  

 allerede i den oprindelige salgsaftale,  måtte ske en tilsvarende  

 reduktion af afskrivningsgrundlaget.
I overensstemmelse hermed må  

 afskrivningsgrundlaget også reduceres i tilfælde, hvor der kutymemæssigt ydes  

 en dekort f.eks. ved hurtigere betaling.
 I lsr.1981.117 skulle afskrivningssaldoen  derimod ikke reduceres,   

 idet der blev henset til,  at  købekontrakten ikke indeholdt  

 bestemmelser om, at debitor havde mulighed for at opnå dekort ved indfrielse  

 af restgælden før kontraktens udløb,  at  der ikke blev stillet  

 betingelser af nogen art i forbindelse med indfrielsen,  at  tilbuddet  

 var fremsat fra kreditors side frivilligt og uopfordret, uden at der i  

 debitors økonomiske eller andre forhold havde været omstændigheder, der kunne  

 give anledning til dette tilbud, samt  at  der var forløbet ca. 3 1/2  

 år fra gældens opståen til fremsættelsen af tilbuddet.
 Ifølge lsr.1985.38 skulle afskrivningsgrundlaget for et skib nedsættes med  

 en erstatning, som skibsværftet måtte betale til ejerne, fordi skibet havde  

 mindre lasteevne end aftalt.
Aftægt, gave og arv I de tilfælde, hvor købesummen erlægges i form af  aftægt,  

 livrenteydelse eller lignende,  kan der foretages afskrivning på den  

 kapitaliserede værdi af den årlige ydelse, hvortil kommer, at de løbende  

 årlige ydelser kan fradrages efter reglen i LL § 12, stk.8, jf. lsr. 1963.19.
Er driftsmidler  erhvervet ved gave,  betragtes det beløb, der er  

 lagt til grund ved gaveafgiftsberegningen eller ved indkomstbeskatningen, som  

 anskaffelsessum.
Er der hverken svaret gaveafgift eller indkomstskat af det  

 modtagne driftsmiddels værdi, betragtes driftsmidlets værdi i handel og  

 vandel på gavetidspunktet som anskaffelsessum, jf.
AL § 31.
 Om afskrivningsgrundlaget ved erhvervelse af driftsmidler ved  arv,  

 henvises til afsnit J.
Ændret benyttelse Overfører  en skattepligtig, driftsmidler som hidtil har været  

 anvendt til udelukkende privat eller til blandet erhvervsmæssig og privat  

 benyttelse, til udelukkende erhvervsmæssig benyttelse, behandles dette  

som et salg og et køb,  og driftsmidlerne indgår i saldoværdien med  

 deres værdi i handel og vandel på overførselstidspunktet, jf.
AL § 32.
Tilflytter En  tilflytter  skal opgøre sit afskrivningsgrundlag til værdien i  

 handel og vandel på tidspunktet for skattepligtens indtræden, lsr. 1978.96.  

 Landsskatteretten udtalte i øvrigt videre, at der i tilflytningsåret kun kan  

 foretages en forholdsmæssig afskrivning for delperioden.
Saldoværdien  

 reduceres kun med det tilsvarende beløb, jf. også Skat 1988.2.85.
Valutakursændringer I VLD af 30.juni 1978 (Skd.47.310) blev det fastslået, at en skatteyder  

 ved afhændelse af en anpart i et partrederi ikke var berettiget til ved  

 avanceopgørelsen at forhøje den oprindelige anskaffelsessum med sin del af  

 forøgelsen af partrederiets gældsforpligtelser som følge af  

 valutakursændringer i partrederiets besiddelsestid.
Det var oplyst, at skibet  

 var finansieret ved et lån fra det tyske værft, og at  lånet skulle  

 afdrages over 8 år.  I overensstemmelse hermed må det antages, at  

 afskrivningsgrundlaget ikke skal korrigeres for sådanne kursændringer.
 Ligeledes blev det ved ØLD af 23.feb. 1979 (Skd.50.210) fastslået, at  

 saldoværdien og dermed afskrivningsgrundlaget for to skibe, som var indkøbt i  

 udlandet og var finansieret med lån i udenlandsk valuta, ikke kunne opskrives  

 med tab på lånene som følge af kursændringer indtruffet efter skibenes  

 levering.
 Med hensyn til valutakursgevinster og -tab henvises i øvrigt til E 5.3.6.
5.1.5. Afskrivning kan påbegyndes i leveringsåret Det er en betingelse for at foretage afskrivning på et driftsmiddel, at  

 der er sket  levering i købelovens forstand  d.v.s. det tidspunkt,  

 hvor  risikoen for varens hændelige undergang overgår  fra sælger til  

 køber, se lsr.1972.38, 1981.6 og 1982.2. Landsskatteretten har dog i Skat  

 1990.2.136 præciseret, at køber og sælgers aftale om risikoovergang ikke  

 altid er tilstrækkelig til at anse levering for sket.
Om reglerne for  

risikoovergang  se L 3.6.1.2.
 Afskrivning kan påbegyndes allerede i leveringsåret, selv om driftsmidlet  

 først indsættes i driften i et senere indkomstår.
 Det er imidlertid en forudsætning for afskrivning, at driftsmidlet må  

 anses for  anskaffet for at indgå i virksomhedens drift,  jf. lsr.  

 1980.120. Hvis det af de konkrete forhold fremgår, at  

 »driftsmidlet« kort efter skal videresælges eller indgå i en  

 byttehandel, kan afskrivning ikke foretages, lsr. 1980.71. Se også Skat  

 1988.3.152.
 Se i øvrigt SO 1982, s.266 ff om, hvornår afskrivning på driftsmidler kan  

 påbegyndes.
 Med hensyn til  forbedringsudgifter  er det afgørende, hvornår  

 udgiften er  afholdt.
Driftsmidlet skal være færdiggjort Det er yderligere en forudsætning for påbegyndelse af afskrivning, at der  

 er tale om  levering af færdige driftsmidler,  jf. lsr. 1966.118 og  

 ØLD af 23.jan. 1967. Ved dommen blev anskaffelsessummen for et  

 lastvognchassis der blev leveret i dec., og umiddelbart derefter afleveret  

 til en karetmager til montering af lad og først færdiggjort fra karetmageren  

 i jan. og derpå indregistreret, først tilladt afskrevet i det år, hvor vognen  

 var færdigmonteret og kunne anvendes i driften.
Se endvidere lsr. 1969.132  

 (lastbil med midlertidigt påsat lad) samt 1977.160 (ikke-installerede  

 maskiner i møntvaskeri).
 Der stilles  ikke  krav om at en bil skal være indregistreret, lsr.  

 1967.129.
 Fremstilles driftsmidlet i virksomheden, skal det være færdigt til brug i  

 den igangværende virksomhed, før der kan afskrives.
Igangværende virksomhed Det er ligeledes en forudsætning for afskrivningsret, at der er tale om  

 driftsmidler  leveret til en igangværende virksomhed.
 En række kendelser belyser kravet herom:
Lsr. 1965.128 (En direktør havde fra den 1.sept. 1962 lejet  

 forretningslokaler, i hvilke han indrettede et selvbetjeningsrenseri- og  

 vaskeri.
Han engagerede endvidere fra den 1.okt. en bestyrer, der skulle  

 forestå den daglige drift.  Renserimaskinerne blev leveret og monteret den  

 19.dec., men åbning for publikum skete først i begyndelsen af 1963.   

 Landsskatteretten anså ikke virksomheden for at være i drift i 1962, idet der  

 hertil måtte kræves, at der havde været almindelig adgang til forretningen  

 for publikum).
Lsr.1966.114 (En skatteyder, der ville etablere sig som gartner, købte i  

 1963 et jordstykke, hvorpå han opførte et drivhus.
Dette færdigbyggedes i  

 slutningen af året og benyttedes til udsåning af sommerblomster m.v.  

Centralfyret kom dog først i gang i 1964. Gartnerivirksomheden afkastede  

 ikke indtægter i 1963.  Han kunne ikke anses at have drevet  

 erhvervsmæssig virksomhed i 1963, selv om han henviste til, at det var typisk  

 for hans erhverv, at der gik en vis tid, inden kulturerne blev tjenlige til  

 salg).
 Lsr.1971.44 (Skatteyderen havde anpart i to kuttere, som ankom her til  

 landet hhv. 15.dec. og 22.dec. 1967 fra et østtysk værft.  De to kuttere  

 afgik fra havnen på den første fisketur omkring den 20.jan. 1968.  

  Landsskatteretten udtalte, at erhvervsmæssig virksomhed først var påbegyndt  

 omkring den 20.jan. 1968).
 Se endvidere lsr. 1967.49 og 1975.60.
5.1.6. Afskrivningen - og eventuel senere ændring På den opgjorte saldoværdi kan der foretages afskrivning med  hele   

 procenter fra 0-30 pct.
 Der kan benyttes forskellige afskrivningsprocenter på en  

 »gammel« og en »ny« saldo.
Efter udløbet af fristen for indgivelse af selvangivelse, kan  

 afskrivninger der er foretaget efter afskrivningslovens bestemmelser, kun  

ændres efter tilladelse,  jf.
AL. § 30, stk.3. Der er ikke i denne  

 bestemmelse hjemmel til at nægte afskrivning med den begrundelse, at  

 selvangivelsen var indsendt efter indsendelsesfristens udløb, lsr.1975.150.
 I SD-cirk. 1982-22 har Ligningsrådet bemyndiget ligningsmyndighederne til  

 at tillade ændring af afskrivninger efter AL, samt nedskrivninger efter  

 varelagerloven og loven om husdyrbesætninger.
Bemyndigelsen omfatter for det første tilfælde, hvor ligningsmyndighederne  

 påtænker at forhøje eller nedsætte den selvangivne eller ansatte indkomst.  

 Den skattepligtige skal herved gøres opmærksom på adgangen til at få ændret  

 afskrivninger m.v.
Bemyndigelsen omfatter dernæst tilfælde, hvor den  

 skattepligtige ansøger om efterfølgende afskrivninger m.v.
Denne ansøgning  

 skal være indgivet til den lokale skattemyndighed inden 5 år (fra  

 indkomståret 1990 dog 3 år) efter udløbet af det pågældende indkomstår.
 Ved efterfølgende ændringer af afskrivninger for årene før 1989 må det  

 iagttages, at reglerne i ligningslovens § 28 overholdes.
 Om begrænsningen i kommanditisters adgang til at foretage afskrivninger,  

 se L 7.1.
5.1.7. AL § 3 - »Småaktiver« - Straksafskrivning For småaktiver, d.v.s. driftsmidler hvis anskaffelsessum (i 1990) er  

5.000 kr.  eller derunder,  har skatteyderen valgfrihed mellem  

 at medregne anskaffelsessummen under saldoværdien eller at fradrage  

 anskaffelsessummen fuldt ud i anskaffelsesåret.
Tilsvarende valgfrihed har  

 skatteyderne med hensyn til driftsmidler med  en forventet levetid på ikke  

 over 3 år.
Der er intet i vejen for, at udgiften til nogle af småaktiverne fratrækkes  

 straks, medens udgiften til andre indgår i saldoværdien.
Det er det enkelte  

 aktivs anskaffelsessum, der er afgørende for, om udgiften kan fradrages  

 straks.
Eksempelvis kan anskaffelsessummen for 10 maskiner a 4.900 kr.  

 udgiftsføres straks med 49.000 kr.
 I et  interessentskab,  der anskaffer driftsmidler, for hvilke  

 anskaffelsesprisen for det enkelte driftsmiddel er over 5.000 kr., vil  

 anskaffelsessummerne ikke kunne fradrages i anskaffelsesåret, selv om den  

 enkelte interessents andel af anskaffelsessummen er under 5.000 kr., idet det  

 er  den samlede anskaffelsessum for driftsmidlet,  der lægges til  

 grund ved bedømmelsen af, hvorvidt anskaffelsessummen er 5.000 kr. eller  

 derunder.
 Ved afgørelsen af, hvorvidt anskaffelsessummen er 5.000 kr. eller  

 derunder, ses der bort fra merværdiafgiften, såfremt køberen i sit  

 afgiftstilsvar kan fratrække den betalte afgift.
Forbedringsudgifter Forbedringsudgifter på sådanne småaktiver og aktiver med særlig kort  

 levetid  behandles på samme måde, som selve anskaffelsessummen for de  

 pågældende aktiver i sin tid er behandlet.  Hvis den oprindelige  

 anskaffelsessum er ført til udgift i anskaffelsesåret, fratrækkes  

 forbedringsudgiften i det indkomstår, hvori den er afholdt (uanset udgiftens  

 størrelse). Hvis den oprindelige anskaffelsessum i anskaffelsesåret er  

 tillagt saldoværdien, tillægges forbedringsudgiften saldoværdien i det år,  

 hvor forbedringsudgiften afholdes.
Det kan forekomme, at et driftsmiddel gennem forbedring i den grad  

ændrer karakter,  at man ikke længere kan henregne det til denne  

 gruppe.
Hvor dette er tilfældet, skal forbedringsudgiften tillægges  

 saldoværdien i det indkomstår, hvori den er afholdt.
 Forbedringsudgifter vedrørende  andre  end de her omhandlede  

driftsmidler  skal altid tillægges saldoværdien, uanset om  

 forbedringsudgiften i sig selv er under eller over 5.000 kr., og uanset om  

 forbedringen ikke får virkning ud over 3 år.
Højst 200.000 kr. i visse tilfælde Efter AL § 3, stk.6 kan 5.000 kr.'s-reglen i det indkomstår, hvori en  

 virksomhed påbegyndes og det følgende indkomstår, kun anvendes på  

 driftsmidler til  en samlet anskaffelsessum på indtil 200.000 kr.  

  Bestemmelsen fortolkes således, at fradraget for udgifter til småaktiver i  

 begyndelsesåret og det følgende indkomstår  tilsammen  højst kan  

 andrage 200.000 kr.
 Denne begrænsning gælder kun, når der er tale om at etablere en  ny  

 virksomhed,  og  ikke  ved overtagelse af en bestående virksomhed.  

 For at tale om  »overtagelse af en bestående virksomhed«  

  (og dermed mulighed for ubegrænset fradrag) må det efter Landsskatterettens  

 opfattelse være en forudsætning, at køberen af virksomheden umiddelbart  

 viderefører denne med samme karakter, herunder nogenlunde samme  

 varesortiment, som hidtil, lsr. 1980.13.
Et anpartsselskab blev omdannet til et kommanditselskab, som overtog nogle  

 anpartsselskabet tilhørende udlejningsejendomme.
Kommanditselskabet, der  

 foretog omfattende ombygning og anskaffede driftsmidler til udlejning, blev  

 anset for at havde overtaget en bestående udlejningsvirksomhed, og var derfor  

 ikke omfattet af begrænsningen i AL § 3, stk.6, jf.
Skat 1985.6.165.
 De nævnte 200.000 kr. forstås som  bruttoanskaffelsessummen.   

 Såfremt en nyetableret virksomhed således har købt småaktiver for 210.000 kr.  

 kan der kun foretages et fradrag på 200.000 kr., selv om virksomheden i samme  

 periode har solgt småaktiver for 10.000 kr.
 For interessenter i et nystartet  interessentskab  gælder 200.000  

 kr.'s-grænsen for deres  samlede  anskaffelser, lsr. 1979.113.
Levealder ikke over 3 år Bestemmelsen kan kun anvendes,  hvor driftsmidlet vil være fysisk  

 opslidt i løbet af 3 år fra erhvervelsen.  Det er ikke tilstrækkeligt, at  

 driftsmidlet i løbet af 3 år ikke vil være anvendeligt i en bestemt  

 virksomhed eller til et bestemt formål, når det dog efter denne tid fortsat  

 kan anvendes som driftsmiddel, enten hos den aktuelle ejer eller på andre  

 hænder.
Det er således den fysiske - ikke den økonomiske - levetid  

 (restlevetid), der er afgørende.
 Ved bedømmelsen af levealderen for et driftsmiddel må man i almindelighed  

 søge vejledning i den gennemsnitlige levealder for driftsmidler af den  

 pågældende kategori, og der bør stilles ret strenge beviskrav for i det  

 enkelte tilfælde på grund af konkrete forhold at fravige  

 gennemsnitslevetiden.
Praksis vedrørende AL § 3 I en række tilfælde afvises anvendelse af AL § 3 med den begrundelse, at  

 de anskaffede aktiver med anskaffelsessummer på 5.000 kr. eller derunder  

på grund af deres stationære samlede anvendelse må betragtes som en  

 enhed,  hvis samlede anskaffelsessum overstiger 5.000 kr.
 Se lsr.1962.121 (et arkivskab og et hængemappesystem til indsætning i  

 skabet og et skrivebord som i den ene side understøttedes af et løst  

 tilsluttet skab af samme højde og bredde som skrivebordet blev betragtet som  

 enheder, hvis anskaffelsessummer oversteg den i AL § 3 fastsatte grænse),  

 lsr.1964.129 og lsr.1965.120 (reolsystemer sammenkædet med fælles skinner,  

 baldakiner og gennemgående hylder ligeledes betragtet som en helhed),  

 lsr.1968.47 (fodringsanlæg i virksomhed med kyllingeopdræt og kaninavl), lsr.  

 1983.4 (støbeforskallingselementer, der var anskaffet for i alt kr. 123.000,  

 og som kun undtagelsesvis - om overhovedet nogensinde - blev anvendt i  

 enheder, hvis anskaffelsespris var under beløbsgrænsen, ikke tilladt  

 fratrukket straks.
 Eksempler på 5.000 kr.-reglens anvendelse:
 Lsr.1967.52 (maskindele og værktøjer til en slidse- og tappemaskine til  

 fremstilling af vippevinduer anset som selvstændige værktøjsagregater),  

 lsr.1968.121 (inventar til udlejning i en campingudstyrsforretning),  

 lsr.1969.133 (22 lysstofsarmaturer, fastskruet til loftet, til en samlet  

 anskaffelsessum på ialt 6.802 kr. anset for inventargenstande omfattet af AL  

 § 3), lsr.1975.62 (stilladsdele, der kunne opstilles i praktisk anvendelige  

 enheder til en samlet pris under beløbsgrænsen, tilladt fratrukket straks),  

 lsr. 1983.89 (køkkenelementer m.v. til et samlet beløb af 32.400 kr., men  

 hver især under beløbsgrænsen, til brug i et lægehus, til dels som  

 fritstående bordelementer, kunne fratrækkes straks).
 Eksempler på 3-års reglens anvendelse:
 Lsr.1967.128 (brugte lastbiler til kørsel i en grusgrav), lsr.1971.136  

 (motordreven skovsav). Endvidere er reglen i praksis fundet anvendelig på  

 syntetiske fiskegarn.
 Derimod er reglen ikke fundet anvendelig i lsr.1970.139 (lastbiler, der  

 kørte ca. 150.000 km. årligt).
Salg af »småaktiver« Ved salg af sådanne fratrukne driftsmidler,  skal hele salgssummen  

 beskattes som personlig indkomst,  såfremt salget finder sted medens  

 virksomheden fortsat er i drift, hvorimod salgssummen er  særlig  

 indkomst,  hvis driftsmidlerne afhændes  i forbindelse med  

 virksomhedsophør,  se L 6.2.1. Der er ikke hjemmel til at udskyde  

 beskatningen.
5.1.8. AL § 6 A - Dyre biler For biler, der er anskaffet før 17.maj 1983, og som er indregistreret til  

 1. privat personbefordring 2. udlejning uden fører 3. skolevogne, gælder der  

 særlige regler, når anskaffelsessummen har oversteget 93.600 kr. (før 1.jan.  

 1983, 65.000 kr.). Se herom LV 1983, side 765 f.
5.1.9. Oplysningspligt Bek. nr.523 af 28.sept. 1982, kapitel II, indeholder regler om  

oplysningspligt,  der er fastsat med hjemmel i AL § 44.
 For  driftsmidler  og  skibe  er der fastsat  skemapligt,  

 når den skattepligtige ikke er regnskabspligtig.  Skemapligten omfatter  

 også indkomstår, hvori der ikke foretages afskrivning, hvilket har betydning  

 for pristalsreguleringen af saldoværdien.
 5.2. Er udgået.
5.3. Blandede driftsmidler AL afsnit II Reglerne om afskrivning på  driftsmidler, der anvendes både  

 erhvervsmæssigt og privat,  kommer i praksis især til anvendelse på biler  

 (se herom afsnit U 4.3) men reglerne omfatter alle driftsmidler, der benyttes  

 både erhvervsmæssigt og privat.
Om skibe, se L.5.4.
 Som nævnt under L.5.1. er kriteriet for, om et driftsmiddel henhører til  

 de udelukkende erhvervsmæssigt anvendte eller til de blandede driftsmidler,  

 alene  den brug ejeren gør af driftsmidlet.  Hvis ejeren vederlagsfrit  

 overlader dette til slægtninges og bekendtes brug, sidestilles dette med egen  

 privat benyttelse, lsr.1971.137 og Skat 1990.2.132.
 En flyvemaskine, der i øvrigt blev anvendt udelukkende erhvervsmæssigt,  

 ansås  ikke  for overgået til  blandet benyttelse,  fordi den  

 blev anvendt til eftersøgning efter en druknet, lsr.1970.56.
I VLD af 22.7.1974 (skd.31.43) fandt retten det efter bevisførelsen  

 (logbøgerne samt flyets rejse- og luftfartsjournal var fremlagt) godtgjort,  

 at det pågældende fly  udelukkende  havde været anvendt til flyvninger  

 af erhvervsmæssig karakter.
Se også lsr.1975.59 (Et fly tilhørende en kommis  

 blev anset som et rent erhvervsmæssigt benyttet driftsmiddel, da flyet havde  

 været udlejet hele indkomståret, og da klageren ved sin begrænsede benyttelse  

 af flyet havde betalt leje på lige fod med andre lejere).
 En skatteyder som ejede to biler, der dels anvendtes som lillebiler og for  

 den enes vedkommende tillige som udlejningsvogn, og hvor begge biler også  

 anvendtes til privatkørsel, skulle derimod afskrive de omhandlede biler efter  

 reglerne i afsnit II, jf. også lsr.1961.119 om en skatteyder med 4  

 udlejningsbiler.
Særskilt afskrivning Afskrivningen på blandede driftsmidler foretages  særskilt for hver  

 enkelt driftsmiddel.  Afskrivningen kan beregnes med indtil 30 pct. af  

 anskaffelsessummen, for anskaffelser efter 1.jan. 1982 kan der dog kun  

 afskrives indtil 25 pct. i anskaffelsesåret.
Om  forbedringsudgifter,  

  se U 4.3.
Fremgangsmåden ved afskrivning på »blandede driftsmidler« er  

 den, at der først  beregnes en afskrivning  på grundlag af  

 anskaffelsesummen (saldoen). Ved opgørelsen af indkomsten kan  kun  

 fradrages den del af den beregnede afskrivning, som forholdsmæssigt svarer  

 til den erhvervsmæssige benyttelse  af driftsmidlet i det pågældende  

 indkomstår.
Dette fradrag udgør altså den skattemæssige afskrivning.
Se  

 afskr.cirk. pkt. 26-37.
Restafskrivning af små saldi Er anskaffelsessummen  inden afskrivning  nedbragt til 3.500 kr.  

 eller mindre, kan  det beløb der svarer til den erhvervsmæssige  

 benyttelse, fradrages fuldt  ud.
Afskrivningsgrundlaget pristalsreguleres  

ikke  i det år, hvori beløbet fradrages fuldt ud.
Herefter kan der  

 ikke beregnes yderligere afskrivninger.
 Årets pristalsregulering indgår ikke i afgørelsen af, om  

 anskaffelsessummen er nedbragt til den nævnte grænse på 3.500 kr. eller  

 derunder.
Anskaffelsessummen skal være nedbragt til 3.500 kr. eller derunder  

inden årets afskrivninger.  Den skattepligtige kan ikke ved først at  

 afskrive med op til 30 pct. bringe anskaffelssummen ned på 3.500 kr. eller  

 derunder, hvorefter han fradrager den del, der svarer til den erhvervsmæssige  

 benyttelse, i indkomsten.
Det betyder for »blandede driftsmidler« i  

 praksis, at der er  adgang til restafskrivning året efter,  at  

 anskaffelsessummen er nedbragt til 3.500 kr. eller derunder ved afskrivning.
Adgangen til at fradrage hele det beløb, der svarer til den  

 erhvervsmæssige andel, er  ikke begrænset til det indkomstår, hvori  

 anskaffelsessummen er nedbragt til 3.500 kr. eller derunder.  Den  

 skattepligtige kan vente til et senere indkomstår.
Den skattepligtige  kan  

 ikke vælge, at fradrage en del af det beløb der svarer til den  

 erhvervsmæssige anvendelse.  Dette beløb  skal i sin helhed  

 fradrages,  eller der skal ske afskrivning og pristalsregulering.
For de i perioden  1.jan. 1982-16.maj 1983  anskaffede  

 »blandede driftsmidler« skal den særlige  

 ikke-afskrivningsberettigede aktivpost  fortsat pristalsreguleres, sålænge  

 driftsmidlet ikke er afhændet, selv om den skattepligtige har benyttet sig af  

 adgangen til restafskrivning  af den del af anskaffelsessummen, der ikke  

 oversteg beløbsgrænsen.
Den særlige aktivpost indgår ikke i afgørelsen af, om  

 betingelserne for restafskrivning er opfyldt.
 Adgangen til restafskrivning gælder også »blandede driftsmidler«  

 der er anskaffet  før den 1.jan. 1982,  og derfor ikke er omfattet af  

 reglerne om pristalsregulering af afskrivningsgrundlaget.
Skade på blandet driftsmiddel Hvis der er tale om  skade  på et blandet driftsmiddel, følger det  

 af AL § 10, stk.1, at tab ved en  totalskade,  der medfører, at  

 driftsmidlet udgår af driften, er fradragsberettiget i samme forhold som den  

 til den erhvervsmæssige anvendelse svarende andel af de samlede afskrivninger  

 for tidligere år, uanset om skaden er indtruffet under privat eller  

 erhvervsmæssig benyttelse.
Foreligger der  ikke totalskade,  således  

 at skaden udbedres gennem reparation, kan de afholdte reparationsudgifter,  

 reduceret med udbetalte forsikrings- eller erstatningssummer, som hovedregel  

 kun fradrages, såfremt skaden er indtruffet under erhvervsmæssig benyttelse,  

 jf.
AL § 10, stk.2. Se også U 4.3 om biler.
5.4. Skibe AL afsnit III Afskrivningen på skibe foretages efter samme regler, som gælder med hensyn  

 til udelukkende erhvervsmæssigt anvendte driftsmidler, jf.
L 5.1.1.  

 Anskaffelsessummen for  en virksomheds skibe optages under en fælles  

 saldoværdi.  Se evt. afskr.cirk. pkt.54-57 og pkt.68-71.
 Skattedepartementet har udtalt, at  lystfartøjer,  som ejeren  

 udelukkende benytter erhvervsmæssigt, herunder til udlejning, må anses for  

 skibe, der skal afskrives efter reglerne i afskrivningslovens afsnit III.  

 Dette gælder  uanset fartøjets størrelse og indretning og uanset, om  

 lejeren benytter det til lystfartøj eller til andre formål.
 I lsr.1983.44 fandt Landsskatteretten  ikke  i  

 investeringsfradragsloven, eller dens forarbejder, holdepunkter for at  

 antage, at der var  sammenfald mellem AL og skibsregistreringslovens  

 kriterier  for, hvad der i de pågældende love skal forstås ved  

skibe.  På denne baggrund fandtes de indkøbte  flåder og  

 pramme  efter en vurdering af det omhandlede materiels funktion at måtte  

 anses som driftsmidler, der er afskrivningsberettigede efter  AL afsnit  

 I, medens  bugserbåde  måtte anses for omfattet af lovens  

afsnit III.
 Af kendelsen fremgår i øvrigt, at Højesteret i en dom af 6.juni 1974 har  

 fastslået,  at et i fartøjsfortegnelsen optaget opmudringsfartøj i  

 relation til den skattemæssige avanceopgørelse var et driftsmiddel og ikke et  

 skib,  medens lovgiver havde henført uddybningsmaskiner o.l. til  

 skibsregistreringslovens § 2, stk.3.
 Det er en forudsætning for afskrivning, at der er tale om  et færdigt  

 skib,  og at skibet leveres  til en igangværende virksomhed,  jf.  

 L 5.1.5. om udelukkende erhvervsmæssigt anvendte driftsmidler.
Overførsel til anden anvendelse Overføres et hidtil erhvervsmæssigt benyttet skib til enten blandet  

 erhvervsmæssig og privat benyttelse eller udelukkende privat benyttelse,  

 sidestilles en sådan overførsel  med salg og køb  af skibet.
 Overføres et skib fra udelukkende privat benyttelse enten til udelukkende  

 erhvervsmæssig benyttelse eller til blandet erhvervsmæssig og privat  

 benyttelse, sidestilles en sådan overførsel med  køb  af skibet, AL §  

 32.
Blandet anvendelse AL indeholder ingen særlige regler om afskrivning på skibe, der benyttes  

både erhvervsmæssigt og privat,  men hvor en sådan anvendelse  

 forekommer, må afskrivningen foretages efter reglerne i lovens afsnit II om  

 blandede driftsmidler, se L 5.3.
Driftsmidler om bord Anskaffelsessummen for  driftsmidler der findes ombord, indgår i  

 skibenes saldoværdi og afskrives sammen med skibene.  Det er en  

 forudsætning for afskrivning sammen med skibet, at de pågældende driftsmidler  

 naturligt hører til skibet og  tjener skibet som sådant.  Fiskenet og  

 fiskeredskaber, polygrab på stenfiskerbåd o.lign. anses som  

selvstændige  driftsmidler, der skal afskrives efter afsnit I i AL.
Afskrivningsgrundlaget Afskrivningsgrundlaget er skibets anskaffelsessum,  hvortil  

 henregnes handelsomkostninger, skødeudgifter, mæglersalær, stempelafgifter  

 m.v.
Derimod kan kurstab ved prioritering ikke anses som en del af  

 anskaffelsessummen, lsr.1962.27. Stempel- og tinglysningsafgift på pantebreve  

 m.v. kan heller ikke medregnes.
Om eventuel dekort, se L 5.1.4.
Salg af skib Ved  salg af et skib  fragår salgssummen i saldoværdien, når  

 skatteyderen har flere skibe.
Når en skatteyder  sælger sit eneste skib,  kan der opstå spørgsmål  

 om, hvorvidt virksomheden er ophørt, således at de særlige regler om  

 beskatning af fortjeneste eller tab ved virksomhedsafståelse kommer til  

 anvendelse, eller om der er opstået en negativ saldo i en igangværende  

 virksomhed.
Spørgsmålet behandles nærmere nedenfor under L 6.2.1.
En skatteyder, der ved salg af sit sidste skib i 1980, efter at der  

 tidligere var afhændet skibe/skibsanparter i 1975 og 1978, som alle havde  

 været i klagerens besiddelse i under 5 år, er anset berettiget til at  

 foretage en opdeling af den ved salget i 1980 opståede negative saldo,  

 hvorved fortjeneste vedrørende de i 1975 og 1978 solgte skibe/skibsanparter  

 beskattedes som særlig indkomst, medens der ved salget i 1980 fremkom et  

 fradragsberettiget tab, jf.
AL § 15 A.
Salgene i 1975 og 1978  skete ikke  

 i forbindelse med virksomhedsophør,  og derfor kunne avancen ved disse  

 salg henføres til særlig indkomst.
AL § 15 A er ophævet for salg, der sker  

 12.maj 1989 eller senere, jf. § 5, nr.1 i lov nr.388 af 7.juni 1989  

 (Anparter).
Ligningsrådet har udtalt, at deltagerne i et kommanditselskab vil bevare  

 afskrivningsretten på et skib, der sælges til et af kommanditselskabet ejet  

 Singapore-aktieselskab, hvorfra det igen tilbageleases til  

 kommanditselskabet.
Formålet med salget var udelukkende at få skibet  

 registreret under Singapore-flag, og den samlede aftale var udformet således,  

 at Singapore-selskabet - bortset fra at stå som formel ejer af skibet - ikke  

 ville få nogen selvstændig økonomisk betydning, jf.
Skat 1987.7.525.
Forskudsafskrivning Når der er indgået kontrakt om bygning af et skib, kan der under visse  

 betingelser forskudsafskrives på den aftalte byggesum.
Der kan kun forskudsafskrives på  nybygninger,  hvorimod der ikke  

 kan foretages forskudsafskrivning på købesummer for endnu ikke leverede,  

 gamle skibe.
Der kan heller ikke forskudsafskrives på  

ombygningsudgifter.  Det forekommer, at ombygningen af et skib er så  

 omfattende, at forholdet må sidestilles med bygning af et nyt skib.
Det er  

 således antaget, at der kan forskudsafskrives på den aftalte ombygningsudgift  

 ved jumboizing (forlængelse af et skib).
Det er en forudsætning, at den aftalte byggesum for skibet udgør mindst  

 200.000 kr.
Hvor  flere parthavere  har indgået kontrakten, kan disse  

 forskudsafskrive, selv om hver enkelts anpart af kontraktsummen ikke andrager  

 200.000 kr., når blot den samlede byggesum overstiger dette beløb.
Forskudsafskrivningen kan foretages med indtil 30 pct. af den aftalte  

 kontraktsum, og i det enkelte år kan der højst afskrives 15 pct. af  

 kontraktsummen.
Se dog nedenfor om de særlige regler i  

Skibsværftsaftalen.
Forskudsafskrivning kan foretages første gang i det år, hvori kontrakten  

 indgås, og sidste gang i året forud for leveringsåret.
Det er  ikke  

  en forudsætning for forskudsafskrivning, at skatteyderen driver en  

 igangværende rederi- eller fiskerivirksomhed.
 Forskudsafskrivning på et kontraheret skib formindsker tilsvarende den  

 skattemæssige henlæggelse til investeringsfond eller indskud på  

 etableringskonto, som den skattepligtige ellers kunne foretage for det  

 pågældende indkomstår, jf. bestemmelsen i investeringsfondslovens § 4, stk.2,  

 og den tilsvarende bestemmelse i etableringskontolovens § 3, stk.2.
Skibsværftsaftalen Ved lov nr.767 af 12.nov. 1986 (skibsværftsaftalen) er der indført nogle  

midlertidige  regler, hvorefter der under visse betingelser bl.a. kan  

 foretages  forhøjede  forskudsafskrivninger.
 For indkomståret 1986 kan der forskudsafskrives med indtil  20 pct.  

 og for indkomstårene 1987 og 1988 med indtil  25 pct.  Påbegyndes  

 forskudsafskrivningen i 1986, kan der  i alt højst  forskudsafskrives  

45 pct.,  og  ialt højst 50 pct.,  hvis forskudsafskrivningen  

 påbegyndes i 1987.
 Såfremt der  samtidig forlodsafskrives  kan den samlede forlods- og  

 forskudsafskrivning  dog ikke overstige 100 pct.  af den aftalte  

 byggesum eller af anskaffelsessummen, hvor denne er mindre end byggesummen.
Det er en betingelse for anvendelse af reglerne, at  skriftlig  

 aftale  om bygning af skibet er indgået  senest 31.dec. 1987  med  

 aftalt levering senest 31.dec. 1990. Det er endvidere en betingelse, at  

industriministeren har godkendt,  at reglerne kan anvendes på det  

 skibsbygningsprojekt, der er indgået kontrakt om.
Se skd.cirk. af 18.dec.  

 1987.
Hvem kan forskudsafskrive Retten til at foretage forskudsafskrivning tilkommer alene de skatteydere,  

 der har  indgået bygningsaftale med værftet.  Kommanditister og  

 partredere kan således kun forskudsafskrive, hvis kommanditselskabet eller  

 partrederiet har indgået aftale med værftet på en sådan måde, at  

 kommanditisterne eller partrederne er forpligtet  direkte over for  

 værftet.
 I lsr.1983.2 har Landsskatteretten godkendt forskudsafskrivning for en  

 kommanditist, der var indtrådt i kommanditselskaberne  på et tidspunkt,  

 der lå før forfaldstidspunktet for den rate, der forfaldt senest før  

 leveringstidspunktet.  Det var oplyst, at kommanditisten samtidig med sin  

 indtræden havde tegnet sig på de foreliggende værftskontrakter og samtidig  

 forpligtet sig til at erlægge købesummen for anparterne til tidspunkter, der  

 var afstemt med de betalingstidspunkter, som var gældende i henhold til  

 skibsbygningskontrakterne, samt at betaling vedrørende allerede på  

 tegningstidspunktet forfaldne rater, skulle erlægges ved tegningen eller kort  

 derefter.
 Forskudsafskrivning forudsætter, at der foreligger en bindende aftale med  

 værftet, lsr.1968.127, 1972.42 og 1974.45. Det i mange værftskontrakter tagne  

standardforbehold om finansiering  anses for at være uden betydning  

 for spørgsmålet om, hvorvidt aftalen er bindende.
Kun den aftalte byggesum Afskrivningen kan alene foretages på den oprindeligt aftalte byggesum.  

 Pris- og lønstigninger, som bygherren har forpligtet sig til at betale, kan  

 således ikke indgå i afskrivningsgrundlaget.
Der kan heller ikke foretages  

 forskudsafskrivning på en prisstigning, der skyldes devaluering af den danske  

 krone, lsr.1969.43 og UfR 1971 s.543 ØLD.  Aftales der væsentlige  

 ændringer i den oprindelige aftale,  vil der dog kunne afskrives på  

 tillægget til den oprindeligt aftalte byggesum.
Begrænsning ved negativ saldoværdi Hvor saldoværdien af en skatteyders skibe er negativ, begrænses adgangen  

 til at foretage forskudsafskrivning, idet der sker  en nedsættelse, såvel  

 af maksimum for forskudsafskrivningen, som af den beregnede årlige, maksimale  

 forskudsafskrivning,  med et beløb svarende til den negative saldo.
Eksempel Begrænsningen medfører ikke, at der dermed skattemæssigt er gjort op med  

 den negative saldoværdi.
Begrænsningen bortfalder, hvis den negative  

 saldoværdi i det pågældende år tages til indtægt.
Begrænsningen forudsætter,  

 at der ved udgangen af det pågældende indkomstår er en uberigtiget negativ  

 saldoværdi.
Selvom der i det følgende år sker indtægtsføring eller udligning  

 af den negative saldo, sker der ikke nogen forøgelse i det samlede  

 forskudsafskrivningsmaksimum, der i eksemplet fortsat vil være 2.000.000 kr.  

 Se evt. også eksemplet i afskr.cirk. pkt.61.
Ophævelse eller salg af kontrakten Ophæves  en kontrakt om bygning af skib, skal  summen af de  

 foretagne forskudsafskrivninger tages til indtægt i det år, hvori kontrakten  

 ophæves.  Dette gælder, selv om kontrakten ophæves med tab for  

 skatteyderen, AL § 16.
Ved  salg  af kontrakt om bygning af skib skal  fortjeneste  

 eller tab tages i betragtning  ved opgørelsen af indkomsten i salgsåret,  

 jf.
AL § 17. Ved opgørelsen af fortjenesten eller tabet skal de  

 forskudsafskrivninger, som sælgeren har foretaget på kontrakten, tages i  

 betragtning, men bestemmelsen skal bringes i anvendelse, selv om der ikke har  

 været forskudsafskrevet på kontrakten.
Bestemmelsen omfatter  enhver afhændelse  af retten i henhold til  

 en kontrakt om bygning af et skib.
Det er uden betydning, om salget af retten  

 i henhold til kontrakten sker under virksomhedens almindelige drift, eller  

 det sker i tilknytning til afhændelse, afståelse eller opgivelse af den  

 pågældende virksomhed.
Bestemmelsen omfatter også tilfælde, hvor en kontrakt om bygning af et  

 skib ophæves og der i den anledning  udbetales en erstatning.  Et  

 rederi, som i 1959 annullerede en kontrakt om bygning af et skib, kunne i  

 medfør af AL § 17, stk.1 i 1959 fradrage hele den erstatning, det skulle yde  

 værftet for annulleringen.
Fradrag af en del af erstatningen kunne ikke  

 udskydes under henvisning til, at denne del af erstatningen skulle refunderes  

 af værftet, såfremt rederiet senere traf aftale med værftet om bygning af et  

 andet skib.
5.5. Afskrivninger efter SL § 6 a 5.5.1. Ombygningsudgifter i lejede  

 lokaler Udgifter til egentlige ombygninger og særindretninger af lejede lokaler  

 kan ikke fratrækkes som løbende driftsudgifter, men kan afskrives.
 Er lejemålet indgået for  et bestemt tidsrum,  skal afskrivningen  

 af ombygningsudgifter m.v. foregå med lige store årlige beløb over  

 lejeperioden, dog højst med 20 pct. årligt, jf. lsr.1960.133, hvor der kun  

 blev anerkendt afskrivning med 20 pct., selvom det resterende åremål for  

 lejemålet efter kontrakten var 4 år, jf. tilsvarende lsr.1985.87.
 Er der  en nærliggende sandsynlighed for, at lejemålet vil blive  

 forlænget,  kan afskrivning ikke uden videre foretages over den hidtil  

 aftalte lejeperiode.
 Er lejemålet indgået  på ubestemt tid,  således at lejeren kan  

 opsiges med relativt kort varsel, kan der i overensstemmelse med praksis  

 normalt foretages afskrivning med 20 pct. årligt.
 I de år, hvor afskrivning påbegyndes eller ophører, kan der kun fratrækkes  

 en forholdsmæssig del af et fuldt års afskrivning.
 Der kan ikke foretages afskrivning på ombygningsudgifter på ejendomme, der  

 lejes til  private formål,  jf. lsr.1967.56.
 Hvor der på grund af  nær økonomisk forbindelse  mellem ejer og  

 lejer  ikke er reel risiko for opsigelse  af lejemålet, f.eks. hvor en  

 hovedaktionær udlejer lokaler til det af ham dominerede selskab, eller hvor  

 der er tale om et lejemål mellem nære familiemedlemmer,  kan afskrivning  

 ikke ske efter de her omtalte særlige regler,  jf. lsr.1982.98 og Skat  

 1990.5.381 samt modsætningsvis lsr.1983.86.
Dog kan en lejer i sådanne tilfælde foretage skattemæssig afskrivning på  

 ombygningsudgifter af lejede lokaler (med hjemmel i statsskattelovens § 6 a),  

såfremt bygningen (lokalerne) efter sin anvendelse  er omfattet af  

 afskrivningslovens § 18 , jf. ØLD af 31.marts 1977 (skd.44.51) og  

 SD-cirk. 1977.16. Som afskrivningsprocent anvendes  i disse tilfælde de i  

 afskrivningsloven fastsatte procenter,  herunder de sædvanlige  

 begyndelsesafskrivninger.
Men selv om afskrivning sker med afskrivningslovens  

 procenter, er der  ikke her hjemmel til at beskatte eventuelle genvundne  

 afskrivninger  og heller ikke mulighed for at anvende  

 investeringsfondsmidler til forlods afskrivning på disse udgifter.
Et revisionsfirma, der ifølge lejekontrakt skulle afholde udgifter til  

 ombygning af lokaler, der var lejet af en kommune uopsigeligt i 10 år, og som  

 havde  forkøbsret  til det lejede efter udløbet af de 10 år til en  

 pris, der skulle fastsættes ud fra den vedligeholdelsesstand, som lokalerne  

 var i  ved lejemålets begyndelse,  kunne  ikke foretage  

 afskrivning  af ombygningsudgifterne, jf.
Skat 1985.5.143.
 Arealkravet i AL § 20 skal være opfyldt for at der kan afskrives efter  

 disse regler, (se G 6.1.7), hvor der også er en omtale af lsr.1983.82, der  

 omhandler ombygning af lokaler i en ejendom, som skatteyderen ejer 5/12 af.
 Almindelige vedligeholdelsesudgifter,  som en lejer afholder -  

 også i det år de lejede lokaler overtages - kan fratrækkes som  

 driftsudgifter.
 I lsr.1978.30 blev udgifter til opsætning og nedrivning af midlertidige  

 støvskillevægge m.v. i anledning af ombygning af et supermarked anset for  

 fuldt fradragsberettigede driftsudgifter i medfør af SL § 6 a.
 Restsaldo ved fraflytning m.v.
 Dersom fraflytning sker inden fuld afskrivning er nået, kan  den  

 resterende del af udgiften fradrages i fraflytningsåret.  Sker der en  

 »nedrivning« af indretningen før udgiften er helt afskrevet, kan  

 restbeløbet fratrækkes i nedrivningsåret.
 Opstår der ved afståelse af en virksomhed fortjeneste ved, at der ydes en  

 godtgørelse for afholdte ombygningsudgifter der overstiger det nedskrevne  

 beløb,  kan fortjenesten ikke beskattes,  hverken som særlig eller  

 almindelig indkomst, lsr. 1976.27.
 Hvis der i forbindelse med fraflytningen ydes  vederlag for afståelse  

 af lejemålet,  er dette vederlag dog skattepligtigt i henhold til § 2,  

 nr.5 i LOSI.
Ligningsmyndighederne fandt, at det vederlag for ombygningsudgifter, som  

 en interessent havde betalt i forbindelse med indtræden i en tandlægepraksis,  

 i det hele måtte anses som skattepligtigt vederlag for indtræden i lejemålet,  

 dog således at den uafskrevne saldo vedrørende ombygningen kunne fratrækkes  

 »som anskaffelsessum for lejemålet«.
Landsretten fandt, under  

 hensyn til at ombygningen utvivlsomt repræsenterede en værdi, at  

 ligningsmyndighederne havde savnet føje til at henføre hele vederlaget til  

 beskatning efter LOSI § 2, nr.5, idet der i stedet burde være udøvet et  

 konkret skøn over værdien af ombygningen, jf.
Skat 1987.1.25.
Restsaldo ved køb af ejendommen Køber lejeren ejendommen, kan han kun foretage afskrivning såfremt  

 ejendommen anvendes til et formål, der berettiger til afskrivning efter  

 afskrivningslovens regler.  En eventuel uafskreven restsaldo på  

 ombygningsudgifterne kan ikke fratrækkes i erhvervelsesåret, men vil kunne  

 tillægges afskrivningsgrundlaget.  Se lsr.1978.6, der angik en  

 »blandet« bygning, hvor landsskatteretten, da det ansås for  

 sandsynliggjort, at ombygningsudgifterne ikke var taget i betragtning ved  

 fastsættelsen af købesummen for ejendommen, fandt, at klageren måtte anses  

 for berettiget til at beregne bygningsafskrivning på grundlag af ejendommens  

 købesum med tillæg af ombygningsudgifternes restsaldo, og i øvrigt på  

 grundlag af den ved indkomstopgørelsen foretagne fordeling mellem den  

 afskrivningsberettigede og ikke-afskrivningsberettigede del af bygningen, se  

 G 6.1.7 og 6.1.10.
5.5.2. Rationaliseringsudgifter Rationaliseringsudgifter tillades normalt belastet driftsregnskabet og  

 således fradraget i indkomstopgørelsen for det enkelte år.
Det samme gælder  

 udgifter i forbindelse med overgang til EDB, herunder særskilte indkøb af EDB  

 programmer, se dog L 5.7.5.1 og L 5.6.3.
 Udgifter,  der i forhold til virksomhedens omfang er betydelige,   

 bør afskrives efter skøn i det enkelte tilfælde over en periode på 5-10 år og  

 undtagelsesvis over et kortere åremål.
 Bygninger samt om- og tilbygninger til bygninger, maskiner og andre  

 afskrivningsberettigede genstande, der anskaffes eller forbedres i  

 tilslutning til en rationalisering, behandles efter afskrivningslovens  

 regler.
5.6. Afskrivning - LOSI § 15 Litteratur:  1. Colding og Dyhr, 1966: Lov om særlig indkomstskat  

 m.v. s.421-430. 2. Colding og Dyhr, 1967: Tillæg til lov om særlig  

 indkomstskat m.v. s.15.
 Anskaffelsessummen for en række rettigheder kan afskrives efter reglerne i  

 LOSI § 15.
Udgangspunktet ved fastsættelsen af  afskrivningsgrundlaget er den  

 aftalte købesum med tillæg af de omkostninger, der har været i forbindelse  

 med erhvervelsen  af rettigheden f.eks. udgift til advokat, revisor  

 o.lign.
Der kan i almindelighed foretages afskrivning på det nominelle  

 vederlag.
Opnås der senere en  dekort i købesummen,  skal  

 afskrivningsgrundlaget nedsættes med den opnåede dekort, i alt fald hvis den  

 opnåede dekort har hjemmel i den oprindelige købeaftale, UfR 1966.493 ØLD.
Se  

 L 5.1.4.
 Om afskrivningsgrundlaget, når vederlaget helt eller delvis ydes i form af  

 en aftægtsydelse eller en overskudsandel, se L 6.1.4.
 Om afskrivningsgrundlaget for rettigheder, der er erhvervet ved arv, se  

 afsnit J og lsr. 1968.128 (afskrivning på anskaffelsessummen for en arvet  

 udbyttekontrakt).
 De afskrivninger, der kan foretages med hjemmel i § 15 er alle  pro  

 annoafskrivninger, d.v.s. at afskrivninger i anskaffelsesåret og  

 afståelsesåret beregnes i forhold til den tid, den pågældende har ejet  

 formuegodet i det pågældende indkomstår,  lsr. 1961.105.
 Afskrivning kan af køberen påbegyndes  fra det tidspunkt, hvor der er  

 indgået en endelig aftale om overdragelsen,  selv om overtagelsen først  

 finder sted senere. - Sælgeren kan afskrive indtil tidspunktet for aftalens  

 indgåelse.
5.6.1. Goodwill Anskaffelsessummen for goodwill kan ikke afskrives jf. nr.248 af 9.juni  

 1982. Der henvises til LV 1987, side 943.
Vederlag = løbende ydelser Vederlag for afståelse af en virksomhed kan være aftalt til  en andel  

 af virksomhedens overskud eller omsætning  i en årrække.
En sådan løbende ydelse, der er  led i en gensidig bebyrdende  

 retshandel,  skal  beskattes  hos sælgeren og kan  

fratrækkes  af køberen, som en driftsudgift, jf.
PSL-cirk. pkt.8,1.
 5.6.2. Tidsbegrænsede rettigheder - udbytte- og lejekontrakter m.v.
På anskaffelsessummen for tidsbegrænsede rettigheder, såsom patentret,  

 forfatter- og kunstnerret og ret til mønster og varemærke, samt retten ifølge  

 udbytte-, forpagtnings- eller lejekontrakter, kan der foretages  lige  

 store årlige afskrivninger over et til rettighedens varighed svarende  

 åremål,  jf.
LOSI § 15, stk.1. (Er rettigheden  ikke  

  tidsbegrænset, afskrives den over 10 år, se L 5.6.3).
 Der kan  ikke opnås hurtigere afskrivning  ved en sandsynliggørelse  

 af, at rettighedens værdi ikke vil kunne opretholdes i den periode, hvori den  

 er beskyttet, se således lsr. 1965.42 vedr.  forfatterrettigheder.  

  Udgifter til  patentrettigheder  kan således hverken fratrækkes i  

 erhvervelsesåret eller afskrives over de år, hvori rettigheden udnyttes.  

 Udgiften skal afskrives over den normale løbetid for patentet, jf. lsr.  

 1977.62. Patenters løbetid er 20 år, jf. lov nr.264 af 8.juni 1978.
Udgifter til  registrering af varemærker  - alene med det formål at  

 udvide den varemærkeretslige beskyttelse for et andet registreret varemærke -  

kan afskrives i medfør af LOSI § 15, stk.1,  selv om disse såkaldte  

 »defensivvaremærker« ikke agtes taget i brug, jf.
VLD af 16.dec.  

 1977.
 Købsprisen for en  tilladelse til at udføre godskørsel  for fremmed  

 regning, som indrømmes af vejtransportrådet,  kan afskrives efter § 15,  

 stk.1,  over en til rettighedens varighed svarende periode, lsr.1982.9.
 Erstatninger for  opgivelse af private lejemål er ikke omfattet  af  

 LOSI § 2, nr.5, og derfor heller ikke af § 15, hvorfor der ikke kan indrømmes  

 fradrag for eller afskrivning på sådanne erstatningsbeløb, se lsr. 1965.126  

 (erstatning betalt til en boligfond for nedlæggelse af en selvstændig  

 lejlighed kunne ikke afskrives) og lsr. 1972.132.
 En skatteyder blev  ikke anset for berettiget til at afskrive en  

 godtgørelse for ophævelse af en forpagtningskontrakt,  som blev ydet til  

 den hidtidige forpagter, der ved forpagtningsforholdets ophævelse købte den  

 forpagtede ejendom, og anvendte vederlaget som delvis betaling for  

 ejendommen, lsr. 1978.7.
 Udbytteretten  til en aktiepost, som var tillagt en enke  ved  

 et gensidigt testamente  - og ikke ved en udbyttekontrakt - ansås ikke  

 for omfattet af LOSI § 15, stk.1, og den kapitaliserede værdi af retten kunne  

 således  ikke afskrives,  lsr.1982.102.
 Vederlag for  overdragelse af retten til at administrere nogle faste  

 ejendomme,  blev anset som et vederlag for afståelse af  retten ifølge  

 en udbyttekontrakt  og dermed for omfattet af LOSI § 2, nr.5, og § 15,  

 stk.1.
5.6.3. Ikke-tidsbegrænsede rettigheder På anskaffelsessummen for  ikke-tidsbegrænsede rettigheder  kan der  

 afskrives 10 pct. p.a., jf.
LOSI § 15, stk.1.
Et selskab havde udviklet et edb-softwaresystem, der var et avanceret  

 totalsystem til overvågning, styring og regulering af energi, forurening og  

 sikkerhed.
Systemet blev senere solgt til et kommanditselskab.
Erhvervelsen  

 af systemet blev anset for erhvervelse af en rettighed og var ikke omfattet  

 af AL afsnit I om driftsmidler, da det var selve systemet, der blev købt.  

 Værdien af dette lå i programmets konstruktion og var således af immateriel  

 karakter, Skat 1988.8.491.
 Et aktieselskab havde i medfør af en overenskomst med en arkitekt  

 forpligtet sig til opførelse af et prøvehus og dermed opnået ret til  

 produktion og salg af huset for en årrække, der ikke var tidsbestemt.  

 Selskabet havde i forbindelse med udvikling af det i overenskomsten  

 omhandlede byggesystem til opførelse af parcelhuse  afholdt udgifter til  

 projektering m.v. samt udgifter til opførelse af prøvehuset på tilsammen  

 620.304 kr. ud over den pris, der opnåedes ved salg af prøvehuset.  

  Selskabet blev anset berettiget til at afskrive den samlede udgift over 10  

 år i henhold til § 15, idet udgiften måtte anses som  betaling for den  

 erhvervede udnyttelsesret.
 Et beløb på 20.000 kr., som en skatteyder betalte for at opnå en  

eneforhandlingskontrakt,  der blandt andet indeholdt  mulighed for  

 at sælge eneforhandlingsretten,  blev anset som et vederlag for en  

 rettighed og dermed afskrivningsberettiget i medfør af LOSI § 15,  

 lsr.1983.88.
 Et engangsbeløb til afløsning af en livsvarig ret for en enke til at  

 oppebære en andel af en virksomheds årlige overskud kunne afskrives over 10  

 år i medfør af LOSI § 15.
 Et vederlag på 200.000 kr., som indehaveren af et varehus havde betalt  

 ejeren af en nabogrund for at opnå  en tinglyst vej- og færdselsret  

  på grunden, anså Landsskatteretten som et vederlag for at opnå  en leje-  

 eller forpagtningskontrakt  som omhandlet i § 2, nr.5, i LOSI, og da der  

 var tale om en ikke-tidsbegrænset rettighed, kunne vederlaget afskrives over  

 10 år i medfør af LOSI § 15, jf. lsr.1986.8.
 Om afskrivning på dyrkningsrettigheder vedrørende sukkerroer, se Skat  

 1990.4.299.
 Om afskrivning af vederlag for afholdte  

produktudviklingsomkostninger,  se lsr.1983.85.
5.6.4. Fratrædelsesgodtgørelser - konkurrenceklausuler - afløsning af  

 pensionstilsagn I henhold til LOSI § 15, stk.2, kan de i § 2, nr.9, nr.14 og nr.15  

 omhandlede ydelser afskrives over en periode af 10 år.
 Udgør ydelser af denne art  tilsammen mindre end 5 pct.  af den  

 samlede lønudgift i yderens virksomhed i det pågældende indkomstår, fradrages  

 de dog fuldt ud ved indkomstopgørelsen for dette indkomstår.
 Restbeløbet på en uafskrevet fratrædelsesgodtgørelse m.v. kan  

 fradrages i det år, hvor indehaveren af virksomheden dør eller ophører med  

 driften af sin virksomhed,  ligesom restbeløb af samme art kan fradrages  

 ved den afsluttende ansættelse for et selskab i likvidation (eller eventuelt  

 i det år, selskabet i realiteten ophører med sin virksomhed).
5.7. Investeringsfonds Reglerne om henlæggelse til investeringsfonds findes i lovbek. nr.241 af  

 17.april 1990. Hertil knytter sig bek. nr.22 af 11.jan. 1989 samt skd.cirk.  

 nr.166 af 29.okt. 1984.
 Om investeringsfonds i forbindelse med  virksomhedsordningen,  se L  

 1.2.
5.7.1. Hvem kan henlægge? § 2, stk.1 Berettiget til at foretage henlæggelse til investeringsfond er  

 skattepligtige personer,  der driver selvstændig virksomhed,  se herom  

 C 4.2.4. Spørgsmålet om, hvornår der foreligger een eller flere virksomheder,  

 er behandlet i L 6.2.1.1. Adgangen til at foretage henlæggelse gælder hvad  

 enten den pågældende er fuldt eller begrænset skattepligtig her i landet.
 Fra og med skatteåret 1991/92 (indkomståret 1990) kan selskaber,  

 foreninger m.v. ikke mere henlægge til investeringsfond.
 Overskud af selvstændig virksomhed kan danne grundlag for henlæggelse,  

selv om virksomheden er afhændet i løbet af indkomståret,  lsr.  

 1980.65.
 En skatteyder, der driver selvstændig virksomhed og  samtidig har  

 lønindtægt,  kan dels henlægge til investeringsfond, dels indskyde på  

 etableringskonto.
Begrænsningerne i § 2, stk.2 og 3 Henlæggelse kan  ikke  foretages af dødsboer, jf. § 2, stk.2.
 Vekselerere, bankierer og finansierings- og investeringsvirksomheder  

 kan  heller ikke  foretage henlæggelse til investeringsfond, jf. §  

 2, stk.3.
Hvis den skattepligtige  både driver en virksomhed, der  

 berettiger til henlæggelse,  og en virksomhed, der ikke gør det,  

  kan henlæggelse kun foretages på grundlag af overskuddet i den førstnævnte  

 virksomhed.
Det medfører, at det er nødvendigt for den skattepligtige at  

 aflægge et særskilt regnskab for den virksomhed, der berettiger til  

 henlæggelse.
Er der tale om en virksomhed, der har flere afdelinger, aktiviteter,  

 divisioner m.v., og en af disse er omfattet af § 2, stk.3, og de andre ikke,  

 kan der kun foretages henlæggelse på grundlag af overskuddet i den del af  

 virksomheden, der berettiger til henlæggelse.
I denne situation er det en  

 betingelse for investeringsfondshenlæggelse, at der udarbejdes en særskilt  

 opgørelse over overskuddet i den del af virksomheden, der berettiger til  

 henlæggelse.
 Bestemmelsen indeholder  ingen begrænsning i adgangen til at anvende de  

 henlagte midler.  Selv om en virksomhed ikke giver ret til at foretage  

 henlæggelser, kan den skattepligtige altså godt benytte  

 investeringsfondshenlæggelser til forlods afskrivning på aktiver, som han  

 anskaffer til brug i denne virksomhed.
Ægtefæller Ægtefæller, der ikke er samlevende ved indkomstårets udgang,  og  

 samlevende ægtefæller,  der driver hver sin virksomhed,  kan henlægge  

 til investeringsfond  hver for sig  af overskuddet i virksomheden.
Har  begge ægtefæller deltaget  i driften af en virksomhed,  

 beskattes indkomst og formue hos den ægtefælle, der i overvejende grad driver  

 virksomheden i kraft af sin arbejdsindsats kombineret med ledelsesfunktioner  

 og eventuel faglig uddannelse, jf.
KL § 25 A, og  kun denne ægtefælle kan  

 foretage henlæggelser  til investeringsfonds på grundlag af virksomhedens  

 overskud, hvorimod  den medarbejdende ægtefælle ikke kan  foretage  

 henlæggelser af en eventuel overført overskudsandel, se B 1.4.
Er der mellem ægtefællerne indgået en lønaftale, jf.
KL § 25 A, stk.7,  

 skal lønudgiften fragå ved opgørelsen af virksomhedens overskud, se B 1.4.
5.7.2. Beregning af henlæggelsen § 4 Henlæggelsen skal udgøre mindst 5.000 kr. og kan højst udgøre 25 pct.  

af overskuddet af selvstændig virksomhed i henlæggelsesåret.  

  Henlæggelsen fradrages ved opgørelsen af den personlige indkomst, jf.
PSL §  

 3, stk.2, nr.4.
Driver en skattepligtig  flere virksomheder,  der berettiger til  

 henlæggelse, er det virksomhedernes samlede overskud, der danner grundlag for  

 beregningen af henlæggelsen.
Det betyder, at et underskud i en af  

 virksomhederne formindsker størrelsen af henlæggelsen.
En skattepligtig, der  

deltager i et interessentskab,  skal foretage henlæggelse på grundlag  

 af sin andel af interessentskabets overskud.
Henlæggelse skal foretages af  

 hver enkelt interessent og ikke af interessentskabet som sådant.
Der kan foretages henlæggelse til investeringsfond på grundlag af  

udenlandsk erhvervsindtægt.  Fradraget kan ske i den danske indkomst,  

 i det omfang henlæggelsen til investeringsfond kan rummes inden for 25 pct.  

 af den danske indkomst, opgjort efter investeringsfondsreglerne.
Såfremt der  

 er foretaget et større investeringsfondsfradrag, må det overskydende beløb  

 fragå i den udenlandske indkomst, og eventuelt fordeles forholdsmæssigt,  

 såfremt der måtte være flere udenlandske indkomster.
Når fradraget for  

 investeringsfond fragår i den udenlandske indkomst medfører det, at den  

 lempelse, der eventuelt skal beregnes efter SSL § 17, stk.2, eller en  

 dobbeltbeskatningsoverenskomst, formindskes.
Se lsr.1984.172.
Hvad indgår i overskuddet En  negativ saldo,  der er taget til indtægt i driftsregnskabet,  

 kan medregnes ved beregningen af henlæggelsen.
Hvis der i indkomstopgørelsen  

 indgår  et underskud fra tidligere indkomstår,  jf.
PSL § 13, kan  

 henlæggelsen alene beregnes på grundlag af erhvervsindtægten  efter  

 fradrag af det overførte underskud i det omfang, dette vedrører den  

 skattepligtiges erhvervsvirksomhed.
Renteudgifter og renteindtægter, der indgår i opgørelsen af virksomhedens  

 underskud for tidligere år, holdes uden for det underskud, der fradrages.
Se  

 lsr.1971.164 og 1982.163.
 Merhugstfradrag efter SD-cirk. 1982-10 skal fuldt ud indgå i opgørelsen af  

 henlæggelsesgrundlaget.
 Lejeværdien for et stuehus indgår ikke i beregningsgrundlaget.  

 Kontingenter til arbejdsgiverforeninger, som fratrækkes efter LL § 13, skal  

 ikke fragå i beregningsgrundlaget, Skat 1988.3.156.
 Særlig indkomst indgår ikke i det overskud,  hvoraf henlæggelse  

 kan beregnes, selv om indtægten vedrører den erhvervsmæssige virksomhed,  

 lsr.1964.162.
 I tilfælde, hvor negativ særlig indkomst, der vedrører den erhvervsmæssige  

 virksomhed, overføres til fradrag i almindelig indkomst, skal det overskud,  

 hvoraf henlæggelse kan beregnes, reduceres tilsvarende.
Drifts- og etableringstilskud,  som ydes til unge landmænd, kan  

 medregnes i det erhvervsmæssige overskud.
Det samme gælder  tilskud til  

 investeringer  i landbrugets produktionsbygninger,  tilskud til  

 modernisering  af jordbrugsbedrifter,  præmier for  

 ikke-markedsføring  af mælk- og mejeriprodukter  samt for  

 omstilling  af malkekvægsbesætning til kødproduktion efter EF's  

 forordning,  tilskud til nybyggeri og forbedring m.v.  af  

 erhvervsbygninger og af driftsbygninger på jordbrugs- og skovbrugsbedrifter,  

 samt  tilskud til miljøinvesteringer.  Se evt.
R 3.1.
 Derimod berettiger iværksætterydelse i henhold til bistandsloven ikke  

 til henlæggelse til investeringsfond.
 Skatteyderens  indtægter i form af løn, honorar el.lign. vedrører ikke  

 den selvstændige erhvervsvirksomhed, og indgår derfor ikke i beregningen,  

  jf. lsr.1975.189 vedrørende praktiserende læges indtægt fra civilforsvaret  

 og lsr.1975.93 vedrørende dyrlæges honorarindtægt fra veterinærdirektoratet  

 samt lsr. 1966.158 og 1979.65 vedrørende en advokats honorarer hhv. som  

 formand for og medlem af bestyrelsen i en række aktieselskaber og som  

 vurderingsformand.
 En vinhandler blev anset for berettiget til også at beregne  

 investeringsfondshenlæggelse af de i tilknytning til forretningsvirksomheden  

 oppebårne provisionsindtægter fra Dansk Tipstjeneste A/S og H.T., lsr.  

 1979.64.
 Sygedagpenge,  herunder sygedagpenge til  medarbejdende  

 ægtefælle,  medregnes ved opgørelsen af overskud af selvstændig  

 virksomhed, når der er tale om sygedagpenge, der ydes til personer med anden  

 dagpengegivende indtægt end lønindtægt, skd.37.133.
 Foretager den skattepligtige  forskudsafskrivning  på den  

 aftalte byggesum for et skib efter AL § 14 eller på maskiner m.v. og  

 bygninger efter AL afsnit IV A,  formindskes den henlæggelse, som han kan  

 foretage  for det pågældende indkomstår,  med forskudsafskrivningens  

 beløb.  Det bemærkes herved, at forskudsafskrivningen i forvejen er  

 fratrukket ved opgørelsen af det erhvervsmæssige overskud, lsr.1973.82.  

 Indskyder den skattepligtige samtidig på etableringskonto, kan han i stedet  

 vælge afkortning i dette indskud, Skat 1986.5.338.
 Overskuddet reguleres med renter m.v.
Inden beregningen af henlæggelsen skal der foretages visse korrektioner af  

 driftsresultatet, idet renteudgifter og valutakurstab skal tillægges og  

 rente- og udbytteindtægter, herunder skattegodtgørelse efter  

 selskabsskattelovens § 17 A, samt valutakursgevinst, som indgår i opgørelsen  

 af dette overskud, skal fradrages.
Prioritetsrenter behandles på samme måde  

 som andre renteudgifter.
Begrebet »rente« må forstås i overensstemmelse med almindelig  

 praksis.
Der kan derfor ikke til driftsoverskuddet lægges afskrivninger  

 (lsr.1962.178), aftægtsydelser (lsr.1962.176), forpagtningsafgift  

 (lsr.1962.85), kontantrabat (lsr.1960.181) eller henlæggelser vedrørende  

 finansieringstillæg (lsr.1963.178). Heller ikke udgifter til provision  

 vedrørende bankgarantier for opfyldelse af indgåede entreprisekontrakter  

 kunne sidestilles med renteudgifter eller med de i LL § 8, stk.3, omhandlede  

 provisioner, men måtte anses som sædvanlige driftsudgifter, jf.
SL § 6 a,  

 lsr.1976.177.
 Skatteministeriet, Departementet har på spørgsmålet, om det overskud, der  

 kan danne grundlag for henlæggelse til investeringsfonds, skal reguleres med  

 samtlige kursgevinster og -tab, der konstateres i indkomståret, udtalt, at  

 den skattepligtige er  berettiget til at regulere med samtlige  

 kursgevinster og -tab.  Men under hensyn til de praktiske administrative  

 vanskeligheder ved en sådan nøjagtig opgørelse kan det  dog accepteres, at  

 den skattepligtige undlader at regulere med kursgevinst og -tab på  

 leverandørkreditter  modtaget eller ydet i forbindelse med handel i  

 udenlandsk mønt.
 Fradrag for  private forsikringer,  underholdsbidrag, over- eller  

 underskud af privat benyttet en- eller tofamilieshus m.v.  holdes udenfor  

 ved opgørelsen af driftsresultatet.
Ansættelsen afviger fra selvangivelsen Hvor den ansatte skattepligtige indkomst afviger fra det selvangivne,  

 berettiger  en forhøjelse af den selvangivne indkomst  ikke den  

 skattepligtige til at forøge henlæggelsen.
En nedsættelse af den selvangivne indkomst  medfører derimod  

 reduktion af henlæggelsen i det omfang, nedsættelsen påvirker opgørelsen af  

 overskuddet af selvstændig erhvervsvirksomhed.
Samtidig kan den del af  

 investeringsfondsindskuddet, som svarer til nedsættelsen af henlæggelsen,  

 hæves.
5.7.3. Indskud på særlig konto § 5 Det er i almindelighed en betingelse for at opnå fradrag for henlæggelse  

 til investeringsfond, at der foretages et indskud på en særlig konto i et  

 pengeinstitut.
Om eventuelt  fradrag uden indskud,  se L 5.7.3.2.
 Såfremt den skattepligtige vedlægger selvangivelsen et  regnskab,   

 som kan danne grundlag for ansættelsen, skal investeringsfondsindskuddet  

 udgøre  70 pct. af den foretagne henlæggelse.  Dette gælder såvel  

 bogføringspligtige i henhold til bogføringsloven, regnskabspligtige i henhold  

 til skattekontrolloven, samt skattepligtige, der uden at have pligt hertil  

 vedlægger selvangivelsen et regnskab.
 Andre  skattepligtige skal indskyde et beløb af  samme  

 størrelse som henlæggelsen.
Adgangen til at indskyde 70 pct. af henlæggelsen gælder kun, såfremt de  

 pågældendes regnskaber efter skattemyndighedernes skøn kan danne grundlag for  

 skatteansættelsen.
Hvis  et regnskab helt forkastes  som grundlag for  

 indkomstopgørelsen, således at der foretages en skønsmæssig ansættelse, skal  

 investeringsfondsindskud udgøre  100 pct. af henlæggelsen.
Forkastes en skattepligtigs regnskab,  således at vedkommende ikke  

 kan nøjes med at indskyde 70 pct. af henlæggelsen på konto for  

 investeringsfond, gives der fradrag for investeringsfondshenlæggelse med  

et beløb lig indskuddet  på kontoen.
Skatteyderen kan dog i stedet  

vælge at opretholde  den foretagne henlæggelse i fuldt omfang mod at  

 indskyde det resterende beløb på kontoen, eller han kan vælge helt at opgive  

 at foretage henlæggelsen, se lovens § 17 og pkt.21 i skd.cirk. af 29.okt.  

 1984.
De nævnte virkninger af tilsidesættelsen af regnskabsgrundlaget  

 indtræder ikke, når regnskabet tilsidesættes af told- og skatteregionen eller  

 T & S.
Det er ikke en forudsætning for at kræve fuld indbetaling af  

 hele henlæggelsesbeløbet, at tilsidesættelsen af regnskabsgrundlaget har  

 resulteret i en skønsmæssig forhøjelse, lsr.1974.89.
Indskuddet skal foretages på en særlig konto i en dansk bank, sparekasse  

 eller andelskasse.
Kontoen skal betegnes »Konto for  

 investeringsfond« og bære påtegning om den skattepligtiges navn, cpr.nr.  

 og adresse samt oplysning om virksomhedens regnskabsår.
 Skatteyderen kan vælge at indskyde fremmed valuta på kontoen.
 Landsskatteretten fandt, at deponering af værdipapirer på spærret konto  

 ikke kunne anses for indskud på en investeringsfondskonto, jf.  

 investeringsfondslovens § 5, Skat 1986.5.337.
 Der kan  kun oprettes een konto for hvert henlæggelsesår,  men  

 konti for forskellige år behøver ikke at være oprettet i samme pengeinstitut.  

 Der kan foretages indskud for flere henlæggelsesår på  samme konto,  

  hvis det klart fremgår, hvilke år de enkelte indskud vedrører.
 En skattepligtig kan  overføre  en investeringsfondskonto fra et  

 pengeinstitut til et andet.
 Investeringsfondsloven hindrer ikke, at skatteyderne kan indgå aftale om  

 binding af investeringsfondsmidler, således at der ydes rente og herudover  

 årligt tilskrives en pristalsregulering, der er bundet i et nærmere fastsat  

 tidsrum.
Renterne og indeståendet Renter, der tilskrives en konto for investeringsfond,  skal  

 medregnes ved indkomstopgørelsen.
Renterne kan hæves efter de af vedkommende  

 pengeinstitut fastsatte regler.
Det på kontoen  indestående beløb  

  skal medregnes ved opgørelsen af den skattepligtige formue, og de foretagne  

 henlæggelser kan ikke fradrages ved formueopgørelsen.
5.7.3.1. Fristen for indskud For at fradrag kan indrømmes, skal  indskuddet være foretaget efter  

 udløbet af henlæggelsesåret,  d.v.s. det indkomstår, for hvilket  

 henlæggelsen foretages,  men inden udløbet af fristen for indgivelse af  

 selvangivelse  for henlæggelsesåret.
Foretages indskuddet for tidligt,  

 anerkendes fradrag for henlæggelsen dog, men indskuddet anses foretaget dagen  

 efter udløbet af indkomståret.
Hvis der er indrømmet den skattepligtige  henstand med indgivelse af  

 selvangivelsen  udover de af Ligningsrådet fastsatte frister,  

forlænges fristen  for indskuddet tilsvarende.
Afslag på anmodning om  

 yderligere henstand i forbindelse med løfte om fritagelse for  

 kontrollovstillæg udskyder ikke fristen for investeringsfondsindskuddet,  

 lsr.1970.87. I lsr.1976.180 blev henlæggelse nægtet, da skatteyderen ikke  

 kunne godtgøre, at der var opnået henstand med indsendelse af selvangivelsen.
 En skatteyder, der er omfattet af en generel udsættelse med  

 selvangivelsen, men som har afleveret selvangivelsen før tiden,  kan vente  

 med at indskyde  på den særlige konto til udløbet af den generelle  

 afleveringsfrist.
 Den kommunale skattemyndighed kan, når  særlige omstændigheder   

 taler herfor, godkende for sent foretagne indskud.
 Ved  rettidig indgivelse  af selvangivelse bør et for sent  

 foretaget indskud normalt kun godkendes, når det er foretaget senest 7  

 hverdage (bortset fra lørdag) efter selvangivelsesfristens udløb.
 Ved  for sen indgivelse  af selvangivelse bør en  

 investeringsfondshenlæggelse normalt kun godkendes,  når følgende  

 betingelser alle er opfyldt:
a.
Kontrollovstillæg for ikke rettidig indgivelse af selvangivelse  

 frafaldes fuldt ud.
b.
Selvangivelsesfristen ville være blevet udsat, hvis der var indgivet  

 rettidig ansøgning herom.
c.
Indskuddet på den særlige konto er sket senest 7 hverdage (bortset fra  

 lørdag) efter den dag, hvor selvangivelsen blev modtaget af  

 skattemyndigheden.
 Godkendelse af et for sent foretaget indskud efter ovenstående  

 retningslinjer vil  i hvert enkelt tilfælde bero på en konkret  

 bedømmelse.
Hvis ligningmyndighedernes nægtelse af fradrag for  

 investeringfondshenlæggelse senere tilsidesættes, kan henlæggelse til  

 investeringsfond tillades for efterfølgende indkomstår efter de almindelige  

 regler for maksimal henlæggelse, selv om bindingsfristen efter  

 investeringsfondslovens § 5, stk.1, er overskredet.
Det er dog en betingelse,  

 at skatteyderen anmoder om henlæggelse inden 4 uger efter modtagelsen af den  

 afgørelse, der giver grundlag for henlæggelse, og at indskud på  

 investeringsfondskonto er foretaget inden udløbet af samme frist, skd.60.19.
5.7.3.2. Eventuelt fradrag uden indskud  § 5, stk.6 Indskud kan  helt eller delvis undlades,  når der anskaffes forlods  

 afskrivningsberettigede aktiver i tiden fra henlæggelsesårets udløb og indtil  

 udløbet af fristen for indgivelse af selvangivelsen.
Dette gælder også i  

 tilfælde, hvor to regnskabsår er afsluttet inden fristen for indgivelse af  

 selvangivelse for det første regnskabsår (henlæggelsesåret). Hvis  

 henlæggelsen er større end det beløb, der kan forlods afskrives, skal det  

 overskydende beløb indskydes på en investeringsfondskonto på almindelig måde.
 Såfremt der er foretaget henlæggelser for tidligere år, kan reglen om, at  

 indskud helt eller delvis kan undlades, ikke anvendes, medmindre der  

 anskaffes aktiver, der både berettiger til forlods afskrivning af de  

 tidligere henlæggelser og af de nye beløb, der undlades indskudt.
 Det skal fremgå af selvangivelsen for det indkomstår, hvori henlæggelsen  

 fradrages, at der er anskaffet forlods afskrivningsberettigede aktiver før  

 udløbet af indskudsfristen.
 Selv om der efter § 5, stk.6, ikke foretages indskud på en konto,  

behandles det beløb, der fradrages i indkomsten, på samme måde som andre  

 investeringsfondshenlæggelser.  Det betyder f.eks. at  

 efterbeskatningsbestemmelserne m.v. i § 10 A anvendes, hvis forudsætningerne  

 for forlods afskrivningen bortfalder i tiden fra selvangivelsesfristens udløb  

 og til indkomstårets udløb.
 Hvis en skattepligtig, der har anvendt § 5, stk.6,  ikke har  

 anskaffet  forlods afskrivningsberettigede aktiver inden den nævnte  

 frist,  kan henlæggelsen og fradraget for denne ikke godkendes.  Der  

 er endvidere tale om urigtig selvangivelse, som kan straffes efter  

 skattekontrolloven.
5.7.4. Oplysningspligten Bogførings- og regnskabspligtiges regnskaber skal indeholde de  

 posteringer, der er fornødne af hensyn til kontrollen med foretagne  

 henlæggelser til investeringsfonds og til henlæggelsernes behørige  

 anvendelse.
 For skattepligtige, der fører et regnskab, som efter skattemyndighedernes  

 skøn kan danne grundlag for skatteansættelsen, er det en betingelse for at  

 foretage henlæggelser til investeringsfonds, at  regnskaberne er affattet  

 på en sådan måde,  at det af disse umiddelbart fremgår, hvorledes de ved  

 indkomstopgørelsen fratrukne henlæggelsesbeløb er beregnet.
Efter lovens § 13 skal skatteregnskabet for bogførings- og  

 regnskabspligtige indeholde de fornødne oplysninger til kontrol med foretagne  

 investeringsfondshenlæggelser og anvendelsen af disse.
Foretagne  

 investeringsfondshenlæggelser skal i det omfang, de ikke er benyttet eller  

 hævet, opgøres som  en særlig passivpost  i skatteregnskabet, der dog  

 ikke kan fratrækkes ved formueopgørelsen.
5.7.5. Benyttelse af henlæggelsen §§ 6-8 Kontohaveren er berettiget til at hæve investeringsfondsindskud, når han  

 har indleveret et særligt skema (S 464) til pengeinstituttet.
På skemaet skal  

 den skattepligtige erklære, at han har anskaffet aktiver, der kan forlods  

 afskrives i overensstemmelse med loven.
Det er kontohaverens ansvar, at  

 betingelserne for at hæve investeringsfondsmidlerne er opfyldt.
Det påhviler pengeinstituttet at påse, at alle rubrikker på skemaet er  

 udfyldt.
Pengeinstituttet må kun udbetale penge fra investeringsfondskontoen,  

 hvis dette krav er opfyldt.
Ved successive hævninger efter § 3 A, stk.6 (skibsværftsaftalen, jf.
L  

 5.7.9), skal der udfyldes et skema for hver hævning.
 En henlæggelse til investeringsfond  kan benyttes fra og med det  

 indkomstår, der følger efter henlæggelsesåret.
Henlæggelsen skal på den anden side være anvendt i sin helhed  inden 6  

 år  efter udløbet af henlæggelsesåret.
For henlæggelser foretaget for  

 indkomståret 1982 eller tidligere, er fristen dog 12 år.
Se L 5.7.6.
 Henlæggelse vedrørende et givet indkomstår  kan først benyttes, når  

 tidligere henlæggelser er benyttet fuldt ud.
Med denne begrænsning kan den skattepligtige selv bestemme, hvornår han  

 ønsker at benytte en henlæggelse.
Han kan benytte en henlæggelse for et  

 enkelt henlæggelsesår over flere indkomstår, og han kan omvendt benytte  

 henlæggelser for flere henlæggelsesår inden for et enkelt indkomstår.
 Hvis den skattepligtige har  både investeringsfonds- og  

 etableringskonti,  skal etableringskontomidler anvendes til forlods  

 afskrivning, før eventuelle investeringsfondshenlæggelser for samme  

 indkomstår anvendes, jf. etableringskontolovens § 7, stk.8.
Der kan forekomme tilfælde, hvor et indskud hæves, før  

 ligningsmyndighedernes efterprøvelse af de skattemæssige fradrag for  

 henlæggelserne har fundet sted.
En eventuel nedsættelse af henlæggelsen skal  

 i størst muligt omfang henføres til den del af indskuddet, som endnu ikke er  

 hævet.
I det omfang nedsættelsen kommer til at omfatte den del af indskuddet,  

 som er hævet, formindskes det beløb, der skal forlods afskrives på de  

 pågældende anskaffelsesudgifter tilsvarende.
Se eksemplet i pkt.26 i  

 skd.cirk. nr.166 af 29.okt. 1984.
Dispensation Den kommunale skattemyndighed  kan forlænge fristen  for  

 anvendelsen af henlæggelserne, hvis den skattepligtige dokumenterer, at det  

skyldes ham utilregnelige årsager, at anvendelse ikke har fundet sted  

 inden fristens udløb.
 Der vil  normalt ikke være grundlag for at forlænge fristen,  hvis  

 den manglende anvendelse af henlæggelserne  skyldes skatteyderens egne  

 forhold, som f.eks. at skatteyderen eller dennes rådgiver har glemt, at de  

 henlagte midler skulle anvendes, eller at der på grund af skrivefejl i  

 regnskab eller lignende er anført forkerte oplysninger om tidspunktet for  

 fristens udløb.
Skyldes den manglende anvendelse ikke skatteyderens egne forhold,   

 kan der indrømmes fristforlængelse, såfremt skatteyderen inden fristens udløb  

 har købt et aktiv, som ikke leveres inden fristens udløb.
Det er dog en  

 forudsætning, at dette skyldes forhold, som skatteyderen ikke har indflydelse  

 på, og som denne heller ikke kunne forudse.
 Benyttelse af en henlæggelse anses ikke at ske ved hævningen af  

 indskuddet, men  først ved den forlods afskrivning, der foretages ved  

 regnskabsårets udløb,  jf. ØLD af 14.april 1966. Se dog lsr.1973.79 hvor  

 frigivelse var sket før dødsfaldet, og hvor forlods afskrivning var foretaget  

 i mellemperioden.
 Om skibsbygning omfattet af § 3 A, stk.6, (Skibsværftsaftalen) se L 5.7.9.
5.7.5.1. Hvilke anskaffelser berettiger til anvendelse af henlæggelser? §  

 3 Benyttelsen af henlæggelserne  til forlods afskrivning  på et  

 driftsmiddel kan kun ske for  det indkomstår, for hvilket skattemæssig  

 afskrivning første gang kan foretages,  og henlæggelserne kan kun  

 benyttes til forlods afskrivning på følgende formuegoder:
a.
Maskiner, inventar og lignende driftsmidler, der  udelukkende   

 benyttes erhvervsmæssigt.
 Driftsmidler, hvis levealder ikke overstiger 3 år, eller hvis  

 anskaffelsespris (i 1990) er 5.000 kr. eller derunder berettiger  ikke  

  til anvendelse af henlæggelser,  hvis den skattepligtige vælger fuldt ud  

 at fradrage anskaffelsessummen i indkomsten for anskaffelsesåret efter AL  

 § 3.
 Biler, som er  indregistreret til privat personbefordring  eller  

 til  udlejning uden fører,  kan  ikke forlods afskrives.
 Anskaffelse af  blandede driftsmidler  berettiger ikke til forlods  

 afskrivning.
b.
Skibe til erhvervsmæssigt brug.
Dette gælder dog  ikke   

 kontrahering om bygning af et skib,  medmindre  skibsbygningen er  

 omfattet af § 3 A, stk.6. (Skibsværftsaftalen, se L 5.7.9).
c.
Bygninger, hvorpå skattemæssig afskrivning kan foretages, samt særlige  

 installationer i sådanne bygninger, idet anskaffelsessummen i henhold til AL  

 § 19 A skal omregnes til kontantværdi, se G 6.1.9. Forlods afskrivning kan  

ikke  ske på særlige installationer i ejendomme, der ikke kan  

 afskrives.
Forlods afskrivning kan  ikke  ske på bygninger, på hvilke  

 der hviler hjemfaldsforpligtelse eller anden lignende forpligtelse, såfremt  

 de afskrives efter de særlige regler, der kan anvendes i disse tilfælde.  

 Investeringsfondsmidlerne kan således ikke anvendes til forlods afskrivning  

 på bygninger på lejet grund, hvis afskrivning sker over lejeperioden, eller  

 på ombygningsudgifter vedrørende lejede lokaler.
Vælger skatteyderen i disse  

 tilfælde at afskrive efter afskrivningslovens regler (hvor dette er muligt),  

 kan henlæggelserne benyttes til forlods afskrivning.
d.
Dræningsanlæg på jordbrugsbedrifter efter omregning til kontantværdi i  

 henhold til AL § 19 A.
Forlods afskrivning kan også ske på  forbedrings- eller  

 ombygningsudgifter,  der vedrører de nævnte driftsmidler m.v.
Der kan dog  

 ikke forlods afskrives på ombygnings- og forbedringsudgifter vedrørende  

bygninger,  hvis den skattepligtige har  valgt at  

 straksafskrive  udgiften efter AL § 21, stk.2-3.
 Henlæggelser kan anvendes til forlods afskrivning på de foran under a-d  

 nævnte aktiver, som benyttes til  forsøgs- eller forskningsvirksomhed.
Ægtefæller § 3, stk.5 og 6 Hver ægtefælle kan efter de almindelige regler anvende sine henlæggelser  

 til forlods afskrivning på  anskaffelser til sin virksomhed.
Overførsel af aktiver  fra en ægtefælles virksomhed til anvendelse  

 i den anden ægtefælles erhvervsvirksomhed  anses ikke for en  

 anskaffelse,  der giver ret til anvendelse af henlæggelser.
En  

 erhvervsdrivende kunne anvende en henlæggelse til forlods afskrivning på en  

 lagerbygning, der skulle anvendes i hans virksomhed, selv om bygningen  

 tilhørte hans ægtefælle som særeje, skd.40.25.
En ægtefælle,  der i væsentligt omfang har deltaget i driften  af  

 den anden ægtefælles eller begges erhvervsvirksomhed, jf.
KL § 25 A, kan  

 anvende sine investeringsfondshenlæggelser til forlods afskrivning på  

 aktiver, der i det pågældende indkomstår anskaffes til den  fælles  

  virksomhed, jf. lovens § 3, stk.6. Se skd.cirk. pkt.48.
 En ægtefælle kan  ikke  ved overførsel af sin virksomhed til den  

 anden ægtefælle samtidig  overføre sine investeringsfondshenlæggelser  

  til denne.
Forlods afskrivning Den forlods afskrivning der foretages, medfører, at afskrivningsgrundlaget  

 for de pågældende aktiver nedsættes med den benyttede henlæggelse.
Forlods  

 afskrivning kan omfatte et formuegodes fulde anskaffelsessum eller en  

 vilkårlig del af denne.
Driftsmidler indgår kun i saldoen med  

 anskaffelsessummen efter fradrag af de benyttede henlæggelser, se eksemplet i  

 pkt. 11 i afskr.cirk. af 22.nov. 1983.
Kun det første år der kan afskrives § 7 Som nævnt kan benyttelse af henlæggelser til forlods afskrivning - med  

 undtagelse af skibsbygning omfattet af § 3 A, stk.6 (skibsværftsaftalen jf.
L 5.7.9), - kun ske for det indkomstår, hvor skattemæssig afskrivning  

 efter de almindelige regler første gang kan foretages på det pågældende  

 aktiv.
For maskiner, inventar og lignende driftsmidler samt for skibe er  

 dette  leveringsåret, jf.
AL § 7, medens det for bygninger og særlige  

 installationer er det år, hvor bygningen eller installationen  er  

 erhvervet eller fuldført og taget i brug til et afskrivningsberettiget  

 formål,  AL § 22.
 Det bemærkes, at der  ikke kan anvendes investeringsfondsmidler, når  

 der på et senere tidspunkt inddrages yderligere lokaler under den  

 erhvervsmæssige anvendelse,  se skd.50.180.
 Er der derimod tale om en tidligere erhvervet bygning, der ikke har været  

 benyttet til afskrivningsberettigede formål, men som nu tages i brug til  

 sådanne formål, kan der anvendes investeringsfondsmidler til forlods  

 afskrivning på anskaffelsesudgifterne.
Hvis en bygning er  solgt igen i erhvervelsesåret,  kan afskrivning  

 ikke foretages, AL § 24, og der er derfor heller ikke mulighed for at benytte  

 investeringsfondshenlæggelser, men den skattepligtige kan eventuelt vælge i  

 stedet at overføre den ikke anvendte henlæggelse på andre forlods  

 afskrivningsberettigede aktiver.
Se L 5.7.8.
Det fremgår af AL § 6, at der ikke kan afskrives på driftsmidler for  

det indkomstår, hvori virksomheden afhændes eller ophører.  Det  

 følger heraf, at investeringsfondshenlæggelser ikke kan benyttes i  

 ophørsåret.
Hvis en skatteyder afhænder sin virksomhed efter at have hævet  

 sine indskud, skal der derfor foretages  efterbeskatning  af  

 henlæggelserne.
 Hvis der er hævet investeringsfondsmidler til forlods afskrivning på  

 afholdte ombygningsudgifter, kan beløbet ikke tilbageføres, selv om  

 skatteyderen i stedet ønsker at straksafskrive udgiften efter AL § 21,  

 skd.67.367.
5.7.5.2. Begrænset hvem der kan forlods afskrive Som hovedregel kan alle skattepligtige, der har  

 investeringsfondshenlæggelser, anvende disse til forlods afskrivning.
I lovens § 3 A opstilles dog visse begrænsninger i adgangen til forlods  

 afskrivning.
I følge § 3 A, stk.1, udelukkes kommanditister, og ifølge stk.2  

 udelukkes skattepligtige, der driver selvstændig skibsvirksomhed som  

 bierhverv efter personskattelovens § 4, stk.1, nr.10.
 I stk.3 stilles krav om at den skattepligtige yder en personlig  

 arbejdsindsats i virksomheden.
 Begrænsningerne i § 3 A, stk.1, og stk.2,  gælder ikke  ved  

 benyttelse af henlæggelser til forlods afskrivning efter § 3 A, stk.6. (  

skibsværftsaftalen),  se L 5.7.9.
Kommanditister § 3A, stk.1 Kommanditister kan med undtagelse af skibsbygning omfattet af § 3 A, stk.6  

 (skibsværftsaftalen),  ikke  benytte deres henlæggelser til  

 investeringsfonds til forlods afskrivning på aktiver, der er omfattet af  

 deres virksomhed som kommanditist.
Reglen gælder  alene forlods afskrivning.  Kommanditisten kan  

 således foretage ordinære afskrivninger og forskudsafskrivninger på aktiver,  

 der er omfattet af anparten inden for de rammer, der gælder for en  

 kommanditists fradragsmuligheder (jf.
L 7.1).
 Den her omtalte begrænsning gælder  ikke  interessenter eller  

 deltagere i virksomheder, der er organiseret som et partrederi, eller i andre  

 tilfælde,  hvor der hæftes personligt  (omend pro rata), skd.55.296.  

 Dette gælder også, selv om hæftelsen over for visse kreditorer er begrænset.
§ 3 A, stk.3 Krav om personlig arbejdsindsats Henlæggelser kan, med undtagelse af skibsbygning omfattet af § 3 A, stk.6  

 (skibsværftsaftalen), kun anvendes til forlods afskrivning, når den  

 skattepligtige  deltager i driften af virksomheden i ikke uvæsentligt  

 omfang.
 Kravet om en ikke uvæsentlig arbejdsindsats skal være  opfyldt for det  

 indkomstår, hvori en henlæggelse anvendes til forlods afskrivning, og for det  

 følgende indkomstår.
Afgørelsen af, om arbejdskravet er opfyldt, må  bero på en konkret  

 bedømmelse  af samtlige omstændigheder i det enkelte tilfælde.
Ved denne  

 afgørelse kan man  som en vejledende norm  lægge vægt på, om  

 arbejdsindsatsen udgør  mindst 50 timer månedligt.
 Kravet om en aktiv arbejdsindsats gælder også ved anskaffelse af  fast  

 ejendom.  Består virksomheden alene i  udlejning  af en  

 afskrivningsberettiget ejendom eller afskrivningsberettigede driftsmidler,  

 vil der normalt være tale om en så passiv form for virksomhed, at  

 arbejdskravet ikke kan være opfyldt.
Kravet om en aktiv indsats betyder normalt, at den skattepligtige skal yde  

 en arbejdsindsats på 12x50 timer,  i alt 600 timer om året.  Er der  

 tale om en virksomhed, der er i drift hele året, og hvori den skattepligtige  

 udøver en personlig arbejdsindsats, kan arbejdskravet anses for opfyldt,  

selv om der i perioder af året kun ydes en ringe arbejdsindsats.  

  Dette gælder f.eks. korndyrkende landbrug og planteskoler.
Er der tale om  

en sæsonbetonet virksomhed,  der kun er i drift f.eks. 3 måneder om  

 året, vil den skattepligtige opfylde arbejdskravet, såfremt arbejdsindsatsen  

 er på mindst 50 timer månedligt i de 3 måneder, sæsonen varer, i alt 150  

 timer.
Når der er tale om  en fælles virksomhed,  skal arbejdskravet være  

 opfyldt af de personlige ejere, der ønsker at forlods afskrive.
Det er ikke  

 tilstrækkeligt, at andre ejere deltager aktivt i virksomheden.
På den anden  

 side er det ikke til hinder for anvendelse af investeringsfondsmidler for en  

 af ejerne, at andre af ejerne ikke opfylder arbejdskravet.
Ægtefæller Når  ægtefæller  driver en virksomhed i fællesskab, og når den ene  

 ægtefælle deltager i den anden ægtefælles virksomhed, er det  

tilstrækkeligt, at ægtefællerne tilsammen opfylder arbejdskravet.
Uarbejdsdygtighed Ved  uarbejdsdygtighed  som følge af alvorlig sygdom eller  

 invaliditet, der indtræffer efter, at midler er hævet og anvendt til forlods  

 afskrivning,  bortfalder arbejdskravet for resten af perioden.  Hvis  

 en virksomhed drives af  ægtefæller  i forening, bortfalder  

 arbejdskravet for dem begge, hvis blot en af ægtefællerne bliver  

 uarbejdsdygtig.
På samme måde bortfalder kravet om personlig arbejdsindsats  

 ved død, konkurs eller virksomhedsophør.
 Viser det sig, at kravet om en personlig arbejdsindsats ikke opfyldes,  

 således at der ikke kan forlods afskrives, skal der efterbeskattes m.v. efter  

 § 10 A, se L 5.7.8.
Dispensation Den kommunale skattemyndighed kan med virkning for indkomstårene til og  

 med 1990  dispensere  fra kravet om en personlig arbejdsindsats, når  

 særlige omstændigheder taler derfor, og  henlæggelse til investeringsfond  

 er foretaget inden 17.maj 1983.  Henlæggelsen skal forstås som det  

 fradrag, der foretages i skatteregnskabet for henlæggelsesåret.
Der er derfor  

kun hjemmel til at dispensere  for henlæggelser, der er foretaget  

for regnskabsår, der er afsluttet inden den 17.maj 1983.
 Dispensation må i hvert enkelt tilfælde bero på en konkret bedømmelse af  

 ansøgerens forhold og virksomhedens karakter.
Som en  generel vejledning  kan der peges på, at  

 dispensationsadgangen kan anvendes i tilfælde, hvor skatteyderen  udfører  

 en vis aktiv og personlig arbejdsindsats  i en personligt ejet  

 virksomhed.
Dispensationsadgangen kan endvidere anvendes, når den  

 skattepligtige er aktivt og direkte økonomisk engageret i en sådan  

 virksomhed.
Omvendt vil der ikke være grundlag for dispensation, når  

 skatteyderen ikke yder nogen arbejdsindsats, og virksomheden ejes som led i  

en passiv kapitalanbringelse.
 Arbejdskravet kan f.eks. fraviges i tilfælde, hvor ejeren af en personligt  

 drevet virksomhed, der gennem en årrække har deltaget aktivt i virksomheden  

 og i denne periode har foretaget henlæggelser til investeringsfonds,  

nedtrapper eller afvikler sin arbejdsindsats  i virksomheden, f.eks.  

 på grund af alder eller nedsat arbejdsevne.
Dispensationsadgangen kan endvidere anvendes i situationer, hvor  

 virksomheden består i  udlejning af aktiver  til en anden virksomhed,  

 som drives af et selskab, som den skattepligtige helt eller delvist ejer.
Det  

 er en forudsætning for dispensation, at den skattepligtige har en bestemmende  

 indflydelse i selskabet.
Det er endvidere en forudsætning, at den  

 skattepligtige deltager aktivt i driften af selskabet, således at  

 arbejdskravet opfyldes i selskabet i stedet for i den personlige  

 udlejningsvirksomhed.
Se f.eks. skd.71.631.
5.7.6. Ubenyttede henlæggelser I visse tilfælde skal ubenyttede henlæggelser medregnes i  

 indkomstopgørelsen:
5.7.6.1. 6 års-reglen § 9 Er en foretaget investeringsfondshenlæggelse ikke - eller ikke fuldt ud -  

 benyttet til forlods afskrivning inden 6 år efter udløbet af  

 henlæggelsesåret, medregnes det ikke anvendte beløb i den skattepligtige  

 indkomst for henlæggelsesåret med tillæg af 5 pct. for hvert år fra  

 henlæggelsesårets udløb og indtil udløbet af det år, hvori fristen udløber.  

 Om beregningen af fristen i forbindelse med en omlægning af regnskabsår, se  

 lsr. 1972.82.
For henlæggelser for indkomståret 1982 og for tidligere indkomstår  er  

 fristen 12 år.  12 års fristen for anvendelse af henlæggelser for  

 tidligere år  kan dog i realiteten blive reduceret,  hvis virksomheden  

 foretager henlæggelser for indkomståret 1983 og senere, og den skattepligtige  

 vil anvende disse inden for 6 års fristen.
Det skyldes, at de ældste  

 henlæggelser efter lovens  § 6, stk.3,  skal anvendes først.
Eksempel Efter de hidtil gældende regler skal en henlæggelse, der er foretaget i  

 1982, anvendes senest i 1994. Hvis den skattepligtige foretager henlæggelse i  

 1983, skal henlæggelsen fra 1982 anvendes senest i 1989. Det skyldes, at 6  

 års fristen for henlæggelsen i 1983 udløber i 1989, og at henlæggelsen fra  

 1982 skal anvendes først.
Denne virkning kan få betydning for henlæggelser  

 foretaget i indkomstårene 1978 til 1982.
 Nedsættelsen af anvendelsesfristen fra 12 til 6 år indebærer ingen  

 reduktion af fristen for efterbeskatning af 12-års henlæggelserne, men  

 skattepligtige, der efter 6 år ønsker at få en 12-års henlæggelse  

 efterbeskattet efter ansøgning i henhold til investeringsfondslovens § 9,  

 stk.2, skal have mulighed herfor, Skat 1987.8.608.
Evt. hævning før tiden § 9, stk.2 En investeringsfondshenlæggelse, der ikke anvendes som nævnt i § 3,  

 stk.1, kan hæves, selv om 6/12-års fristen ikke er udløbet, mod  

 efterbeskatning.
Når en investeringsfondshenlæggelse ophæves og efterbeskattes inden  

 fristens udløb, skal den medregnes i den skattepligtige indkomst for  

 henlæggelsesåret med tillæg af 5 pct. for hvert år fra udløbet af  

 henlæggelsesåret og indtil udløbet af det indkomstår, hvori ansøgning  

 indgives.
Fra og med indkomståret 1987 medregnes henlæggelsen og  

 procenttillægget i den  personlige indkomst  for henlæggelsesåret.
 Om ophævelse i utide, se skd.cirk. nr.172 af 13.sept. 1990.
5.7.6.2. Død, konkurs, ophør eller afhændelse § 10, stk.1 Ved den skattepligtiges død eller konkurs, eller hvis  

 erhvervsvirksomhedens ophører eller afhændes, foretages der  

efterbeskatning af ikke anvendte henlæggelser.  Det sker ved  

 forhøjelse af den skattepligtige indkomst for henlæggelsesårene.
Fra og med  

 indkomståret 1987 forhøjes den  personlige indkomst  for  

 henlæggelsesårene.
 Da benyttelse af en henlæggelse først anses for sket, når der ved  

 indkomstårets udløb er foretaget forlods afskrivning, skal alle henlæggelser,  

 der ikke var benyttet ved begyndelsen af døds-, konkurs-, ophørs- eller  

 salgsåret, herunder henlæggelser, der er hævet i anledning af anskaffelser i  

 løbet af det pågældende indkomstår, efterbeskattes, jf. lsr.1971.165 og  

 1972.83.
 Efterbeskatningen skal dog ikke omfatte de før dødsfaldet hævede  

 henlæggelser, som er benyttet til forlods afskrivning med virkning for en  

 eventuel afsluttende ansættelse for afdøde, lsr.1973.79.
Hvis en skattepligtig driver  flere virksomheder,  skal  

 efterbeskatning kun finde sted, når den pågældende afhænder eller ophører med  

samtlige  virksomheder (se evt.
L 6.2.1.1).
Med ophør af erhvervsvirksomhed sidestilles ophør af den fulde skattepligt  

 efter KL § 1 eller den begrænsede skattepligt af erhvervsvirksomhed efter KL  

 § 2, stk.1, litra d eller e.
Afløses den fulde skattepligt af begrænset  

 skattepligt af erhvervsvirksomhed efter denne bestemmelse, anses det ikke for  

 ophør af erhvervsvirksomhed.
Det samme gælder, hvis den begrænsede  

 skattepligt af erhvervsvirksomhed afløses af fuld skattepligt.
Ophør af  

 skattepligten for et selskab, en forening eller fond, der er omfattet af SSL  

 § 1 eller 2, litra a eller b, for så vidt angår erhvervsmæssig virksomhed,  

 eller § 1 i lov om beskatning af fonde, visse foreninger og institutter m.v.  

 sidestilles også med ophør af erhvervsvirksomhed, jf. lov nr.306 af 25.maj  

 1987.
Ved efterbeskatningen tillægges henlæggelserne 5 pct. for hvert år  

 (indkomstår) fra udløbet af henlæggelsesårene og indtil udløbet af døds-,  

 konkurs-, ophørs-, afhændelses- eller likvidationsåret.
Se eksemplet i  

 skd.cirk. pkt.53. Ved beregning af 5 pct. tillægget i forbindelse med  

 afsluttende ansættelse for et selskab skal den ekstraordinære  

 skatteansættelse, hvad enten den omfatter en periode på over eller under 12  

 mdr., behandles som eet indkomstår, Skat 1988.1.49.
 Investeringsfondshenlæggelser, der efterbeskattes i medfør af lovens § 10,  

 stk.1, kan ikke anses for overskud af virksomhed, som kan danne grundlag for  

 overførsel til medarbejdende ægtefælle efter kildeskattelovens § 25 A.
Ophør og salg § 10, stk.2 Hvis erhvervsvirksomheden  afhændes eller ophører,  kan  

henlæggelsen opretholdes på de oprindelige vilkår,  såfremt den  

 skattepligtige  inden 2 år  efter afhændelsen eller ophøret  

overtager en anden virksomhed.
 2 års fristen anses for at løbe fra datoen for underskriften af  

 stiftelsesdokumentet, når et personligt firma omdannes til et selskab, selv  

 om omdannelsen eventuelt har virkning fra en tidligere dato, jf. lsr.1982.54.
 I lsr.1983.42 fandt Landsskatteretten, at det forhold, at klageren  ved  

 afhændelse af sin radioforretning havde beholdt en debitorportefølje  i  

 form af kontraktdebitorer, ikke kunne bevirke, at han kunne anses for at have  

 fortsat den selvstændige virksomhed, hvorfor det var med rette, at de ikke  

 anvendte investeringsfondshenlæggelser blev efterbeskattet.
 En fisker, der i 1978 var ophørt med at drive selvstændig virksomhed som  

 interessent, og samme år havde overtaget en fiskekutter, der var udlejet til  

 en søn, således at lejevederlaget alene bestod i, at denne afholdt udgifterne  

 til kutterens vedligeholdelse, kunne ikke anses for at have fortsat den  

 selvstændige virksomhed, hvorfor det var med rette, at de ikke anvendte  

 investeringsfondshenlæggelser blev efterbeskattet i medfør af  

 investeringsfondslovens § 10, stk.2, lsr.1983.123.
Ophør af skattepligt § 10, stk.3 Ophører skattepligten for en person eller et selskab, en forening  

 eller fond m.v., kan henlæggelsen opretholdes på de oprindelige vilkår, hvis  

 personen, selskabet, foreningen eller fonden inden 2 år efter  

 skattepligtsophøret på ny bliver fuldt skattepligtig eller begrænset  

 skattepligtig af erhvervsvirksomhed.
Dødsfald § 10, stk.4 Når den skattepligtige  afgår ved døden,  kan  henlæggelsen  

 overtages af ægtefællen  på de for afdøde gældende betingelser.
Ved  

 skifte skal overtagelsen senest ske ved indgivelse af boopgørelsen.
 På samme måde kan højst een arving efter afdøde overtage henlæggelsen.
Overtagelse af investeringsfondshenlæggelser sker på de betingelser, der  

 gjaldt for afdøde.
Eventuel efterbeskatning i henhold til  

 investeringsfondslovens § 10, stk.1 eller 2, vil derfor finde sted på  

 grundlag af afdødes skattepligtige indkomst for de år, hvori henlæggelserne  

 er foretaget.
Virksomhedsomdannelse Hvis en personligt ejet virksomhed  omdannes til et aktieselskab eller  

 et anpartsselskab efter reglerne i lov om skattefri  

 virksomhedsomdannelse,  kan  ubenyttede   

 investeringsfondshenlæggelser  overføres helt eller delvis til  

 selskabet  efter denne lovs § 7. Hvis kun en del af henlæggelserne  

 overføres, skal de først foretagne henlæggelser anses for overført til  

 selskabet.
De overførte henlæggelser betragtes, som om de var foretaget af  

 selskabet i henlæggelsesårene.
Det gælder også i tilfælde af efterbeskatning  

 efter investeringsfondslovens § 10, stk.1, i indkomstår, der ligger forud for  

 selskabets stiftelse.
Der henvises i øvrigt til skd.cirk. nr.2 af 4.jan. 1984  

 om skattefri virksomhedsomdannelse, jf.
Vejledningen om aktionærer og  

 selskaber, SI.
5.7.7. Ulovlige dispositioner § 11 Efter straffebestemmelserne i § 11 kan en skattepligtig straffes med bøde,  

 hvis vedkommende forsætligt eller groft uagtsomt  afgiver urigtige eller  

 vildledende oplysninger i det skema, der indleveres i pengeinstituttet i  

 forbindelse med en hævning.  Hvis overtrædelsen begås med forsæt til  

 skatteunddragelse, kan der straffes med bøde, hæfte eller fængsel i indtil 2  

 år.
Straffebestemmelserne kan anvendes, hvis en skattepligtig hæver beløb på  

 en konto  uden at have anskaffet et aktiv, som kan forlods afskrives  

  med den tilsvarende henlæggelse.
Bestemmelsen kan endvidere anvendes, hvis  

 den skattepligtige  anvender det hævede beløb til klart ikke-forlods  

 afskrivningsberettigede formål  i modstrid med oplysningerne på det  

 indleverede hæveskema.
5.7.8. Når indskud hæves med urette § 10 A Hvis en skattepligtig hæver beløb på en investeringsfondskonto, og  det  

 viser sig, at der ikke kan forlods afskrives,  skal de ikke anvendte  

 henlæggelser  efterbeskattes  efter lovens § 10 A.
Årsagen til, at der ikke kan foretages en forlods afskrivning, kan f.eks.  

 være, at den skattepligtige ikke opfylder arbejdskravet, eller ved hævning af  

 beløb i henhold til § 3 A, stk.6 (skibsværftsaftalen, jf.
L 5.7.9), ikke  

 indbetaler det hævede beløb  senest 1 måned efter udbetalingen  fra  

 pengeinstituttet.
Der skal også ske efterbeskatning, hvis kun en del af den henlæggelse, der  

 svarer til det hævede indskud, kan forlods afskrives.
Det kan f.eks.  

 forekomme, hvis afskrivningsgrundlaget nedsættes ved ligningen.
I så fald  

 skal kun den del af henlæggelsen, der ikke kan forlods afskrives,  

 efterbeskattes.
Efterbeskatningen sker gennem en  forhøjelse af den skattepligtige  

 indkomst for henlæggelsesåret.  Forhøjelsen udgør den foretagne  

 henlæggelse eller den del af denne, der ikke anvendes til forlods  

 afskrivning, samt 5 pct. tillæg pr. år fra henlæggelsesårets udløb, og indtil  

 udløbet af det indkomstår, hvori de indskudte beløb er hævet.
Der regnes kun  

 med hele år.
 Se eksemplet i skd.cirk. pkt.59.
 I de tilfælde, hvor der ved efterbeskatning bliver tale om  

restskat,  tillægges restskatten et procenttillæg på 7 eller 8 pct.  

 efter kildeskattelovens § 61. Reglerne i kildeskattelovens § 62 A, stk.2, om  

 nedsættelse eller bortfald af overskydende skat finder ligeledes anvendelse.  

 Hvis de opgjorte skattefterkrav ikke betales rettidigt, skal der betales  

 morarenter efter de sædvanlige regler.
Overførsel af forlods afskrivning til andre aktiver Den skattepligtige har dog efter lovens § 10 A, stk.2,  mulighed for at  

 undgå efterbeskatning ved at foretage forlods afskrivning på andre  

 aktiver,  der berettiger til forlods afskrivning efter  

 investeringsfondsloven.
Det er en forudsætning, at forlods afskrivning  

 foretages  senest i det indkomstår, der følger efter det indkomstår, hvori  

 midlerne er hævet.  Bortset herfra gælder der ingen særlige tidsfrister.  

 Hvis en skattepligtig således får afvist en forlods afskrivning ved ligningen  

 for indkomståret 1990, kan den pågældende vælge at overføre den ikke-anvendte  

 henlæggelse til forlods afskrivning på andre aktiver senest for indkomståret  

 1991. Overførslen kan foretages inden for skattestyrelseslovens frister for  

 ændring af ansættelser for tidligere indkomstår.
 Hvis en skattepligtig, der har valgt at overføre forlods afskrivninger til  

 andre aktiver, som opfylder betingelserne efter investeringsfondsloven,  

alligevel ikke anskaffer sådanne aktiver,  skal der efter lovens § 10  

 A, stk.3, ske  efterbeskatning.  I så fald skal tillæg beregnes til  

 udløbet af det indkomstår, der følger efter det år, hvori beløbet er hævet.  

 Anskaffes der aktiver, der berettiger til forlods afskrivning efter  

 investeringsfondslovens,  skal  den ikke-anvendte henlæggelse benyttes  

 til forlods afskrivning på disse aktiver, indtil hele henlæggelsen er  

 anvendt.
 Se eksemplet i skd.cirk. pkt.60.
5.7.9. Skibsværftsaftalen Ved lov nr.767 af 12.nov. 1986 (skibsværftsaftalen) blev der indført nogle  

midlertidige regler,  hvorefter der under visse betingelser kan  

 anvendes investeringsfondsmidler til bygning af skibe.
 Loven  ophæver i disse særlige tilfælde  investeringsfondslovens  

 bestemmelser vedrørende  personlig arbejdsindsats  og bestemmelsen om,  

 at  kommanditister  ikke kan benytte deres henlæggelser til forlods  

 afskrivning på aktiver, der er omfattet af deres virksomhed som kommanditist  

 (L 5.7.5.2.), samt bestemmelsen om, at der ikke kan  forlods afskrives  

  på et skib, der ikke er leveret eller færdigt (L 5.7.5.1.).
Det er en betingelse for anvendelse af reglerne, at  

industriministeren  har  godkendt,  at reglerne kan anvendes  

 på skibsbygningsprojektet, og at hele det beløb, der hæves,  

indbetales  på købesummen  senest 1 måned efter  udbetalingen  

 fra pengeinstituttet.
Det er endvidere en betingelse, at kontrakten er  

 skriftlig, og den skal være indgået  senest den 31.dec. 1987  med  

 aftalt levering senest den 31.dec. 1990. Reglerne finder kun anvendelse på  

 investeringsfondshenlæggelser, der er foretaget  i 1985 eller  

 tidligere.
 Forlods afskrivningen  skal foretages på byggesummen  for de  

 indkomstår, hvori beløbene hæves.  Forlods afskrivningen begrænses ikke  

 af, at der er foretaget forskudsafskrivninger (se L 5.4.). Den samlede  

 forlods- og forskudsafskrivning kan dog ikke overstige 100% af den aftalte  

 byggesum eller anskaffelsessummen, hvis denne er mindre end byggesummen.
Det er muligt for den skattepligtige at reservere et beløb, der svarer til  

 de resterende rater på købte skibsanparter, fra sine  

 investeringsfondshenlæggelser.
Beløbet skal indsættes på spærret konto i et  

 pengeinstitut.
Kontoen skal være klausuleret således, at der kun må frigives  

 midler til en betaling af forfaldne rater og kun et beløb, der svarer til,  

 hvad der konkret skal betales.
Det er skatteyderen selv, der har ansvaret  

 for, at det korrekte beløb henholdsvis overføres til kontoen og hæves igen  

 til dækning af skibsanpartsraten.
 Skatteyderen har herefter mulighed for at anvende senere  

 investeringsfondshenlæggelser uanset reglen i lovens § 6, stk.3, hvorefter de  

 ældste indskud skal hæves først.
Er der benyttet henlæggelser i henhold til § 3 A, stk.6, og  ophæves  

 eller sælges retten i henhold til kontrakten  om bygningen af skibet,  

 skal der ske beskatning efter § 7 A, stk.3. Beskatningen gennemføres som en  

 forhøjelse af den skattepligtige indkomst i henlæggelsesårene med summen af  

 de foretagne forlods afskrivninger på skibet med tillæg af 5 pct. for hvert  

 år fra henlæggelsesårenes udløb og indtil udløbet af de indkomstår, hvori  

 midlerne er hævet.
Se skd.cirk. af 18.dec. 1987.
 6. Afståelse af erhvervsvirksomhed og rettigheder m.v.
 Ved afhændelse, afståelse eller opgivelse af en erhvervsvirksomhed opstår  

 en række skattemæssige problemer, som omtales nærmere nedenfor.
 Om omdannelse af et personligt firma til aktieselskab efter reglerne i  

 lovbek. nr.594 af 4.sept. 1986 om skattefri virksomhedsomdannelse henvises  

 til LV om aktionærer og selskaber, afsnit SI.
Hvad er afståelse De her angivne retningslinier finder anvendelse, hvadenten der er tale om  

frit salg  eller om  tvangsafståelse  eller om  

bortgivelse  af virksomheden som gave eller arveforskud.
 Overførelse af driftsmidler  til udlandet  sidestilles i henhold  

 til LOSI § 5 A, stk.2, med salg.
Overdragelse  mellem samlevende ægtefæller betragtes ikke som  

 afhændelse,  og udløser derfor ikke avancebeskatning hos den overdragende  

 ægtefælle, jf.
KL § 26A, stk.2. Der skal dog ske beskatning af en eventuel  

 avance på varelager, som overdrages til en samlevende ægtefælle.
 Overdragelse som led i  skiftet af fællesboet i anledning af separation  

 eller skilsmisse  er heller ikke afståelse i skattemæssig henseende, jf.  

 lsr. 1961.104.
 Om succession ved familieoverdragelse, se L 6.5.
Indrømmelse af en køberet er ikke afståelse.
Der er først tale om  

 afståelse,  når køberetten udnyttes,  skd.31.3. Se i øvrigt om køberet  

 H 5.2.2.
 Ophævelse af en kontrakt om køb af en virksomhed  på grund af købers  

 misligholdelse  sidestilles med  et nyt køb og salg,  således at  

 det beløb, som køberen må udrede i erstatning i anledning af, at han ikke  

 opfylder kontrakten, anses som et fradragsberettiget tab ved tilbagesalget,  

 lsr. 1963.24 og 1970.129.
 Hvis kontrakten omvendt ophæves  på grund af sælgerens  

 misligholdelse,  således at sælgeren må udrede erstatning til køberen, må  

 køberen udfra samme synspunkter anses for særlig eller almindelig  

 indkomstskattepligtig af erstatningen med fradrag af de omkostninger, som han  

 har afholdt i anledning af handelen.
Hvornår er der afstået De skattemæssige konsekvenser af en aftale om afståelse af en virksomhed  

 indtræder  i det år, hvori der er indgået en bindende aftale om  

 overdragelsen,  selv om køberen først overtager virksomheden i et  

 følgende indkomstår.
 For varelagerets vedkommende  gælder dog, at avance eller tab  

 herpå som regel først kan konstateres i overtagelsesåret, enten ved et  

 ophørsudsalg eller ved køberens overtagelse af varelageret pr.  

 overtagelsesdagen.
6.1. Opgørelse af afståelsessummen Udgangspunktet for opgørelsen af fortjeneste eller tab ved overdragelse af  

 en erhvervsvirksomhed er den  nominelle salgssum.  Udfra forskellige  

 synspunkter kan der blive tale om visse reguleringer heri.
6.1.1. Fordeling af salgssummen på de afståede aktiver Er der tale om overdragelse af virksomhed  mellem indbyrdes uafhængige  

 parter,  kan man normalt tage  udgangspunkt i den mellem parterne  

 aftalte fordeling af salgssummen mellem de forskellige grupper af aktiver,  

 der overdrages;  men man skal være opmærksom på tilfælde,  hvor kun  

 den ene part har skattemæssig interesse  i, hvorledes salgssummen  

 fordeles.
 Er en  fordeling ikke foretaget,  må salgssummen fordeles efter  

 ligningsmyndighedens skøn.
 Ligningsmyndigheden er ikke bundet af en mellem køber og sælger aftalt  

 fordeling af salgssummen,  se UfR 1968.859 ØLD, UfR 1969.319H.
6.1.2. Handel mellem nære pårørende Hvor der er nært interessefællesskab mellem køber og sælger, er  

 ligningsmyndigheden, ligesom i andre tilfælde,  berettiget til at  

 tilsidesætte den aftalte fordeling af overdragelsessummen,  hvis den ikke  

 skønnes at svare til værdiforholdene mellem aktiverne.  Derudover er  

 ligningsmyndigheden berettiget til at tilsidesætte størrelsen af den aftalte  

 overdragelsessum,  såfremt den  ganske åbenbart  er ansat til et  

 for lavt eller for højt beløb.
 En overdragelse af en fast ejendom til en pris, der ligger inden for +/-  

 15 pct. af den senest bekendtgjorte kontantejendomsværdi med årsreguleringer,  

 kan normalt accepteres skattemæssigt.
I overensstemmelse hermed har Landskatteretten i forbindelse med en  

 bindende forhåndsbesked om salgssummen for en ejendom, der påtænktes  

 overdraget fra et selskab til dets hovedaktionær, udtalt, at det ikke i en  

 sådan situation ubetinget kan forventes, at en pris inden for +/- 15 pct. af  

 den seneste vurdering vil blive godkendt, jf.
Skat.1990.4.289.
6.1.3. Kursnedslag Dekort Pristalsregulering Hvor en del af salgssummen for en erhvervsvirksomhed modtages i form af  

gælds- eller pantebreve,  skal salgssummen opgøres under hensyn til  

 gældsbrevenes reelle værdi, d.v.s.  med et  kursnedslag.  Ved  

 bedømmelsen af, hvor stort et nedslag, der kan godkendes, må der tages hensyn  

 til forrentningen, afdragsperiodens længde og til den sikkerhed, der er for  

 afdragenes rettidige betaling.
Ved  vurderingen af sikkerheden  kan  

 der ikke udelukkende lægges vægt på en eventuel pantesikkerhed, herunder  

 bestemmelser om tilbagetagning i tilfælde af manglende betaling, men også på  

 den sikkerhed for betalingen,  som knytter sig til køberens økonomiske  

 forhold i det hele taget.
 Har sælgeren  mulighed for at modregne sit tilgodehavende  i en  

 gæld til køberen, kan der blive spørgsmål om at nægte kursnedslag under  

 henvisning til den bestående modregningsadgang.
Er gælds- eller pantebrevet  ikke forrentet,  ansættes fordringens  

 værdi til et beløb svarende til  afdragenes kapitalværdi,  lsr.  

 1951.142 og 1963.23. Efter den sidstnævnte kendelse blev der under hensyn  

 til, at fordringen var usikret, givet et nedslag på 25 pct. i den beregnede  

 nettokapitalværdi.
Se endvidere HD af 30.april 1984 (skd.70.568) og  

 U.f.R.1974.698H, der begge vedrører kursfastsættelsen af et uforrentet  

 gældsbrev, udstedt i forbindelse med optagelse af en kompagnon i en  

 revisionsvirksomhed.
 Også  kortfristede fordringer,  der indgår som en del af  

 salgssummen, kan kursnedskrives, idet der dog må foretages en konkret  

 bedømmelse af den enkelte handels samlede omstændigheder, hvor formodningen  

 må være for, at større kontante beløb, der ifølge aftalen erlægges i  

 umiddelbar forbindelse med handelens indgåelse, betragtes som en del af den  

 kontante udbetaling.
Nedslaget skal fordeles Nedslaget skal fordeles i forhold til de enkelte aktivgruppers andele  

 af den samlede salgssum.  Fordelingen foretages på samtlige overdragne  

 aktiver  bortset fra likvide midler.
Senere gevinst eller tab Den kursgevinst, der indvindes gennem afdrag eller ved indfrielse,  

 beskattes kun, såfremt  den pålydende rente på  

 udstedelsestidspunktet er  lavere end mindsterenten,  jf.
KGL § 7, se  

 E 5.3.
 Kursnedslaget  beregnes med udgangspunkt i gælds- eller  

 pantebrevets pålydende  pr. salgsdagen,  hvorfor  også  

 kursgevinster i salgsåret er indkomstskattefri,  såfremt kravet til  

 mindsterenten er opfyldt.
 Eventuelle  senere konstaterede tab på et sådant tilgodehavende,   

 når der ved opgørelsen af fortjeneste eller tab er fastsat en kursværdi  

 lavere end pari, anses normalt som  ikke-fradragsberettigede  

 formuetab.  Se om  fast ejendom  H 1.1. og H 2.6.1.
 Er der ikke beregnet noget kursnedslag ved opgørelsen af fortjenesten, og  

lides der senere tab  på fordringen, kan der ikke godkendes fradrag  

 for tabet i det år det lides, men der kan eventuelt blive tale om at ændre  

 indkomstopgørelsen for salgsåret, således at fortjenesten omregnes under  

 hensyntagen til det kursnedslag, der  burde være  indrømmet ud fra de  

 faktiske omstændigheder  på salgstidspunktet  - og ikke under hensyn  

 til det beløb som efterfølgende er tabt.
Dekort Når sælgeren yder køberen  en dekort i restgælden,  påvirker det  

 ikke avanceopgørelsen, medmindre dekorten ydes, fordi værdien af de  

 overdragne aktiver, især goodwill, senere f.eks. under trussel om retssag  

 erkendes at være for højt ansat, lsr. 1965.17.  Har dekorten hjemmel i den  

 oprindelige aftale,  betragtes dekorten dog som en nedsættelse af  

 salgssummen, således at avanceopgørelsen må omgøres, UfR 1966.493 ØLD.
Pristalsregulering Ved pristalsreguleringer kan reguleringsbeløbene normalt ikke beskattes,  

 således at pristalsreguleringen kun påvirker det kursnedslag, der indrømmes  

 på gælds- eller pantebrevet.
 6.1.4. Aftægtsydelser - Overskudsandele m.v.
Udredes salgssummen helt eller delvis ved, at køberen påtager sig at yde  

 sælgeren en løbende  kapitaliserbar ydelse  (f.eks. aftægt), skal  

ydelsens kapitalværdi medregnes ved opgørelsen af salgssummen,  selv  

 om sælgeren herudover skal beskattes af de løbende årlige ydelser, jf.  

 skd.cirk. af 17.juli 1962. Princippet finder også anvendelse, hvor  

 beskatningen skal ske som personlig indkomst, f.eks. ved spekulations- eller  

 næringsafståelser.
Hvor vederlaget ydes i form af  en overskudsandel uden  

 minimumsbeløb,  fastsættes værdien af denne løbende ydelse således, at  

 afståelsessummen for de overdragne aktiver  i intet tilfælde er mindre end  

 den bogførte værdi,  og hvis den bogførte værdi  afviger  

 væsentligt  fra handelsværdien, skal  handelsværdien  anvendes.
Køberen af en virksomhed skulle dels betale et beløb, svarende til  

 egenkapitalen i virksomheden på overdragelsestidspunktet, dels en løbende  

 omsætningsbestemt ydelse, så længe sælgeren eller hans hustru levede.
Da  

 aftalen om den løbende ydelse var knyttet til virksomhedsoverdragelsen og  

 måtte anses som en modydelse for overdragelsen af virksomhedens aktiver,  

 skulle den kapitaliserede værdi af den løbende ydelse medregnes til  

 overdragelsessummen.
Kapitaliseringen måtte ske efter et skøn, hvorved der  

 måtte henses til værdien i handel og vandel af de overdragne formuegoder,  

 herunder goodwill, Skat 1988.5.289.
 Afløses den løbende ydelse af et eengangsbeløb, skal beskatning af  

 afløsningssummen ske efter LOSI § 2, nr.5, idet der er tale om afståelse af  

 retten ifølge en udbyttekontrakt, se nærmere L 6.2.5.
 Er der fastsat et  minimumsbeløb  for en årlig ydelse,  der  

 løber på livstid,  eller har man gjort en fikseret ydelse løbende ved en  

 overlevelsesklausul, skal disse ydelser  indgå i salgssummen med deres  

 kapitalværdi.
 Hvis der er tale om  tidsbegrænsede minimumsydelser,  vil den  

 samlede sum af disse blive betragtet som  afdrag på salgssummen  og  

 derfor ikke være løbende skattepligtige i modsætning til det eventuelt  

 overskydende beløb af den årlige ydelse, lsr. 1968.32.
6.1.5. Omkostninger ved salget Omkostninger i forbindelse med afståelse af en erhvervsvirksomhed kan  

fratrækkes  i salgssummen.
Der tænkes hermed på udgifter til  

 regnskabsmæssig og juridisk assistance i forbindelse med afhændelsen, på  

 udgifter til mægler, annoncering m.v., jf. lsr. 1976.152 (advokatudgift i  

 forbindelse med salg af skibsanpart) samt 1976.153 (advokatudgifter ved  

 opløsning af et interessentskab blev  fordelt forholdsmæssigt  på  

 samtlige af overdragelsesaftalen omfattede aktiver). I lsr. 1963.114  

 fastslås, at en skatteyder kan fratrække udgifter i forbindelse med en  

 retssag om nedslag i købesummen, i alt fald når procesudgifterne ikke er  

 pådraget ved egen svigagtig adfærd.
 Udgifter i forbindelse med et  forgæves salgsforsøg  kan  ikke  

 fratrækkes.
6.2. Beskatning af fortjeneste og tab ved afståelse Fortjenester og tab ved salg af  varelagre  skal altid medtages ved  

 opgørelsen af den skattepligtige  personlige  indkomst, medens  

 fortjenester og tab på  driftsmidler, skibe, tidsbegrænsede rettigheder og  

 ejendomme  normalt skal medtages ved opgørelsen af den skattepligtige  

særlige  indkomst.
 Såfremt  driftsmidler  er erhvervet i  spekulationshensigt,  

  eller hvor salg af sådanne aktiver henhører under den pågældendes  

næringsvej,  skal fortjeneste eller tab dog medtages ved opgørelsen  

 af den  personlige indkomst.
 For  afskrivningsberettigede bygninger  m.v. skal fortjeneste eller  

 tab medregnes i den skattepligtige  personlige  indkomst, når salget  

 hører til den skattepligtiges  næringsvej,  se afskr. cirk. pkt. 174.
Sælgeren af en skibsanpart blev ved salget frigjort for sin andel af  

 stiftelsesomkostninger og kursregulering.
De omhandlede beløb skulle medtages  

 ved opgørelsen af skattepligtig fortjeneste i forbindelse med salget, jf.
VLD  

 af 9.nov. 1983 (skd.69.266).
 Fortjeneste eller tab ved afhændelse af  blandede driftsmidler  er  

altid personlig indkomst,  også når salget sker i forbindelse med  

 ophør af virksomhed.
Fortjeneste eller tab ved afståelse m.v. af  tidsbegrænsede rettigheder  

 og rettigheder i henhold til udbytte-, forpagtnings- eller lejekontrakt  

  skal normalt beskattes med  særlig indkomstskat,  hvadenten  

 afhændelsen sker i forbindelse med virksomhedsophør eller ikke, jf.
L 6.2.3  

 og 6.2.5. Hvis disse rettigheder er erhvervet i  spekulationshensigt  

  eller som led i den pågældendes  næringsvej,  henregnes fortjeneste  

 eller tab dog til den  personlige  indkomst.
Fortjeneste eller tab ved  

 overdragelse af tidsbegrænsede rettigheder, som er  skabt af  

 overdrageren,  skal altid medtages ved opgørelsen af den skattepligtige  

personlige  indkomst, LOSI § 3, stk.1, nr.5.
 Ifølge lsr. 1978.98 ansås en skatteyder for almindelig  

 indkomstskattepligtig af et  vederlag for afholdte  

 rationaliseringsudgifter,  som var opnået i forbindelse med overdragelsen  

 af hans firma til et af ham behersket aktieselskab.
 Om fortjeneste ved salg af  fast ejendom  henvises til afsnit H, og  

 om beskatning af genvundne afskrivninger på bygninger og installationer, se G  

 6.1.14.
Dersom f.eks. en opfinder ved salg af sit patent opnår en  

ekstraordinær stor indtægt  i forhold til sine sædvanlige  

 indkomstforhold, kan han i henhold til LOSI § 17, stk. 1, ansøge told- og  

 skatteregionen (i København og på Frederiksberg skattedirektoratet) om, at en  

 del af indtægten tillades beskattet som særlig indkomst.
Se L 6.2.4.
6.2.1. Salg af driftsmidler og skibe - Hvornår er virksomheden ophørt? Det kan undertiden volde vanskeligheder at  afgøre, om skatteyderen er  

 ophørt med sin virksomhed,  eller om der foreligger salg af aktiver fra  

 en virksomhed.
Det må i den forbindelse ved en konkret vurdering afgøres, om  

 der foreligger een eller flere virksomheder.
Når man til det resultat, at »virksomhederne« udgør een  

 virksomhed, skal salgssummen for de afhændede driftsmidler - ved salg af den  

 ene af »virksomhederne« - fragå i saldoværdien, jf.
L 5.1.1., men  

 når man til, at der er tale om flere selvstændige virksomheder, skal der ved  

 salg af en af disse foretages en opgørelse af fortjeneste eller tab på  

 driftsmidler, som skal tages i betragtning ved opgørelsen af den  

 skattepligtige almindelige eller særlige indkomst.
6.2.1.1. En eller flere virksomheder? Ved den konkrete afgørelse af, om en aktivitet må behandles som een eller  

 flere virksomheder, må der tages udgangspunkt i, hvad der i almindelig  

 sprogbrug forstås ved een virksomhed.
Driver den skattepligtige f.eks.  

 landbrug samtidig med en fabrikationsvirksomhed, er der klart tale om flere  

 virksomheder både i almindelig sprogbrug og i skattemæssig forstand.
Hvis en  

 skattepligtig driver en række ensartede virksomheder, kan der ved afgørelsen  

 bl.a. henses til, om der har været fælles regnskabsføring, fælles  

 saldoafskrivning, fælles administration, fælles indkøb m.v.
Der kan også  

 lægges vægt på den nærmere karakter af skatteyderens indsats i virksomheden.
Lsr.1985.132 illustrerer dette.
En advokats virksomhed med køb af  

 udlejningsejendomme og administration heraf og hans erhverv som advokat og  

 ejendomsadministrator i øvrigt, blev anset for 2 virksomheder, idet det måtte  

 antages, at han, uanset at administrationen af klienternes og hans egne  

 ejendomme foregik under eet, udøvede en sådan retlig råden over de ejendomme,  

 han selv ejede, at disse aktiver måtte anses at indgå i en virksomhed for  

 egen regning, som adskilte sig fra den ejendomsadministration, han foretog  

 for sine klienter.
Ligningsrådet har afgivet bindende forhåndsbesked i en sag om stordrift af  

 landbrugsarealer.
Et selskab ejede store landbrugsarealer i Jylland, der  

 forpagtedes af hovedaktionæren, som drev landbruget med egne maskiner m.v.  

 ved en bestyrer.
Hovedaktionæren drev i øvrigt en del virksomheder, dels  

 personligt, dels gennem selskaber, herunder landbrug.
Aktiviteterne var nøje  

 geografisk adskilt, ligesom administration af såvel personale som indkøb og  

 salg var adskilt.
Regnskabsføringen skete centralt, men var tilrettelagt på  

 en sådan måde, at hver aktivitet registreredes særskilt, og der udarbejdedes  

 særskilte regnskaber omfattende resultatopgørelse samt særskilte  

 skattemæssige saldi for driftsmidler.
Skatteyderen havde følgende personlige  

 aktiviteter: 2 landbrug, beliggende i henholdsvis Jylland og på Sjælland,  

 jagtvæsen, skovbrug og 2 minkfarme.
Der var resultatopgørelse for hver enkelt  

 aktivitet, ligesom driftsmidler og driftsbygninger samt installationer var  

 bogført særskilt.
Fælles administrationsomkostninger var ikke fordelt mellem  

 aktiviteterne.
Under hensyn til at landbruget i Jylland var særskilt opført i  

 regnskabet og til at den løbende drift var forestået af en bestyrer, fandt  

 Ligningsrådet, at et eventuelt salg af driftsmidler i Jylland ville være at  

 behandle efter reglerne om virksomhedsophør.
Ligningsrådet er blevet spurgt om, hvorvidt en smedemester kunne anse det  

 af ham drevne smede- og maskinværksted og værkstedsejendom som to  

 virksomheder i relation til virksomhedsordningen, og om smedemesterens  

 udlejningsejendom med 5 lejemål og en udlejet ejerlejlighed kunne behandles  

 som een virksomhed i relation til virksomhedsordningen.
Det var oplyst, at  

 smedemesteren drev følgende virksomheder: 1) Smede- og maskinværksted fra  

 egen værkstedsejendom.
Denne virksomhed udgjorde smedemesterens  

 hovednæringsvej. 2) Udlejningsejendom med 5 lejemål. 3) Ejerlejlighed med 1  

 lejemål, som var udlejet.
Ingen af ejendommene anvendtes til private formål.  

 Det var oplyst, at smedevirksomheden skulle flytte til nye lokaler uden for  

 byen inden for de nærmeste år, og værkstedsbygningen påregnedes solgt.  

 Ligningsrådet var af den opfattelse, at smede- og maskinværkstedet og  

 værkstedsejendommen udgjorde een virksomhed, medens udlejningsejendommene  

 udgjorde en anden virksomhed.
En skatteyder drev forretning med turistbus- og taxakørsel.  

 Turistvognmandsforretningen omfattede 8 busser og taxavognmandsforretningen  

 omfattede 1 taxa.
Af forretningens samlede omsætning udgjorde turistkørslen  

 m.v. ca. 95 pct. og taxaomsætningen ca. 5 pct.
Bogføringen var tilrettelagt  

 således, at regnskabet omfattede begge virksomheder.
Der var ikke udarbejdet  

 særskilt regnskab for hver enkelt forretning.
De til forretningerne hørende  

 driftsmidler havde skattemæssigt været samlet på een driftsmiddelsaldo.  

 Uanset den fælles driftsmiddelsaldo var busser og taxaen specificeret i  

 regnskaberne med hver sin primosaldo, således at det til enhver tid havde  

 været muligt at opgøre hver bils saldo og dermed fortjeneste og tab på  

 bilerne.
Ligningsrådet fandt, at der var tale om een virksomhed.
En skatteyder, der ejer anparter i flere skibe som passiv  

 kapitalanbringelse, anses for at drive een virksomhed.
En skatteyder, der  

 driver aktivt fiskeri fra sin egen kutter, medens han har anparter i andre  

 kuttere som kapitalanbringelse, anses derimod for at drive 2 virksomheder.  

 Dette understøttes af ØLD af 1.juni 1977, hvor en skatteyder solgte sin  

 anpart i et fragtskib, men fortsat havde anpart i nogle fiskerfartøjer.  

 Salget blev ikke anset for ophør af virksomhed, idet skatteyderen ikke havde  

 deltaget aktivt i driften af skibsanparterne.
Har skatteyderen den 12.maj 1989 eller senere anskaffet anparter i flere  

 forskellige interessentskaber, kommanditselskaber m.v., som er omfattet af  

 PSL § 4, stk.1, nr.10, skal medejendomsret til hvert interessentskab,  

 kommanditselskab m.v. anses for een afgrænset virksomhed.
Dette gælder også  

 anskaffelse af »brugte« anparter i et interessentskab,  

 kommanditselskab m.v., der er etableret før den 12.maj 1989, samt anparter  

 anskaffet før den 12.maj 1989 i tilsvarende virksomheder, der anskaffer  

 aktiver eller overtager anden virksomhed den 12.maj 1989 eller senere, uden  

 at dette er nødvendigt for anpartsvirksomhedens fortsatte drift.
Se i øvrigt  

 afsnit V 2.
 Passiv besiddelse af anparter i flere interessentskaber,  

 kommanditselskaber m.v., som udlejer driftsmidler, udgør fortsat een samlet  

 virksomhed for den skattepligtige, når anparterne er anskaffet før 12.maj  

 1989, se Skat 1988.12.790 og 1989.9.728.
Det kan især være et problem at afgøre, om der foreligger een eller flere  

 virksomheder, hvor det drejer sig om interessentskaber, hvis virksomheden  

 består i at eje nogle aktiver, som benyttes i et andet interessentskab eller  

 i en enkeltmandsvirksomhed.
Dette forhold er omtalt i cirkulæret til  

 investeringsfondsloven, pkt.39. Det fremgår heraf, at der foreligger flere  

 virksomheder, hvis ejerkredsen er forskellig for de forskellige virksomheder,  

 idet der dog eventuelt kan bortses fra uvæsentlige forskelle i  

 sammensætningen af ejerkredsen.
Der vil også foreligge flere virksomheder,  

 hvis interessenternes andel i virksomhedernes aktiver er forskellige i de to  

 interessentskaber.
Hvis der foreligger identitet med hensyn til ejerkredsen,  

 således at det er den samme ejer, der driver flere personlige virksomheder,  

 må de efter omstændighederne kunne behandles som en enhed.
Det gælder også, hvis flere ejere driver virksomhed, når anpartsforholdene  

 er de samme i disse, f.eks. således, at en interessent ejer halvdelen af hver  

 virksomhed og to andre interessenter hver en fjerdedel af hver af disse  

 virksomheder.
Dette gælder især, hvis virksomhederne er af beslægtet karakter  

 eller i øvrigt udgør et naturligt fællesskab.
Særlige eksempler En ejendomsmægler drev sammen med en anden person en  

 ejendomsmæglervirksomhed i interessentskabsform.
Sideløbende hermed drev han,  

 dels alene, dels i sameje med andre, virksomhed med handel og udlejning af  

 beboelses- og erhvervsejendomme.
Ligningsrådet afgav bindende forhåndsbesked  

 om, at ejendomsmæglervirksomheden skulle betragtes som en virksomhed,  

 virksomheden med personligt ejede ejendomme som en anden virksomhed, og de  

 resterende ejendomme, der ejedes i sameje med andre, ville afhængig af  

 ejerkreds og ejerandel blive betragtet som en eller flere selvstændige  

 virksomheder.
En skatteyder havde i en årrække været leder og indehaver af et  

 fjerrenseri, der omfattede fjerrenseri, produktion af dyner m.v. samt  

 detailbutik.
Han ønskede at indlede et generationsskifte, således at en søn  

 skulle optages som interessent.
Sønnen skulle enten 1) kun købe en del af  

 fjerrenseriet eller 2) han skulle også købe en tilsvarende del af ejendommen  

 eller 3) han skulle købe en andel i fjerrenseriet og en andel, afvigende fra  

 ejerforholdet i fjerrenseriet, i ejendommen.
Forretningen blev drevet fra  

 egne lokaler, hvor de producerede varer blev forhandlet tillige med en lang  

 række beslægtede varer.
Der skete også engrossalg og eksport af de  

 producerede varer.
De pågældende lokaler var beliggende i 3 forskellige  

 bygninger.
Bygning A var på 608 m2, hvoraf de 472 m2 anvendtes til butik og  

 lager, medens resten udlejedes til privat beboelse.
Bygning B og C anvendtes  

 henholdsvis til lager og fjerrenseri.
Bygning D udlejedes til butik.
Af  

 bygningernes samlede areal på 1.551 m2 indgik 774 m2 i den af skatteyderen  

 drevne virksomhed, mens de resterende 777 m2 blev udlejet.
Spørgsmålet var  

 herefter om skatteyderen drev en eller to virksomheder, idet han ønskede at  

 anvende investeringsfondsmidler til ombygning af ejendommen, og han kunne  

 alene opfylde arbejdskravet, hvis der var tale om een virksomhed.  

 Ligningsrådet afgav bindende forhåndsbesked om, at der i situation 1) forelå  

 to virksomheder, nemlig udlejningsvirksomheden, drevet som personlig  

 virksomhed og den anden virksomhed, der blev drevet som et interessentskab.
I  

 situation 2) hvor en andel af ejendommen, svarende til andelen i virksomheden  

 blev overdraget til sønnen, ville der som følge af, at ejendommen  

overvejende anvendtes til udlejning, foreligge to virksomheder.
Hvis  

 en del af ejendommen afvigende fra ejerforholdet i virksomheden, blev  

 overdraget til sønnen, situation 3), ville der ligeledes foreligge to  

 virksomheder, da interessenternes andele i virksomhedernes aktiver var  

 forskellige i de to interessentskaber.
Der ville således ikke kunne anvendes  

 investeringsfondsmidler til ombygning af ejendommen, idet skatteyderen ikke  

 opfyldte arbejdskravet i virksomheden vedrørende ejendommen.
Ligningsrådet blev spurgt, om en skatteyder kunne anvende  

 investeringsfondsmidler i forbindelse med en sæsondreven diskoteksvirksomhed,  

 selv om denne bortforpagtedes uden for sæsonen.
Det var oplyst, at skatteyder  

 var medejer af et hotel.
Restaurationsafdelingen og værelsesudlejningen var  

 bortforpagtet for en årlig leje på ca. 350.000 kr.
Skatteyder og hans  

 medinteressent drev hotellets diskotek som en sæsonforretning, der indtjente  

 ca. 630.000 kr.
Diskoteket påtænktes bortforpagtet i tiden 1.okt.-19.juni med  

 henblik på åbning af diskoteket fredag og lørdag.
Lejen skulle udgøre  

 ca.200.000 kr.
Ligningsrådet var af den opfattelse, at skatteyderen drev to  

 virksomheder, nemlig bortforpagtning af ejendom og virksomhed som diskotek.  

 Arbejdskravet skulle således være opfyldt i den virksomhed, der bestod i  

 bortforpagtning, for at forlods afskrivning kunne ske ved ombygning m.v. af  

 hotellet.
6.2.1.2. Salg af samtlige driftsmidler - ophør? Afhænder en skatteyder  samtlige  de driftsmidler, som hører til  

 hans virksomhed, vil dette som regel være udtryk for, at han er  ophørt  

 med sin hidtidige virksomhed.  Den omstændighed, at han straks efter  

 salget køber en tilsvarende virksomhed, medfører normalt ikke, at han kan  

 antages at have fortsat sin hidtidige virksomhed, jf.
L 6.2.1.3.
En ostegrosserer, der i aug. 1977 afhændede sin  detailforretning,   

 havde i juli samme år erhvervet en  engrosforretning  i samme branche.  

 Salget af detailforretningen blev anset for en  afhændelse  i  

 afskrivningslovens forstand og avancen blev beskattet efter LOSI, jf.
VLD af  

 1.dec. 1983 (skd.69.278).
I VLD af 11.okt. 1984 (Skat 1986.2.102) blev et lodseris overgang til  

 reguleret lodseri anset som  ophør af virksomhed.  Retten lagde vægt  

 på, at lodsernes årsindtægt efter overgangen helt eller i det væsentligste  

 ville være uafhængig af lodseriets driftsresultat og at  samtlige  

 lodseriets aktiver var afhændet,  uden at der ville blive tale om ny-  

 eller genanskaffelser.
Fortjeneste ved salg af lodsbåd blev herefter  

 beskattet som særlig indkomst.
Et lodseri havde hidtil haft pligt til at vedligeholde  

 farvandsafmærkningerne i et bestemt område.
Indtægter og udgifter i  

 forbindelse med vagertjenesten var indgået i lodseriets regnskab.
I  

 forbindelse med en ny lodslov havde lodserne valgt at blive fritaget for  

 pasning af sømærkerne og havde herefter solgt vagermateriellet til  

 Farvandsdirektoratet.
Under henvisning til, at funktionen vedr.  

 farvandsafmærkningen måtte anses for at have været således  knyttet til  

 den i øvrigt fortsatte lodsvirksomhed,  fandt Lsr. at  afståelsen af  

 vagermateriellet ikke kunne anses for ophør af selvstændig virksomhed,  

  og den ved salget opståede negative saldo blev herefter beskattet som  

 almindelig indkomst efter AL § 5, lsr.1984.73.
 Et selskab solgte den af selskabet hidtil drevne grossistvirksomhed til et  

 kommanditselskab, bl.a. på det vilkår, at selskabet  fremtidigt skulle  

 oppebære 12 pct. af kommanditselskabets driftsoverskud.  Selskabet  

måtte anses for at have afhændet sin virksomhed endeligt og i sin  

 helhed,  idet adgangen til at oppebære en del af overskuddet i  

 grossistvirksomheden, uden at være aktiv deltager i denne,  ikke kunne  

 anses for fortsættelse af virksomheden,  lsr.1984.74.
 I forbindelse med omdannelse af sin virksomhed til et aktieselskab  

udlejede hovedaktionæren driftsmidlerne og driftsbygningen til  

 selskabet.  Selv om udlejningen af bygningen fortsatte, blev et  

efterfølgende salg af samtlige driftsmidler  betragtet som  ophør  

 af virksomhed.
 En gårdejer, der sælger sin gård med alt tilbehør og straks efter køber en  

 tilsvarende gård,  anses for at være ophørt med sin hidtidige  

 virksomhed.
 En købmand, der bortforpagtede et supermarked og samtidig afhændede de til  

 forretningen hørende driftsmidler ansås ligeledes for at være ophørt med sin  

 hidtidige virksomhed, lsr.1981.25.
Efter en hotelbrand i 1973 havde ejeren udfoldet forskellige initiativer  

 og overvejelser med henblik på genopførelse af hotelbygningen og retablering  

 af restaurationsvirksomheden, og i 1977 havde et nystiftet selskab, hvori  

 hotelejeren var bestyrelsesmedlem, foretaget genopbygning af hotellet og  

 sammenbygning med et tilstødende hotel.
På denne baggrund fandt Lsr.  ikke  

 tilstrækkeligt grundlag for at antage, at klageren allerede i 1973 var ophørt  

 med driften af hotelvirksomheden,  lsr. 1983.143.
6.2.1.3. Salg af eneste driftsmiddel - ophør? Hvis en skatteyder  sælger det eneste driftsmiddel(skib) han har  

 haft,  må det afhænge af de konkrete omstændigheder, om det kan antages,  

 at han er ophørt med sin virksomhed eller ikke, se bl.a. lsr. 1981.187.
 I HD af 9.april 1984 (skd.70.552) blev salg af den skattepligtiges eneste  

 skibsanpart i april 1974 anset for  virksomhedsophør,  idet køb af en  

 ny anpart i dec. 1974 ikke kunne anses som en videreførelse af den i april  

 ophørte virksomhed.
En skatteyder, der i mange år havde drevet fiskerivirksomhed ved siden af  

 sit landbrug, solgte sin eneste kutter, hvori han havde en anpart på 7/8, og  

købte ca. 1-1/2 år senere en ny kutter.  Skatteyderen gjorde  

 gældende, at han  i hele perioden havde haft til hensigt at fortsætte  

  med fiskerivirksomheden, men at anskaffelsen af den ny kutter var blevet  

 udsat p.g.a. forventede begrænsninger i adgangen til udøvelse af fiskeri.
Ved  

 HRD af 16.dec. 1986 (I 188/1985) fik skatteyderen medhold, idet Højesteret  

efter en helhedsvurdering fandt, at han ikke havde opgivet sin  

 virksomhed.  Højesteret fremhæver i sin dom, at skatteyderen siden 1961  

 har haft part i fiskekuttere.
Fra 1966 til 1974 var han eneejer af den foran  

 omtalte kutter, hvorefter skipperen på kutteren havde haft en anpart på 1/8  

 fra 1974 til 1979.
 Sælger en kutterejer sit eneste skib for umiddelbart efter at købe et  

 nyt,  må han antages at fortsætte sin virksomhed, således at salgssummen  

 fragår i saldoværdien og købesummen for det nye skib tillægges.
 I lsr. 1976.146 og 1980.104 anses  salg af halvdelen af en  

 fiskekutter  ikke som salg af halvdelen af et til virksomheden hørende  

 driftsmiddel, men  som salg af en del af virksomheden.
En skibsfører på et uddybningsfartøj drev sideløbende hermed som bierhverv  

 fiskeri med sin egen kutter.
Kutteren blev solgt i 1973, men da der ikke  

 havde været driftsindtægter eller -udgifter i 1972 og 1973 ved fiskeri, havde  

 skatterådet anset ham for at være ophørt med erhvervet som fisker i 1971.  

 Landsskatteretten anså ham imidlertid først for at være ophørt som fisker ved  

 salget af kutteren i 1973, lsr. 1977.65.
 I lsr. 1975.65 blev  udtræden af et kommanditselskab ved dets  

 likvidation anset for  virksomhedsophør,  således at senere  

 indtræden (i samme indkomstår) i et andet kommanditselskab ikke kunne  

 betragtes som en fortsættelse af virksomheden, jf. tilsvarende lsr. 1979.195.
 I tilfælde af køb af skibsanparter i umiddelbar fortsættelse af salg af  

 hidtidige anparter vil der være tale om fortsættelse af virksomheden.
6.2.1.4. Delvis salg - ophør? En skatteyder kan være ophørt med sin virksomhed,  selv om ikke alle  

 driftsmidler er solgt i ophørsåret,  men først sælges i de følgende år,  

 jf.
L 6.2.1.5.
Se dog lsr. 1974.137 vedrørende et tilfælde, hvor en forretning var solgt  

 pr. 1.juni 1970, men hvor sælgeren havde  forbeholdt sig at færdiggøre  

 igangværende sager.  Da virksomheden ikke var fuldt ud afviklet ved årets  

 udgang, kunne skatteyderen afskrive på det tilbageværende inventar.
Se også  

 lsr. 1976.124 vedrørende en læge, der havde solgt sin praksis, men beholdt  

 inventaret, idet han havde købt en anden praksis til senere overtagelse.
6.2.1.5. Successiv afhændelse Et særligt spørgsmål opstår, hvor en erhvervsdrivende ophører med sin  

 virksomhed, men  kun sælger en del af driftsmidlerne i ophørsåret  og  

 resten i det eller de efterfølgende år.
 Hvis salgssummen i ophørsåret  overstiger saldoværdien,  beregnes  

 der særlig indkomstskat af avancen i ophørsåret opgjort efter reglerne i AL §  

 6. Saldoværdien er herefter 0, og efterfølgende salgssummer beskattes efter  

 reglerne i lovens § 5 (negativ saldo) som personlig indkomst, lsr. 1971.130.
Hvis salgssummen er mindre end saldoværdien, fratrækkes salgssummen i  

 saldoværdien, og saldoen videreføres.
I efterfølgende år fratrækkes  

 salgssummerne ligeledes, og eventuelle negative saldoværdier beskattes som  

personlig  indkomst efterhånden som de opstår.
 Der kan ikke foretages afskrivning på driftsmidlerne i ophørsåret eller de  

 efterfølgende år.
Når det sidste driftsmiddel er solgt eller destrueret og saldoværdien  

 efter fradrag af salgssummerne m.v. fortsat er positiv, kan et til saldoen  

 svarende beløb fratrækkes som tab, jf.
VLD af 8.dec. 1981 (skd.63.372).
6.2.1.6. AL § 43 A Når særlige omstændigheder taler derfor, kan de kommunale  

 skattemyndigheder i medfør af AL § 43 A helt eller delvis fritage ejere af  

 fiskekuttere og andre mindre skibe under 150 brt for at svare særlig  

 indkomstskat af avancen ved salg af fartøjet  i forbindelse med  

 virksomhedens ophør.
 Ifølge bemærkningerne til lovforslaget er hensigten, at bestemmelsen  

 navnlig skal anvendes i de tilfælde, hvor den skattepligtige ophører med sit  

 erhverv på grund af  alderdom eller svagelighed.
 Bestemmelsen gælder kun, hvis skibet er  erhvervet før den 15.sept.  

 1957,  idet begrundelsen for reglen er, at ejerne ofte vil have afskrevet  

 i en årrække efter de gamle afskrivningsregler ud fra den forudsætning, at  

 der ikke kunne blive tale om beskatning af avancen ved salg af fartøjet.
 Bestemmelsen administreres da også som hovedregel således, at der kun  

 indrømmes fritagelse for beskatning af den del af avancen, som kan henføres  

 til de afskrivninger, der er foretaget før afskrivningslovens ikrafttræden.
 De nærmere retningslinier for lempelse efter AL § 43 A fremgår af en  

 cirkulæreskrivelse fra SD af 22.dec. 1981.
 6.2.2. Goodwill 6.2.2.0. Overgangsregler m.v.
 Om de tidligere gældende regler, se LV 1987, L 6.2.2, side 980.
 Fortjeneste og tab ved afståelse af goodwill skal som hovedregel  ikke  

 medregnes  ved indkomstopgørelsen.
 Ifølge § 4, stk.3, i lov nr.248 af 9.juni 1982  kan tab ved afståelse  

 af goodwill dog trækkes fra i visse tilfælde.
 Tab kan således trækkes fra, når  goodwill, der erhverves efter en  

 bindende aftale  som nævnt i lovens § 4, stk.2,  afstås med tab,  

 såfremt  goodwillen afstås og tabet konstateres  før den 1.jan.  

 1994,  jf. lsr.1986.40.
 Opgivelse  af goodwill kan  i samme omfang som afståelse  

  af goodwill danne grundlag for fradrag for tab efter reglerne i § 4, stk.3.
 Udlægges goodwill med tab  fra et skattepligtigt dødsbo,  kan  

boet trække tabet fra,  hvis udlægget sker  før den 1.jan.  

 1994 og forholdet i øvrigt er omfattet af ændringslovens § 4, stk.2. Tab, der  

 konstateres efter det nævnte tidspunkt, kan ikke trækkes fra i boet.
Indtræder arvingen,  ægtefællen eller legataren efter de  

 almindelige regler i kildeskatteloven  i boets skattemæssige stilling  

  med hensyn til goodwill, kan de afskrive videre på goodwill, som dødsboet  

 kunne afskrive på.  Afstår de denne goodwill med tab, kan tabet trækkes  

 fra  ved opgørelsen af den særlige indkomst.
Dette gælder dog kun, hvis  

 tabet konstateres inden den 1.jan. 1994.
 Hvor afståelsen af goodwill er sket i  spekulationshensigt  eller  

 som led i  næring,  medregnes fortjenesten eller tabet dog ved  

 opgørelsen af den personlige indkomst.
 Om  værdiansættelsen  af goodwill, se L 6.4.
 »Afståelse« omfatter også overdragelse ved gave samt udlæg fra  

 et dødsbo, når der ikke sker succession.
 Er der i forbindelse med afståelsen af goodwill ydet en gave, skal der som  

 hidtil betales gaveafgift eller indkomstskat.
6.2.2.1. Foreligger der afståelse af goodwill - eller af andet? Om  skattemyndighedernes mulighed for at tilsidesætte den mellem  

 parterne aftalte fordeling af købesummen for en erhvervsvirksomhed  på de  

 enkelte aktivgrupper, henvises til L 6.1.1. og 6.1.2.
 I skd's cirk.nr.118 af 29.juni 1982 om ændringsloven vedr. goodwill  

 anføres:
»Hvor der er et  interessesammenfald mellem sælger og køber,  

  f.eks. ved handel mellem nærtpårørende, ved hovedaktionærforhold og ved  

 koncernforbundne selskaber, vil der dog kunne være tilfælde, hvor den aftalte  

 fordeling af vederlaget står i misforhold til værdien af de enkelte aktiver.  

 Det samme vil kunne være tilfældet, hvor kun den ene part har en skattemæssig  

 interesse i fordelingen.
Ligningsmyndighederne må være opmærksomme herpå,  

 således at man ændrer fordelingen, når misforholdet er åbenbart.« Spørgsmålet er  særlig aktuelt ved afståelse af fast ejendom med  

 forretningslokaler, som sælgeren har benyttet.  Ved afgørelsen af,  

 hvorvidt en del af salgssummen for ejendommen kan anses som vederlag for  

 goodwill, må det undersøges,  om afhændelse rent faktisk har fundet  

 sted.  Har sælgeren forbeholdt sig goodwill, kan ingen del af vederlaget  

 henføres til goodwill.  En række domme viser dog, at den omstændighed, at  

 sælgeren fortsætter sin virksomhed i andre lokaler inden for samme område,  

 ikke udelukker, at en del af vederlaget betragtes som goodwillvederlag,  

  se UfR 1969.319H og 1968.859.
 Salgssummen for hidtil bortforpagtede produktionsrettigheder m.v. ansås  

 for særlig indkomstskattepligtig i henhold til LOSI § 2, nr.5, idet der ikke  

 fandtes at have foreligget overdragelig goodwill ved salget, Skat 1987.6.446.
 Indehaveren af et Tuborg-depot kunne ikke medtage en post for goodwill ved  

 omdannelse af depotvirksomheden til selskab, idet forhandleroverenskomsten  

 mellem bryggeriet og depotindehaveren fortsat eksisterede efter omdannelsen,  

 således at mellemværendet mellem depotindehaveren og hans selskab var  

 bryggeriet uvedkommende, Skat 1988.2.97.
 Ved ØLD af 13.marts 1979 (skd.46.219) blev en lejers betaling til ejeren  

 for adgangen til at overtage dennes forretningslokaler anset som en  

 lejemålsdusør for hurtig fraflytning, som var skattepligtig almindelig  

 indkomst.
Et selskab, der drev virksomhed bl.a. med import af en vareart til en  

 sammenslutning af 26 lokale andelsforeninger, overdrog retten til salg af den  

 af selskabet forhandlede vareart samt kundemasse, kundeliste, arkiver m.v.  

 for 1,4 mio. kr.
Landsskatteretten fandt bl.a. under hensyn til, at der efter  

 det oplyste forelå en samlet overdragelse af den værdi, som virksomheden  

 repræsenterede, at det omhandlede vederlag måtte anses som vederlag for  

 goodwill, Skat 1989.8.604.
I lsr. 1976.50 ansås købesummen for en koncessioneret fragtrute at  

 indeholde vederlag for både driftsmidler m.v. og goodwill til trods for, at  

 vederlag for goodwill ikke var tilladt ifølge lovgivningen.
Se modsat lsr.  

 1975.129 vedrørende salg af en koncessioneret rutebilrute, hvor  

 Landsskatteretten fandt, at overdragelsessummen ikke indeholdt vederlag for  

 goodwill.
 Er der ikke knyttet en særlig kundekreds til virksomheden, f.eks. hvor en  

 svineproducent sælger direkte til slagteriet, kan goodwill ikke anerkendes.  

 Se ligeledes Skat 1987.9.660 vedrørende salg af skind gennem de danske  

 pelsauktioner.
 Der foreligger ikke goodwill, hvis medkontrahenten kan opsige kontrakten  

 med et vist kortere varsel, f.eks. en eneforhandlingskontrakt med 3 måneders  

 opsigelsesvarsel.  Med denne begrundelse fandt Ligningsrådet, at et  

 vederlag fra et olieselskab til en skatteyder i forbindelse med dennes salg  

 af depot-virksomhed var omfattet af LOSI § 2, nr.9.
En eneforhandlingsaftale med et udenlandsk selskab kunne efter  

 Landsskatterettens opfattelse indgå i beregning af goodwill i forbindelse med  

 omdannelse af personligt firma til aktieselskab.
Skat 1990.4.288.
 Lsr. fandt ikke grundlag for at antage, at der forelå en overdragelig  

 goodwill ved en skatteyders overdragelse af hans samarbejde med KTAS til et  

 nystiftet anpartsselskab, idet dette samarbejde alene bestod i, at han  

 afvaskede telefonskabe og standere for KTAS i et nærmere angivet distrikt  

 imod et vederlag, som ifølge Departementets afgørelse måtte anses for  

 A-indkomst og som i øvrigt var hans eneste indkomst, jf. lsr.1985.134.
I lsr. 1983.46 statueres, at der under hensyn til en  

konkurrenceklausuls  nære tilknytning til goodwillbegrebet ikke var  

 fornødent grundlag for skattemæssigt at udskille en del af det selvangivne  

 vederlag for goodwill som særskilt betaling for påtagelse af  

 konkurrenceklausulen.
Se ligeledes Skat 1987.5.361.
Se endvidere Skat 1990.4.276 om en depotindehaver i oliebranchen.
Den  

 pågældende havde tidligere drevet selvstændig virksomhed i branchen og havde  

 derfor en række egne kunder, da han indgik kontrakt med et olieselskab, som  

 distributør for dette.
Disse kunder kunne klageren ved kontraktens ophør  

 medtage og gøre til genstand for overdragelse.
Under henvisning hertil og  

 under hensyn til konkurrenceklausulens nære tilknytning til goodwillbegrebet  

 og afgørende betydning for goodwillværdien, fandt Landsskatteretten ikke, at  

 der i et tilfælde som det foreliggende var fornødent grundlag for  

 skattemæssigt at udskille en del af det selvangivne vederlag for goodwill som  

 særskilt betaling for påtagelse af konkurrenceklausul.
Ved opløsningen af et anpartsselskab havde de to anpartshavere aftalt, at  

 A overtog selskabets forhandling af vinduer og B overtog forhandlingen af  

 varmepumper og samtidig forpligtede begge sig til i 5 år ikke at drive handel  

 inden for modpartens område.
Efterfølgende overtog B A's ret til at forhandle  

 vinduer imod et vederlag på 64.000 kr.
En del af dette vederlag ansås som vederlag for den  goodwill,  der  

 var knyttet til forhandlingen af vinduer på overdragelsestidspunktet.
Den  

 resterende del ansås som vederlag for  afståelse af en tidsbegrænset  

 ret,  nemlig retten til i 5 år at drive virksomhed uden konkurrence fra  

 den tidligere kompagnon, jf. lsr.1985.144.
 Se Skat 1989.1.73 vedrørende køb af en tandteknikervirksomhed mod betaling  

 i en 5-årig periode af en nærmere angivet andel af overskuddet (maksimeret  

 til 45.000 kr. pr. år). Landsskatteretten statuerede, at der reelt var tale  

 om en afdragsvis erlagt goodwill, der var fikseret til 225.000 kr., hvorfor  

 der ikke kunne gives fradrag i medfør af LL § 14, stk.2 og 4 (nu § 12, stk.1  

 og 8).
Ved afståelse af forretningslokaler til en bank, hvor forretningen  

 fortsatte fra andre lokaler i samme kvarter, blev en del af  

 afståelsesvederlaget anset for opgivelse af retten ifølge en lejekontrakt og  

 beskattet som særlig indkomst, jf.
LOSI § 2, nr.5, medens en del blev anset  

 for goodwill på grund af de afståede lokalers centrale beliggenhed, Skat  

 1989.9.734.
Ved ØLD af 25.jan. 1990 (Skat 1990.3.198) blev godtgørelser for en  

 forsikringsagents overdragelse af en del af sin kundekreds ikke anset 
for  en godtgørelse for goodwill, men for godtgørelse for delvis  

 opgivelse af agentur, jf.
LOSI § 2, nr.9.
Franchising Ved EF-Kommissionens Forordning af 30.nov. 1988 defineres såvel  

franchisebegrebet  som en  franchiseaftale.
 Ved franchise forstås: En helhed af industrielle eller intellektuelle  

 ejendomsrettigheder til bl.a. licencer og know-how som benyttes ved salg af  

 varer eller levering af tjenesteydelser til den endelige bruger.
 Ved franchiseaftale forstås: En aftale, hvorved en virksomhed,  

 franchisegiveren, til en anden virksomhed, franchisetageren, mod direkte  

 eller indirekte finansielt vederlag overdrager retten til at udnytte  

 franchiset til detailsalg af nærmere bestemte arter af varer og/eller  

 tjenesteydelser omfattende mindst følgende elementer: Fælles navn eller logo,  

 ensartede indrettede forretningslokaler, udnyttelse af franchisegivers  

 know-how m.v.
Ved etablering af f.eks. ejendomsmæglerkæder i form af indgåede  

 franchiseaftaler mellem typisk en større finansiel virksomhed og selvstændige  

 ejendomsformidlere, er det centrale i skattemæssig henseende, at  

 ejendomsmæglerne (franchisetagerne) under franchisekæden fortsætter  

 virksomheden for egen regning og risiko, og således at der hverken direkte  

 eller indirekte kan opstå forpligtelser mellem kunden og franchisegiver.
Ved  

 en sådan franchiseaftale forpligter franchisetageren sig til at drive  

 virksomhed med formidling af fast ejendom m.v. efter et koncept udarbejdet af  

 franchisegiveren.
Franchisetager erlægger en nærmere fastsat afgift (royalty)  

 til franchisegiver for benyttelse af dennes koncept.
Franchisekontrakterne er  

 ofte forbundet med en konkurrenceklausul, der som hovedregel, i tilfælde af  

 kontraktens ophør, forhindrer den pågældende ejendomsmægler i at udøve nogen  

 form for ejendomsmæglervirksomhed m.v. i et nærmere afgrænset geografisk  

 område, typisk over en periode af fem år.
 Da franchisetageren således fortsat må antages at eje og drive sin  

 hidtidige ejendomsmæglervirksomhed, kan særskilt vederlag for afståelse af  

 f.eks. driftsmidler, retten til lejemål o.lign. ikke beskattes efter reglerne  

 for virksomhedsophør, ligesom der ikke findes at foreligge goodwill.
 Ligningsrådet har i en bindende forhåndsbesked udtalt, at det aftalte  

 goodwill-vederlag måtte anses som vederlag for påtagelse af en  

 konkurrenceklausul og eventuelt vederlag for opgivelse af retten ifølge en  

 lejekontrakt, der beskattes som særlig indkomst i henhold til LOSI § 2, nr.14  

 og eventuelt nr.5, Skat 1989.11.879.
 Litteratur: RR 1984.197, RR 2/1987, SM 27 og SR.Skat 1989.212.
 6.2.3. Tidsbegrænsede rettigheder - patentret m.v.
Der svares  særlig indkomstskat  af fortjeneste (og gives fradrag  

 for tab) ved afståelse af de i LOSI § 2 nr.4 omhandlede tidsbegrænsede  

 rettigheder, såsom  patentret, forfatter- og kunstnerret og ret til  

 mønster eller varemærke, hvad enten afhændelsen finder sted i forbindelse  

 med erhvervsophør eller ikke.
Fortjeneste eller tab henregnes dog til den  

personlige  indkomst, hvis rettigheden er  skabt af overdrageren  

 selv,  jf. § 3, stk.1, nr. 5 i LOSI.
Uanset ordlyden er det ikke en betingelse for bestemmelsens anvendelse, at  

 rettighederne er tidsbegrænsede.
Således er såvel retten til et varemærke,  

 hvis beskyttelse beror på indarbejdelse, som know-how omfattet af  

 bestemmelsen.
Bestemmelsen fremhæver kun noget karakteristisk for de fleste  

 af de omfattede rettigheder.
 Ingen af de i lovbestemmelsen anførte eksempler på rettigheder giver  

 indehaveren ret til pengeydelser; men de giver ham mulighed for at skaffe sig  

 økonomisk udbytte ved at udnytte rettighederne.
 Se om bestemmelsen i øvrigt Bruun Nielsen i UfR 1961B.247.
 Et eengangsbeløb for eneretten til at udnytte et af en forfatter  

 oparbejdet pseudonym er  personlig  indkomst, da der er tale om  

 afhændelse  af en del af forfatterrettighederne.
Et aktieselskab havde udviklet et edb-softwaresystem, der var beregnet til  

 overvågning, styring og regulering af energi, forurening og sikkerhed.
I  

 forbindelse med aktieselskabets salg af systemet til et kommanditselskab  

 kunne systemet ikke karakteriseres som et driftsmiddel, der kunne henføres  

 til afskrivningslovens afsnit I.
Kommanditselskabet blev derimod anset for at  

 have erhvervet en immateriel rettighed, der kunne henføres til LOSI § 2,  

 nr.4, hvorefter anskaffelsessummen kunne afskrives som en tidsubegrænset  

 rettighed i medfør af LOSI § 15, stk.1, Skat 1988.8.491.
Det er kun avance eller tab ved afståelse, afhændelse eller opgivelse af  

selve rettigheden,  der behandles efter disse regler.
Således skulle  

 en medejer af forfatterrettigheder til en afdød forfatters værker medregne  

 vederlag for en ny samlet udgave af forfatterens værker ved opgørelsen af sin  

 skattepligtige  personlige  indkomst, idet vederlaget måtte anses for  

alene at angå retten til en enkelt udgave af den afdøde forfatters  

 værker,  medens forfatterrettigheden bestod uindskrænket.
 Om køberens afskrivning, se L 5.6.2.
Ligningslovens § 27 A Skattepligtige personer, selskaber og foreninger, der skal svare  

almindelig indkomstskat af vederlag  for afhændelse af patentret,  

 ophavsret til litterære og kunstneriske værker, ret til mønster og varemærker  

 eller lignende tidsbegrænsede rettigheder eller af vederlag for afhændelse af  

 en særlig fremstillingsmetode eller lignende (know-how)  kan, hvis  

 vederlaget ikke skal betales fuldt ud i afhændelsesåret, vælge i dette og  

 senere år alene at indtægtsføre de vederlagsbeløb, som efter aftalen kan  

 kræves betalt i det pågældende år.  Vederlagsbeløb skal dog senest  

 indtægtsføres i det år, hvori de betales.
Reglen angår alene tilfælde, hvor  

 vederlaget efter aftalen erlægges over en årrække og principielt skulle  

 beskattes fuldt ud i afhændelsesåret med almindelig indkomstskat.
Det gælder,  

 når den skattepligtige selv er ophavsmand til de forfatterrettigheder m.v.,  

 som han har afhændet, og når rettighederne er erhvervet som led i hans  

 næringsvej eller i spekulationsøjemed.
 Hvor parterne  ændrer den oprindelige aftale,  således at  

 afdragsperioden bliver længere, skal vederlagsbeløbene alligevel tages til  

 indtægt i de indkomstår, hvori de kunne kræves betalt efter den oprindelige  

 aftale.
6.2.4. LOSI § 17, stk.1 Såfremt der i en persons skattepligtige almindelige indkomst indgår  en  

 indtægt, der efter den pågældendes indkomstforhold er ekstraordinær stor,  

  og som fremtræder som resultatet af et opfinderarbejde eller et arbejde af  

 litterær, kunstnerisk, videnskabelig eller lignende karakter, kan told- og  

 skatteregionen (i København og på Frederiksberg skattedirektoratet) i medfør  

 af bestemmelsen i LOSI § 17, stk.1  tillade, at en del af indtægten  

 beskattes som særlig indkomst.
 Bestemmelsen omfatter  ikke  resultatet af et opfinderarbejde, der  

 har karakter af en  professionel erhvervsvirksomhed.
 I almindelighed tillades den del af den ekstraordinære indtægt, som  

overstiger 25 pct. af normalindtægten,  beskattet som særlig  

 indkomst.
 Ved normalindtægten forstås det foregående års  skattepligtige   

 indkomst, eventuelt under unormalt svingende indtægter et gennemsnit af  

 f.eks. de 3 tidligere indkomstårs indtægter.
 Er den skattepligtige indkomst i det aktuelle indkomstår, bortset fra  

 eengangsindtægten, lavere end den normale indkomst, fragår differencen  

 almindeligvis i det beløb, der kan overføres til beskatning som særlig  

 indkomst, skd.52.37. I det beløb, der kan overføres, fragår endvidere 25 pct.  

 af normalindtægten.
 Endelig er det en betingelse, at eengangsindtægten har en vis størrelse.  

 Efter praksis skal den udgøre mindst 15.000 kr.
Eksempel For en forfatter, der udover sin normalindkomst på 250.000 kr., har haft  

 en ekstraordinær honorarindtægt på 75.000 kr. omfattet af § 17, stk.1, kan  

 den skattepligtige indkomst tillades opgjort således:
 der overføres til beskatning som særlig indkomst.
 Ifølge skd.52.45 meddeltes det  en enke efter en forfatter,  at det  

 er en forudsætning for anvendelsen af dispensationsbestemmelsen, at det  

 pågældende arbejde er udført af den skattepligtige selv.
 En præmie vundet i en idrætskonkurrence anses ikke for omfattet af § 17,  

 stk.1, og det samme gælder præmier for forslag til forbedring af  

 arbejdsmetoderne i virksomheden.
 Der kan ikke forventes dispensation i henhold til LOSI § 17, stk.1, for  

 forslagspræmier fra præmiemodtagerens arbejdsgiver, jf. skd.73.226.
6.2.5. Udbytte-, forpagtningseller lejekontrakt Fortjeneste eller tab ved afhændelse, afståelse eller opgivelse af retten  

 ifølge en af disse kontrakter skal ifølge LOSI § 2, nr.5, medtages ved  

 opgørelsen af den skattepligtige særlige indkomst, hvadenten retten er  

 tidsbegrænset eller ikke.
Om køberens afskrivning, se L 5.6.2 og 3.
Udbyttekontrakt  fortolkes snævert.
En testamentarisk ret til  

 udbytte kan ikke anses for en rettighed ifølge en udbyttekontrakt, og  

 arvingen har derfor ingen afskrivningsret, jf. lsr.1982.102.
Vederlag for afståelse af retten til at oppebære licensindtægter, som  

 konstruktørerne af et svejseafsugningsanlæg modtog fra den virksomhed, der  

 fremstillede og solgte anlægget, kunne ikke anses som betaling for goodwill,  

 da der ikke var tale om afståelse af en erhvervsvirksomhed med tilhørende  

 kundekreds m.v.
Vederlaget blev anset for vederlag for afståelse af retten  

 ifølge en udbyttekontrakt, jf.
LOSI § 2, nr.5.
 Vederlag for  overdragelse af retten til at administrere nogle faste  

 ejendomme  blev anset som et vederlag for afståelse af  retten ifølge  

 en udbyttekontrakt  og dermed for omfattet af LOSI § 2, nr.5, og § 15,  

 stk.1.
 Et kontantbeløb, som en udtrædende interessent modtog  til delvis  

 afløsning af de løbende ydelser,  han i øvrigt var berettiget til at  

 oppebære efter sin udtræden af interessentskabet, ansås som vederlag for  

 afståelse af  retten ifølge en udbyttekontrakt  og var således  

 omfattet af LOSI § 2, nr.5, og § 15, stk.1.
Et kommanditselskab ejede et skib, som var udlejet uopsigeligt i 13 år til  

 et selskab.
I forbindelse med selskabets betalingsstandsning blev  

 udlejningskontrakten ophævet og der udbetaltes erstatning til  

 kommanditselskabet.
Den enkelte kommanditists andel heraf blev beskattet som  

 særlig indkomst i medfør af LOSI § 2, nr.5, jf. lsr.1986.45.
 Erstatning fra en lejer i et erhvervslejemål i anledning af hans  

 fraflytning i uopsigelighedsperioden blev i sin helhed beskattet som særlig  

 indkomst i henhold til § 2, nr.5, lsr. 1981.151 og Skat 1986.6.409.
 Godtgørelse for at opgive eller afstå  lejemålet vedrørende en privat  

 lejlighed  skal hverken beskattes som særlig eller almindelig indkomst,  

 lsr. 1970.120 og Skat 1986.2.153.
Derimod anses erstatningsbeløb, der modtages for  opgivelse af  

 tjenestebolig,  som erstatning for indtægtstab og  almindelig   

 indkomstskattepligtig, jf.
VLD af 4.juni 1975 (Skd.37.157).
Erstatning, der udredes  til en forpagter  i anledning af, at der  

 for en længerevarende periode nedlægges forbud mod fortsat udnyttelse af en  

 ejendoms råstoffer såsom sten, grus o.s.v., skal beskattes som særlig  

 indkomst, idet erstatningen er vederlag for opgivelse af retten ifølge en  

 lejekontrakt eller lignende, jf.
LOSI § 2, nr.5 (skd.60.33).
 Vederlag for overdragelse af rettigheder i henhold til en uopsigelig  

 lejekontrakt med dertil knyttet køberet ved lejemålets ophør, blev anset for  

 omfattet af LOSI § 2, nr.5, som vederlag for opgivelse af lejekontrakt, jf.  

 Skat 1989.8.607.
 I tilfælde, hvor et erhvervslejemål afstås, og der aftales  et vederlag  

 for de af lejeren afholdte ombygningsudgifter,  kan vederlaget  ikke  

 beskattes.
 Realiteten bag aftalen kan dog være, at der er tale om  betaling for  

 indtræden i lejemålet.  Vederlaget vil i så fald være skattepligtig  

 særlig indkomst for afhænderen.
Ligningsmyndighederne fandt, at det vederlag for ombygningsudgifter, som  

 en interessent havde betalt i forbindelse med indtræden i en tandlægepraksis,  

 i det hele måtte anses som skattepligtigt vederlag for indtræden i lejemålet,  

 dog således at den uafskrevne saldo vedrørende ombygningen kunne fratrækkes  

 »som anskaffelsessum for lejemålet.« Landsretten fandt, under  

 hensyn til at ombygningen utvivlsomt repræsenterede en værdi, at  

 ligningsmyndighederne havde savnet føje til at henføre hele vederlaget til  

 beskatning efter LOSI § 2, nr.5, idet der i stedet burde være udøvet et  

 konkret skøn over værdien af ombygningen.
Sagen hjemvistes med henblik herpå,  

 jf.
Skat 1987.1.25.
 Der er  ikke  hjemmel til at indrømme  fradrag for udgifter til  

 nyetablering i andre lokaler  ved opgørelsen af særlig indkomst indvundet  

 ved modtagelse af godtgørelse for opgivelse af lejeretten til tidligere  

 anvendte lokaler, skd.23.21.
 Tilladelser i henhold til lov om godstransport til  godstransport med  

 motorkøretøjer,  som gives for indtil 5 år ad gangen, kan ifølge loven  

 overdrages på visse betingelser.  Fortjeneste ved salg af sådanne  

 køretilladelser beskattes som særlig indkomst i medfør af LOSI § 2, nr.5,  

 jf. lsr.1982.150. Køberen kan afskrive vederlaget i medfør af LOSI § 15, jf.  

 lsr.1982.9.
En køber af en fast ejendom forpligtede sig til at betale en afgift i  

 99 år på 33 øre pr. liter kildevand, der i henhold til målere tappes på  

 ejendommen.
Ligningsrådet afgav en bindende forhåndsbesked, hvorefter  

 ejendommens sælgere skulle beskattes med særlig indkomstskat efter LOSI § 2,  

 nr.5.
6.3. Indtræden i og udtræden af interessentskaber Optagelse af interessenter i et hidtidigt enkeltmandsfirma eller i et  

 allerede bestående interessentskab anses for de hidtidige indehaveres  

 vedkommende som  et salg af en ideel anpart af hele virksomheden,  og  

 for de indtrædendes vedkommende som køb af den overtagne anpart i  

 virksomhedens formue, se Skat 1987.2.87.
 Udtræden af et interessentskab betragtes for den udtrædendes vedkommende  

 som et salg af virksomhed, jf. bl.a. lsr.1985.63, medens det for de  

 tilbageblivende deltageres vedkommende betragtes som køb af den udtrædendes  

 andel af virksomheden.
 Såfremt der  under interessentskabets drift sker ændringer af de  

 ideelle anparter,  betragtes sådanne ændringer som køb og salg af en til  

 ændringen svarende del af samtlige interessentskabets formuegoder.
Omdannelse af et kommanditselskab til et interessentskab, hvor  

 deltagernes ejerforhold ikke ændres,  kan derimod finde sted uden andre  

 skattemæssige konsekvenser, end at fradrag for eventuelt driftsunderskud  

 efter omdannelsen til interessentskab, ikke længere vil være afhængig af  

 deltagernes tidligere begrænsede hæftelse.
Omdannelsen vil således  ikke  

 skattemæssigt blive betragtet som et salg  med deraf følgende beskatning.
Ved HD af 11.feb. 1983 (skd. 66.315) blev udlodning af aktier fra et  

 interessentskab til interessenterne anset for en overdragelse, der medførte  

 beskatning af den konstaterede fortjeneste i.h.t.
LOSI § 2, nr.6, selv om  

 udlodningen skete med lige store aktieposter til hver.
Fortjeneste eller tab ved ind- og udtræden af interessentskaber opgøres og  

 beskattes efter de sædvanlige regler, som gælder ved afståelse af en  

 erhvervsvirksomhed, jf.
L 6.1 og 6.2.
Driftsmidler For den, der optager en kompagnon i sit hidtidige enkeltmandsfirma,  

 opgøres fortjeneste eller tab på den afståede part af driftsmidlerne, og  

 beløbet tages i betragtning ved opgørelsen af den skattepligtige særlige  

 indkomst.  For den anpart han beholder, fortsættes afskrivningerne på den  

 forholdsmæssigt reducerede saldoværdi.  Den nyindtrådte kan afskrive på  

 det af ham ydede vederlag for overtagelse af en anpart af virksomhedens  

 driftsmidler.
Det vil således ofte forekomme, at interessenter har helt  

 forskellige afskrivningsgrundlag.
 Ved udtræden af interessentskaber forholdes på samme måde, idet den  

 udtrædende skal opgøre sin fortjeneste eller sit tab som forskellen mellem  

 den betaling, de tilbageblivende betaler for at overtage hans andel af  

 driftsmidlerne, og den for hans anpart opgjorte saldoværdi.
 Ved optagelse af børn og andre nært pårørende som kompagnoner, kan en  

 overdragelse af driftsmidlerne til  bogført værdi  normalt accepteres,  

 såfremt handelsværdien ikke klart afviger herfra.
Goodwill For sælgeren, hvadenten det er en indehaver af et enkeltmandsfirma, der  

 optager en kompagnon eller en interessent, der udtræder af et  

 interessentskab, beskattes fortjeneste eller tab ved afståelse af hans andel  

 i den til virksomheden knyttede goodwill  som hovedregel ikke,  jf.
L  

 6.2.2.0.
 Ved optagelse af børn eller andre nært pårørende som interessenter vil der  

 ofte ikke være fastsat nogen betaling for overtagelse af en del af den til  

 virksomheden hørende goodwill.  Såfremt det er åbenbart, at der til  

 virksomheden er knyttet en goodwill,  kan det statueres, at der  

 foreligger en gaveoverdragelse, som kan udløse gaveafgift eller indkomstskat  

 hos gavemodtageren.
Varelager Eventuel avance på andelen i varelageret beskattes i henhold til de  

 almindelige regler hos den sælgende interessent, medens den købende  

 interessent tager købesummen i betragtning ved opgørelsen af sin  

 skattepligtige almindelige indkomst.
 Ved optagelse af nært pårørende kan varelageret overtages med en efter  

 varelagerlovens regler foretagen procentvis nedskrivning svarende til den ved  

 sidste statusopgørelse benyttede nedskrivningsprocent.
Fast ejendom For sælgeren skal der ske beskatning af en eventuel avance efter reglerne  

 i LOSI § 2, nr.2 og 13, jf.
EBL, eventuelt efter SL § 5 a, for så vidt angår  

 den afståede del af ejendommen.
Der henvises herom til afsnit H.
 Om berigtigelse af salgssummen i form af aftægtsydelser m.v. henvises til  

 6.1.4.
6.4. Værdi af goodwill Ved overdragelse af goodwill  skal værdien af goodwill ansættes  

 til  handelsværdien.
 I  visse brancher  foreligger en  fast kutyme  for, at der  

 ved overdragelsen mellem fremmede anvendes andre retningslinier ved  

 goodwillfastsættelsen end overskuddet, f.eks. bruttoomsætning,  

 bruttohonorarindtægt eller lign., og  sådanne kutymer anerkendes også  

 skattemæssigt  som grundlag for goodwillværdiansættelsen.
Ved overdragelse af  revisionsvirksomheder  er det i  praksis  

 anerkendt, at værdien af goodwill kan ansættes til  50-75% af sidste  

 års bruttohonorarindtægt.  For  tandlægevirksomheder  godkendes i  

 praksis en goodwillværdi på 60% af bruttohonorarindtægten for det  

 sidste år.
Dyrlægepraksis er tilladt overdraget til 50-60 pct. af  

 gennemsnittet af de sidste 3 års nettosalg, Skat 1987.3.225.
Omdannes en personlig virksomhed til et selskab og tilbageoverdrager  

 selskabet virksomheden til hovedaktionæren efter få år, vil samme  

 goodwillværdi ofte kunne anvendes, medmindre virksomheden har ændret sig  

 væsentligt i perioden.
Er goodwill fastsat efter særlig kutyme, må samme  

 princip anvendes ved tilbageoverdragelse til hovedaktionæren, jf.
Skat  

 1987.7.526 og Skat 1987.7.525.
 Handelsværdien kan også sandsynliggøres ved tilstrækkeligt underbyggede  

 sagkyndige erklæringer eller ved dokumenterede købstilbud fra fremmede.
Værdiansættelsen må i mangel af særlige holdepunkter ske  på grundlag  

 af et skøn,  hvor der tages hensyn til samtlige de i det konkrete  

 tilfælde foreliggende omstændigheder, der er kendt på tidspunktet for  

 værdiansættelsen (jf.
Skat 1987.8.598), herunder navnlig virksomhedens  

 hidtidige overskud.
Ved virksomhedsomdannelse med tilbagevirkende kraft skulle  

 virksomhedens goodwill dog ansættes til værdien på den valgte skæringsdag og  

 ikke på det senere omdannelsestidspunkt.
Det kunne ikke udelukkes, at  

 forhold, der var påregnelige på skæringsdagen, men som først kunne  

 dokumenteres på et senere tidspunkt, kunne tages i betragtning. ØLD af  

 22.juni 1990 (Skat 1990.9.681).
Foreligger der ikke andre holdepunkter for udøvelsen af skønnet over  

 handelsværdien, har Ligningsrådet vedtaget en beregningsregel, der som en  

 vejledende regel kan danne udgangspunkt for bedømmelsen, jf.
SD-cirk.1988-17  

 og  T&S-cirk. 1990-7.   Beregningsreglen tager udgangspunkt i  

 virksomhedens skattepligtige resultater i de sidste 3 år før overdragelsen.  

 De skattepligtige resultater reguleres i de enkelte år for renter og  

 skattemæssige dispositioner såsom overførsel til medarbejdende ægtefælle,  

 investeringsfondshenlæggelser, forskudsafskrivninger samt ændring i  

 varelagernedskrivning i forhold til det foregående år.
På baggrund af de herved fremkomne regulerede skattepligtige resultater  

 beregnes udviklingstendensen.
Udviklingstendensen beregnes som forskellen  

 mellem sidste og næstsidste år før overdragelsen, der ganges med 2/3.  

 Forskellen mellem næstsidste år og tredjesidste år ganges med 1/3. Disse 2  

 beløb lægges til det regulerede resultat i det sidste år før overdragelsen.  

 Denne beregning kan også udtrykkes ved formlen 1/3 af (5 gange sidste års  

 regulerede resultat minus næstsidste års regulerede resultat minus  

 tredjesidste års regulerede resultat).
 Ved salg af en personligt ejet virksomhed anses halvdelen af det herefter  

 fremkomne beløb, dog højst 500.000 kr., for driftsherreløn og fratrækkes.  

 Overdrages en virksomhed fra et selskab til hovedaktionæren skal  

 driftsherreløn, dvs. udbetalt løn m.v. til hovedaktionæren og eventuelt til  

 ægtefællen, indgå i beregningsgrundlaget.
Endvidere fratrækkes en forrentning af de overtagne aktiver bortset fra  

 goodwill.
Forrentningen beregnes på grundlag af aktiverne, bortset fra  

 obligationer, pantebreve og andre lignende driftsfremmede aktiver.
Værdien af  

 aktiverne i selskabets åbningsbalance kan normalt anvendes som grundlag.  

For såvidt angår goodwill, der overdrages den 5.feb. 1990 eller senere se  

 tillige T&S-cirk. 1990-7. Forrentningsprocenten er den senest forud  

 for overdragelsen offentliggjorte kapitalafkastsats efter  

 virksomhedsskatteloven.  Iflg.
T&S-cirk. 1990-30 er procenten 11 for  

 indkomståret 1990.
 Det herefter fremkomne nettobeløb kapitaliseres med 5 svarende til, at  

 køber vil forvente en forrentning af sit goodwillvederlag med 20 pct.
 Som følge af den manglende afskrivningsadgang reduceres endelig det herved  

 fremkomne beløb til halvdelen.
 Beregningsreglen kan illustreres med følgede eksempel:
 Indtjeningsevne før driftsherreløn og med regulering for den beregnede  

 udviklingstendens:
 Om overgangsreglerne se LV 1989, s.803 n.
 Overdragelse af  lejemål  til virksomhedens forretningslokaler kan  

ifølge lejekontrakten undertiden kun ske, såfremt  

 virksomhedsoverdragelsen ikke indbefatter nogen form for goodwill.   

 Landsskatteretten har i sådanne tilfælde fastslået, at der under hensyn til  

 kontraktens ordlyd ikke er overdraget goodwill.
Salg eller bortforpagtning af goodwill Salg eller bortforpagtning af f.eks. en revisors klienter til et  

 selskab, hvori revisor selv er aktionær eller anpartshaver, berettiger ikke  

 til fastlæggelse af et goodwillbeløb,  idet goodwill er så nøje forbundet  

 med erhvervsvirksomheden, at der ikke med skattemæssig virkning kan foretages  

 en særskilt overdragelse eller bortforpagtning af goodwill eller dele af  

 goodwill, jf. ØLD af 26.juni 1986 (Skat 1986.7.459) og ØLD af 7.aug. 1987,  

 jf.
Skat 1987.10.697.
 Goodwill må herefter betragtes som  en differencepost,  der er  

 udtryk for virksomhedens merværdi, sædvanligvis sat i forhold til  

virksomhedens hidtidige indtjeningsevne.  Beløbet kan følgelig ikke  

 isoleres som et selvstændigt aktiv, og kan heller ikke deles op i en række  

 fremtidige honorarer for nogle bestemte klienter, som kan overdrages eller  

 bortforpagtes vilkårligt.
 Heraf følger, at hovedaktionæren ikke ved omdannelsen, der netop består i  

 at overføre en erhvervsvirksomhed til det beherskede selskab, kan beholde  

 goodwill og forpagte den ud til selskabet.
Ved omdannelsen må goodwill vurderes ud fra de hidtidige årlige afkast og  

 indgå i overdragelsesværdien.
Der kan ikke med skattemæssig virkning  

 forbeholdes ret til bestemte klienter.
For at en revisor med skattemæssig  

 virkning kan gennemføre en bortforpagtning, må han bortforpagte hele sin  

 virksomhed med den dertil knyttede goodwill til selskabet.
I ØLD af 6.dec. 1898, Skat 1990.2.95, fastslog Landsretten, at et  

 vederlag, som en revisor havde modtaget ved overdragelse af retten til at  

 betjene en række kunder med bogføring og administration til sit eget selskab,  

 skattemæssigt måtte bedømmes som betaling for goodwill.
Landsretten lagde til  

 grund, at revisoren ved aftalen med selskabet havde foretaget en  reel  

 overdragelse  af et formuegode i form af en eksklusiv ret for selskabet  

 til at betjene kunderne.
Dommen ses ikke på afgørende måde at være i modstrid  

 med hidtidig praksis, hvorefter en virksomheds goodwill reelt skal være  

 knyttet til virksomhedsaktiviteten.
 Hvis revisorer i et  revisorfællesskab  ønsker at samvirke i  

 selskabsform, uden at retten til at betjene de personlige klienter overdrages  

 eller bortforpagtes til selskabet, må det pågældende selskab etableres som et  

 rent  administrationsselskab,  således at det kun er de administrative  

 funktioner, men ikke revisionshandlinger eller andet sædvanligt forekommende  

 revisionsarbejde, der udskilles, hvorved fremtidige honorarer ikke tilkommer  

 selskabet, men de berettigede revisorer.
6.5. Succession ved familieoverdragelse Ved lov nr.763 af 14.dec. 1988 er der gennemført regler om adgang til  

 skattemæssig succession ved familieoverdragelse af en virksomhed.
Til loven  

 knytter sig skd.cirk. nr.78 af 29.maj 1989.
Loven er udformet således, at den både kan anvendes ved generationsskifte  

 af en personligt ejet virksomhed og en virksomhed drevet i selskabsform.
For  

 så vidt angår succession af en virksomhed, der drives i selskabsform,  

 henvises til LV om aktionærer og selskaber, afsnit SH 3.8.
For personligt ejede virksomheder medfører lovens hovedregel, at  

 overdrageren ikke beskattes i anledning af overdragelsen, samt at erhververen  

 indtræder i overdragerens skattemæssige stilling med hensyn til det  

 overdragne.
Dette betyder, at erhververen ved afskrivningsberettigede aktiver  

 skal foretage afskrivninger på overdragerens afskrivningsgrundlag, idet det  

 ligger i successionsprincippet, at disse aktiver anses for anskaffet af  

 erhververen på samme tidspunkt og til samme pris som overdrageren.
Loven, der alene finder anvendelse ved overdragelse i levende live,  

 indeholder følgende nye lovbestemmelser: KL § 33 C, § 14, stk.4, i  

 ændringsloven til AL (lov nr.197 af 18.maj 1982), husdyrbesætningslovens § 8,  

 stk.10, og LL § 4 A, stk.2, 4.pkt.
Endvidere er der foretaget ændringer i  

 ABL, hvorom henvises til LV om aktionærer og selskaber.
Loven har virkning  

 for aftaler, der indgås 1.jan. 1989 eller senere.
Reglerne om succession ved familieoverdragelse kan kun anvendes ved  

 overdragelse til børn, børnebørn, søskende, søskendes børn og søskendes  

 børnebørn.
Adoptivforhold og stedbarnsforhold sidestilles med naturligt  

 slægtskabsforhold.
Personkredsen er udtømmende.
Reglerne kan ikke anvendes,  

 hvis erhververen på grund af sit hjemsted ikke er skattepligtig her til  

 landet efter KL § 1, eller erhververen i henhold til bestemmelserne i en  

 dobbeltbeskatningsaftale med en fremmed stat, Færøerne eller Grønland må  

 anses for hjemmehørende der.
Skaber det overdragne fast driftssted her i  

 landet for erhververen eller er en del af dennes herværende faste ejendom,  

 kan reglerne anvendes.
Dette gælder dog ikke luftfartøjer og skibe.
Reglerne om succession ved familieoverdragelse kan kun anvendes, hvis  

 overdrager og erhverver er enige om, at virksomheden skal overdrages ved  

 succession.
Beslutningen skal senest meddeles ved indgivelse af overdragerens  

 selvangivelse.
Det har ingen betydning, om overdragerens selvangivelse  

 indgives for sent, da det er den faktiske indgivelse, der er afgørende.
 Overdrager og erhverver kan dog ikke beslutte, at erhverver indtræder i  

 overdragers skattemæssige stilling, hvis værdierne ved overdragelsen er  

 mindre end anskaffelsessummerne (de nedskrevne værdier), således at der ved  

 salg ville være realiseret et tab.
 Er reglerne om succession anvendt i forbindelse med  

 virksomhedsoverdragelse, kan erhververen ikke fratrække underskud, som  

 stammer fra indkomstår før erhvervelsen, i en eventuel fortjeneste ved  

 videreoverdragelse af virksomheden.
 Det er en betingelse for anvendelse af reglerne om succession, at  

 virksomheden eller en andel heraf overdrages til erhververen.
De aktiver, der kan overdrages ifølge reglerne om succession ved  

 familieoverdragelse, er de aktiver i virksomheden, på hvilke fortjenesten  

 ellers ville være beskattet ved virksomhedsafståelse.
Der gøres dog  

 undtagelse ved almindelige aktiver, der skattefrit kan sælges efter 3 år.
Der  

 kan heller ikke succederes i fortjeneste efter EBL.
Her gælder de almindelige  

 regler, således at der beskattes helt eller delvist ved salg inden for 7 år  

 efter erhvervelsen, mens et senere salg sker skattefrit.
Det er i denne  

 forbindelse uden betydning for beskatningen efter EBL, om der succederes i  

 beskatningen af genvundne afskrivninger efter AL.
Der gælder endvidere  

 særlige regler for så vidt angår succession i fortjeneste, der skal beskattes  

 efter KGL.
 Der kan herefter nævnes følgende  eksempler,  hvor der er adgang  

 til succession i en virksomheds aktiver:
Afskrivningsberettigede bygninger Maskiner, inventar og lignende driftsmidler Landbrugets husdyrbesætninger Fast ejendom, når overdrageren driver næring med køb og salg Aktier og obligationer, når overdrageren driver næring med køb og salg Luftfartøjer Skibe Varelager, herunder landbrugets beholdninger Erhververen kan ikke succedere i overdragerens henlæggelser til  

 investeringsfonds eller etableringskonto.
Overdrageren skal derfor  

 efterbeskattes af disse henlæggelser i overensstemmelse med de almindelige  

 regler vedrørende virksomhedsafståelse.
 Erhververen kan heller ikke anvende egne investeringsfonds- eller  

 etableringskontomidler til forlods afskrivning på aktiver, der erhverves ved  

 succession.
Ved aktiver, som overdrageren har erhvervet  før 1.jan. 1982,  og  

 som derfor afskrives efter reglerne om ikke-pristalsregulerede afskrivninger,  

 afskriver erhververen også efter disse regler.
For så vidt angår  

 afskrivningsberettiget fast ejendom bevirker i § 14, stk.4 i ændringsloven  

 til afskrivningsloven (lov nr.197 af 18.maj 1982), at erhververen i levende  

 live sidestilles med en arving, der indtræder i dødsboets skattemæssige  

 stilling.
Dette betyder, at erhververen i udlægsåret og i hvert af de nærmest  

 følgende 9 indkomstår kan foretage skattemæssige afskrivninger med de høje  

 begyndelseafskrivninger, som var gældende før 1982. Derefter nedsættes  

 procentsatsen.
Som afskrivningsgrundlag anvendes den nedskrevne værdi ved  

 successionen.
 For aktiver, som overdrageren har erhvervet den  1.jan. 1982 eller  

 senere,  succederer erhververen i den kontante anskaffelsessum, og  

 afskrivningsgrundlaget pristalsreguleres.
Erhververen fortsætter således overdragerens pristalsregulerede  

 afskrivninger.
I overdragelsesåret foretages der alene pristalsregulering hos  

 overdrageren, men ikke hos erhververen.
Endvidere gælder i henhold til AL's  

 almindelige regler, at overdrageren ikke har afskrivningsret i  

 afståelsesåret.
Til gengæld kan erhververen afskrive.
For husdyrbesætninger sker succession på den måde, at erhververen  

 succederer i den nedskrevne værdi.
Hvis der til husdyrbesætninger er knyttet  

 et forskelsbeløb, lægges dette beløb til den nedskrevne værdi, og der  

 succederes i denne værdi.
En erhverver, der succederer i en næringsejendom, kan fratrække  

 frigørelsesafgift, der er blevet pålagt overdrageren, fordi ejendommen er  

 inddraget under byzone eller sommerhusområde, mens overdrageren har ejet  

 ejendommen Overdrager og erhverver kan fra skatteobjekt til skatteobjekt i  

 virksomheden beslutte, om erhververen skal succedere i skatteobjektet eller  

 ej.
Der kan dog ikke besluttes, at erhververen kun skal succedere i en del af  

 skatteobjektet og undlade at succedere i den øvrige del af skatteobjektet.  

 Ved flere på hinanden følgende deloverdragelser af en virksomhed mellem de  

 samme personer skal man dog ved hver deloverdragelse tage selvstændig  

 stilling til succession, uanset hvad der blev besluttet ved forrige  

 deloverdragelse.
Driftsmidler, som afskrives under eet, betragtes kun som eet  

 skatteobjekt.
Det samme gælder f.eks. varelager.
Hvis en virksomhed samtidig  

 overdrages til flere erhververe, kan hver af dem (sammen med overdrageren)  

 vælge succession uafhængig af de øvrige erhververe.
Ved overdragelse til den personkreds, der er omfattet af KL § 33 C, vil  

 der kunne opstå en gave.
Det afhænger af, om værdien ved overdragelsen er  

 mindre end den værdi, der kan godkendes, jf. navnlig skd.cirk. nr.185 af  

 17.nov. 1982 om værdiansættelsen af aktiver og passiver i dødsboer og til  

 brug ved gaveafgiftsberegning.
Værdiansættelsen skal foretages, uanset om der  

 ydes helt eller delvist vederlag, og uden hensyntagen til, om der sker  

 succession eller ej.
Der er ikke hjemmel til at beregne en særskilt  

 passivpost for den latente skattebyrde, erhververen overtager.
7. Specielle forhold 7.1. Kommanditister I et kommanditselskab hæfter en eller flere (komplementarerne) personligt  

 og solidarisk for selskabets forpligtelser, medens de øvrige deltagere  

 (kommanditisterne) alene hæfter inden for nærmere fastsatte grænser.
 De enkelte kommanditister beskattes af deres anpart i kommanditselskabet  

 på samme måde  som interessenter i et interessentskab.
Kommanditisters adgang til fradrag for tab som følge af påtagen  

 selvskyldnerkaution over for kommanditselskabets kreditorer og tab, som  

 skyldes at medkommanditister ikke overholder deres indskudsforpligtelse m.v.  

 skal vurderes ud fra de almindelige regler om fradrag for driftstab.
Se også  

 afsnit C 2.4.
 Ifølge praksis anses disse tab dog ikke som fradragsberettigede driftstab,  

 men som  formuetab.  Tabet kan derfor ikke fratrækkes, uanset at  

 kommanditistens andel af tabet ligger inden for hæftelsen som kommanditist,  

 HD af 8.jan. 1988 (Skat 1988.3.119), lsr.1983.45 og ØLD af 17.maj 1989 (Skat  

 1989.7.525).
 En kommanditists  tab på indskud i et kommanditselskab,  hvis  

 formål var at udleje samt handle med kapitalgoder af enhver art, men  som  

 aldrig havde været i drift  og senere var gået konkurs, blev anset for at  

 være et ikke fradragsberettiget  formuetab,  lsr.1984.59.
En kommanditist, der havde kautioneret for selskabets bankgæld, måtte  

 indbetale kr. 50.000 da kautionsforpligtelsen blev aktuel.
Selv om han havde  

 modtaget en årlig præmie på 5.000 kr. for at påtage sig  

 kautionsforpligtelsen, kunne kautionstabet ikke anses for en  

 fradragsberettiget driftsudgift, idet han ikke havde drevet virksomhed med  

 sikkerhedsstillelse.
Da der ikke i forbindelse med hans kaution for  

 kommanditselskabet var sket fraskrivelse af adgangen til regres, kunne  

 kautionstabet heller ikke betragtes som et fradragsberettiget tab af indskud,  

 lsr. 1984.177.
Fradragsbegrænsning For kommanditister er adgangen til underskudsfradrag m.v. begrænset  

enten  efter reglerne i PSL § 13, stk.6, jf. nærmere afsnit V 2,  

eller  efter reglerne i Ligningsrådets anvisning om kommanditisters  

 fradrag af underskud m.v.
T&S cirk.1990-1, se nedenfor.
 Ifølge Ligningsrådets anvisning, som gælder for kommanditister som har  

 indkomst, der ikke er omfattet af reglerne i PSL § 13, stk.6, kan  

 kommanditistens fradrag ikke overstige hans hæftelse som kommanditist, jf. i  

 øvrigt HD af 4.nov. 1982 (skd.64.82) og lsr.1974.38.
Fradragskontoen For at kunne styre, i hvilket omfang afskrivninger og underskud kan  

 fradrages, føres en  fradragskonto  for hver kommanditist.
Denne konto  

 godskrives samtlige de beløb, der kan tages i betragtning som kommanditistens  

 ansvarlige kapital, medens kontoen på den anden side reduceres med de af  

 kommanditisten foretagne af- og nedskrivninger samt underskudsfradrag.  

 Kommanditisten kan herefter kun fradrage underskud samt skattemæssige af- og  

 nedskrivninger i det omfang, beløbet modsvares af en positiv saldo på  

 fradragskontoen.
 I lsr.1985.51 fandtes  forlods afskrivning  gennem frigivelse af  

 etableringskontomidler i juni 1981 principielt at måtte  ligestilles med  

 andre skattemæssige afskrivninger,  og da fradragskontoen pr. 31.dec.  

 1981 herefter var negativ, kunne kommanditisten ikke fradrage et underskud på  

 11.634 kr. for indkomståret 1981.
Landsskatteretten fandt, at en kommanditist, der havde en  negativ  

 fradragskonto som følge af frigivne investeringsfondshenlæggelser, 
ikke var berettiget til at modregne underskud fra tidligere år i overskud  

 for et senere år,  jf.
Skat 1985.1.13.
Ligningsrådets anvisning For kommanditister, som har indkomst, som ikke er omfattet af reglen i PSL  

 § 13, stk.6, gælder de under pkt.1-4 nævnte fradragsbegrænsningsregler.
1)  Fradragskontoen Kommanditisten kan ikke ved sin indkomstopgørelse samlet fratrække et  

 større beløb end svarende til den til anparten hørende hæftelse, idet anpart  

 i driftsunderskud samt skattemæssige af- og nedskrivninger alene kan  

 fratrækkes i den udstrækning, de modsvares af en positiv saldo på  

 fradragskontoen.
 Ved opgørelsen af saldoen på fradragskontoen medtages følgende beløb:
a) Indskud, der kan anses for ansvarlig indskudskapital.
Der medregnes  

 såvel indbetalt som skyldigt indskud.
b) Vederlag betalt for overtagelse af anpart fra anden deltager.
Der  

 medregnes såvel udredet vederlag som overtagne indskudsforpligtelser.
 c) Forpligtelser som følge af kommanditistens medhæftelse som selvskyldner  

 for selskabsgæld, i det omfang forpligtelsen endeligt påhviler kommanditisten  

 uden regres til andre deltagere.
 d) Anpart i kommanditselskabets overskud i det omfang dette beløb  

 forbliver indestående i selskabet på samme vilkår som ansvarlig  

 indskudskapital.
 e) Beskattede avancer ved afhændelse af kommanditselskabets aktiver i den  

 udstrækning disse modsvarer af- og nedskrivninger, der er fragået  

 fradragskontoen.
 f) Anpart i kommanditselskabets fortjenester ved afhændelse af selskabets  

 aktiver samt anpart i kommanditselskabets realiserede formuegevinster (f.eks.  

 kursgevinster ved indfrielse af lån) i det omfang denne fortjeneste forbliver  

 indestående i selskabet på samme vilkår som ansvarlig indskudskapital.
 Der fragår følgende beløb:
 g) Anpart i selskabets driftsunderskud, der er fratrukket ved  

 indkomstopgørelsen.
 h) Skattemæssigt fratrukne af- og nedskrivninger på anpart i selskabets  

 aktiver.
 i) Forlods afskrivninger som følge af anvendelse af  

 investeringsfondshenlæggelse eller indskud på etableringskonto.
 j) Forskudsafskrivninger på anpart i selskabets aktiver.
 k) Anpart i kommanditselskabets realiserede formuetab (ikke  

 fradragsberettigede omkostninger og tab ved selskabets afhændelse af  

 aktiver), i det omfang beløbene belastes kommanditistens kapitalkonto i  

 kommanditselskabet, og de ikke modsvares af skattemæssige afskrivninger eller  

 fradrag, jf. lsr.1984.149.
2)  Fælles saldoværdikonto Foretager en kommanditist i medfør af afskrivningslovens regler  

 saldoafskrivning på en fælles saldoværdikonto, hvori indgår anpart i aktiver  

 i kommanditselskabet og aktiver uden for kommanditselskabet (såvel anpart i  

 andre kommanditselskabers aktiver som aktiver i virksomhed, hvor  

 kommanditisten er fuldt ansvarlig) gælder:
a) Der kan ved indkomstopgørelsen ikke fratrækkes - anpart i kommanditselskabets driftsunderskud opgjort efter skattemæssige  

 regler, og - skattemæssige nedskrivninger og separate afskrivninger (hvorved forstås  

 skattemæssige afskrivninger bortset fra saldoafskrivninger) vedrørende anpart  

 i kommanditselskabets aktiver, hvis summen af de gennem årene foretagne fradrag for anpart i  

 driftsunderskud, skattemæssige nedskrivninger og separate afskrivninger  

 tillige med anpart i realiserede ikke fratrukne formuetab vedrørende  

 kommanditselskabet overstiger hæftelsen for den pågældende anpart.
b) Der kan ved indkomstopgørelsen ikke fratrækkes - anpart i kommanditselskabets(ernes) driftsunderskud opgjort efter  

 skattemæssige regler, - skattemæssige nedskrivninger og separate afskrivninger vedrørende anpart  

 i kommanditselskabets(ernes) aktiver, samt - skattemæssige afskrivninger på den fælles saldoværdikonto, hvis de samlede skattemæssige fradrag gennem årene og konstaterede ikke  

 fratrukne formuetab overstiger summen af de pågældende anparters hæftelse.
 Dette betyder, at der føres en fælles fradragskonto for de anparter, hvis  

 aktiver indgår i en fælles saldoværdikonto.
 Den fælles fradragskonto godskrives anparternes hæftelse m.v. og belastes  

 med skattemæssige driftsunderskud, nedskrivninger og separate afskrivninger,  

 realiserede formuetab samt de skattemæssige afskrivninger på den fælles  

 saldoværdikonto.
 Den fælles fradragskonto kan ikke godskrives et beløb vedrørende en  

 anpart, der overstiger det beløb, der er ført som tilgang på den fælles  

 saldoværdi fra anparten.
 Indgår der i saldoværdikontoen tilgang fra virksomhed, hvor kommanditisten  

 er fuldt ansvarlig, godskrives den fælles fradragskonto et beløb svarende til  

 tilgangen i den fælles saldoværdi fra denne virksomhed, og den fælles  

 fradragskonto belastes med de samlede skattemæssige afskrivninger på den  

 fælles saldoværdikonto.
3)  Konsekvenser af fradragsbegrænsninger Skattemæssige afskrivninger, der efter punkterne 1 og 2 ikke kan foretages  

 med virkning for indkomstopgørelsen, anses for ikke foretaget.
 I det omfang skattemæssige afskrivninger kan foretages, anses bundne  

 afskrivninger for foretaget forud for afskrivninger, der efter  

 kommanditistens valg kunne være henskudt til et senere indkomstår.
 Anpart i driftsunderskud og bundne skattemæssige afskrivninger, for hvilke  

 fradrag er nægtet ved indkomstopgørelsen under hensyn til fradragskontoens  

 udvisende, kan uden tidsbegrænsning bringes til fradrag ved  

 indkomstopgørelsen inden for en på fradragskontoen i senere indkomstår  

 fremkommen positiv saldo.
4)  Den skattemæssige formue En kommanditist kan ikke ved opgørelsen af den skattepligtige formue  

 fratrække et større beløb svarende til restindskudsforpligtelsen (forskellen  

 mellem hæftelsen og de faktisk foretagne indskud).
 De i anvisningen behandlede skattemæssige problemer falder i to led: 1)  

 Reglerne om fradragsbegrænsning. 2) Formueopgørelsen.
Ad 1) Fradragsbegrænsningen Det præciseres, at en kommanditist, hvis fradragskonto for et givet  

 indkomstår er nul, ikke kan foretage skattemæssige af- og nedskrivninger på  

 andel i kommanditselskabets aktiver, selv om driftsresultatet for det  

 omhandlede år udviser overskud.
Er fradragskontoen negativ, kan der som udgangspunkt ikke foretages  

 skattemæssige af- og nedskrivninger.
Dette gælder dog ikke,  såfremt årets  

 driftsoverskud forbliver indestående som ansvarlig indskudskapital,  idet  

 der i dette tilfælde kan foretages skattemæssige af- og nedskrivninger for et  

 beløb svarende til den del af overskuddet, der overstiger fradragskontoens  

 negative saldo, jf. lsr.1982.166.
 Ved opgørelsen af fradragskontoen skal fratrækkes  alle skattemæssige  

 afskrivninger,  herunder afskrivninger  af pristalsreguleringer,  

  og de  årlige pristalsreguleringer  af afskrivningsgrundlaget  kan  

 ikke tillægges fradragskontoen.
 I et tilfælde, hvor der var opstået en negativ saldo på fradragskontoen  

 som følge af, at fradragskontoen var belastet med visse formuetab, fandtes  

 der ikke at være grundlag for at beskatte kommanditisten af et beløb svarende  

 til den negative saldo på fradragskontoen, se Skat 1988.10.608.
Ad 2) Formueopgørelsen Fradragskontoen skal ikke anvendes som udgangspunkt for fastsættelsen af  

 den formueskattepligtige værdi, og en kommanditist kan ikke ved opgørelsen af  

 den skattepligtige formue fratrække et større beløb vedrørende  

 kommanditanparten end svarende til restindskudsforpligtelsen (forskellen  

 mellem hæftelsen og de faktisk foretagne indskud).
Afståelse Ved en kommanditists afståelse af en kommanditanpart og ved  

 kommanditselskabets afståelse af aktiver skal kommanditisten opgøre  

 skattemæssig avance efter skattelovgivningens almindelige regler for  

 afståelse af de pågældende aktiver, idet kommanditisten skattemæssigt anses  

 for at have afstået ideelle anparter i kommanditselskabets aktiver og  

 eventuelle passiver.
 Salgssummen opgøres efter skattelovgivningens almindelige regler, idet der  

 ved afståelse af anpart  tages hensyn til den ideelle anpart i  

 kommanditselskabets gæld, som kommanditisten samtidig overdrager,  jf.  

 lsr.1981.70 og VLD af 9.nov. 1983 (skd.69.266), hvor en kommanditist - som  

i  forbindelse med salg af sin anpart i et rederikommanditselskab  

blev frigjort for at betale sin andel af stiftelsesomkostninger og  

 kursreguleringer på prioritetslån i fremmed valuta, ialt 13.381 kr. -  

 fandtes at skulle medregne det pågældende beløb ved opgørelsen af den  

 skattepligtige fortjeneste ved salget af anparten.
 Til den gæld, som kommanditisten frigøres for,  skal også medregnes  

 gæld, som går ud over det beløb, hvortil kommanditisten har begrænset sin  

 hæftelse.  Dette er en konsekvens af, at kommanditisten som udgangspunkt  

 i skattemæssig henseende betragtes  som en interessent,  og det er  

 modstykket til, at kommanditistens afskrivningsgrundlag opgøres som  

 anskaffelsessummen for den ideelle anpart af kommanditselskabets  

 afskrivningsberettigede aktiver inklusive eventuel gæld, der ligger ud over  

 hans hæftelse.
 Den således opgjorte salgssum for kommanditistens ideelle anpart i  

 samtlige kommanditselskabets aktiver skal herefter fordeles på disse aktiver  

 efter de almindelige regler herfor.
Landsskatteretten fandt, at en kommanditists forpligtelse til at betale  

 99.015 kr. måtte antages at være ophørt, da komplementaren, der gentagne  

 gange havde forsøgt at inddrive det forfaldne beløb, havde afskrevet det som  

 uerholdeligt og havde fradraget beløbet som driftstab ved sin  

 indkomstopgørelse.
Beløbet kunne derfor  ikke bringes til fradrag ved  

 opgørelsen af kommanditistens fortjeneste ved salget af skibsanparten,  

  lsr.1982.167.
Eksempel på avanceopgørelse Kommanditisten sælger  ultimo år 2 sin anpart for 15.000 kr.  

 kontant.
Hans anpart i den i kommanditselskabets regnskab opgjorte  

 kapitalkonto andrager 10.000 kr.
 Anparten er anskaffet i år 1 for 100.000 kr. (hæftelse 50.000 kr.).  

 Anparten i afskrivningsberettigede aktiver udgør ligeledes 100.000 kr.
 Kommanditistens fradrag for driftsunderskud og afskrivninger forudsættes  

 at have været som følger, idet der er bortset fra pristalsreguleringer af  

 afskrivningsgrundlaget:
 Herefter opgøres avancen som forskellen mellem salgssummen og saldoværdien  

 ved årets begyndelse, jfr. afskrivningslovens §§ 13 og 6.
 Salgssummen for anparten i afskrivningsberettigede aktiver findes således:
Såfremt afståelsen kan anses omfattet af AL § 15 A medregnes fortjeneste  

 eller tab ved opgørelsen af den  almindelige  indkomst.
AL § 15 A er  

 ophævet med virkning for skibe eller skibsanparter, der afhændes den 12.maj  

 1989 eller senere.
Overdragelse midt i kommanditselskabets regnskabsår Overdragelse af en anpart kan ske på alle tidspunkter i  

 kommanditselskabets regnskabsperiode.
I sådanne tilfælde kan køberen ved sin indkomstopgørelse ikke medregne  

 andel i driftsresultat forud for overtagelsesdagen.
Dette beløb skal derimod  

 medregnes ved sælgerens indkomstopgørelse.
 Er det i forbindelse med handelen bestemt, at køberen overtager det  

 omhandlede driftsresultat, skal dette indgå ved opgørelsen af  

 overdragelsesprisen, jf. lsr. 1979.26.
Anparter i flere kommanditselskaber Kommanditister skal efter reglerne i afskrivningsloven føre fælles  

 saldoværdi for anparternes afskrivningsgrundlag og afskrivninger, hvor  

 anpartsbesiddelsen i flere projekter skal anses for een virksomhed.
Om der  

 foreligger en eller flere virksomheder, se L 6.2.1.1.
 Konsekvensen af den fælles saldoværdi er, at årets saldoafskrivninger ikke  

 umiddelbart kan henføres til de enkelte anparter.
 Der skal derfor foretages en fuldstændig udskillelse af afskrivningerne,  

 og disse føres på en  fælles  fradragskonto, efter at der er taget  

 hensyn til driftsunderskuddene på  separate  fradragskonti  

 (driftsfradragskonti).
Eksempel Kommanditisten har een anpart i hvert af de to skibskommanditselskaber X  

 og Y anskaffet i år 1.
 Der kan således vedrørende Y ikke fratrækkes mere end 40.000 kr., selv om  

 driftsunderskuddet var opgjort til 50.000 kr., idet driftsfradragskontoen  

 ikke må blive negativ.
 Fælles fradragskonto pr. 31. december år 2:
 Der kan således på grund af fradragsbegrænsningen (den fælles  

 fradragskontos udvisende) ikke fratrækkes afskrivninger med mere end 20.000  

 kr., selv om den fælles saldoværdikonto for så vidt gav mulighed for at  

 afskrive med i alt 42.000 kr.
 For år 1 og år 2 er nu i alt fratrukket 150.000 kr., svarende til den  

 samlede hæftelse på de to anparter.
 Under hensyn til at eksemplet alene skal vise  principperne  for  

 opgørelsen af fradragene, er der set bort fra pristalsreguleringer.
 Skematisk  kan disse fradragskonti opstilles således:
Separat driftsfradragskonto I den fælles fradragskonto må saldo fra de separate driftsfradragskonti  

 ikke overstige tilgang på saldoværdikonto for den pågældende anpart, idet den  

 fælles fradragskonto er begrundet i den fælles saldoafskrivning, og en  

 hæftelse større end tilgang på saldoværdikonto ikke begrunder adgang til  

 yderligere saldoafskrivning.
 Eventuelle skattemæssige nedskrivninger efter varelagerloven,  

 bygningsafskrivning, forskudsafskrivning og lignende, skal påvirke de  

 separate driftsfradragskonti, da de er separate for de enkelte anparter og  

 ikke indgår i en fælles saldoværdi.
Komplementaren Komplementaren kan ikke udnytte de skattemæssige afskrivninger, som  

 kommanditisten i kraft af hæftelsesbegrænsningen ikke har fradrag for, idet  

 komplementarens afskrivningsret alene hviler på hans egen ejerpart.  

 Kommanditistens ejerpart kan således ikke i kraft af hæftelsesbegrænsningen  

 overføres til komplementarens afskrivningsgrundlag og dermed til hans  

 beregningsgrundlag med hensyn til skattemæssige afskrivninger.
Egentlige driftsunderskud, som kommanditisten ikke kan fradrage på grund  

 af fradragsbegrænsningen, kan komplementaren fradrage ved indkomstopgørelsen,  

 såfremt kommanditistens kapitalkonto er negativ.
Hvis det er aftalt imellem  

 parterne, at komplementaren definitivt skal bære et sådant underskud,  

 indebærer det, at kommanditistens kapitalkonto ikke skal debiteres for  

 underskudsparter i det omfang, den derved bliver negativ.
Selv om en sådan  

 aftale ikke eksisterer, dvs. at kommanditisten med henblik på senere  

 udligning debiteres for en underskudspart, der gør hans kapitalkonto negativ,  

 kan komplementaren, der udadtil hæfter for den del af underskuddet, som  

 kommanditisten ikke hæfter for, udnytte dette underskud skattemæssigt.  

 Fremkommer der senere overskud, skal komplementaren beskattes af så stor en  

 del af kommanditistens overskudspart, som svarer til den af komplementaren  

 udnyttede del af kommanditistens underskudsandel - dvs. udligning af  

 kommanditistens negative kapitalkonto op til 0.
7.2. Tilskud.
Beskæftigelsesfremmende foranstaltninger m.v.
 Tilskud i henhold til afsnit I i lovbkg. nr.79 af 15.feb. 1988 om  

 beskæftigelsesmuligheder for unge m.v., samt tilskud efter § 4, stk.1, i  

 lovbkg. nr.349 af 28.juni 1984 om ekstraordinære  beskæftigelsesfremmende  

 foranstaltninger  i kommuner og amtskommuner skal  medregnes  ved  

 opgørelsen af modtagerens indkomst for det indkomstår, i hvilket der er  

 erhvervet endelig ret til tilskuddet, jf. statsskattelovens § 4. Der gælder  

 ikke særlige regler med hensyn til fradrag for udgifter til udførelse af de  

 her nævnte beskæftigelsesfremmende arbejder, skd.47.286.
Produktudvikling LL § 7 C Tilskud efter lov om statstilskud til  produktudvikling  samt  

 beløb, der efter lov om »Fondet til fremme af teknisk og industriel  

 udvikling« ydes i form af tilskud eller gældsnedskrivning, skal ifølge  

 LL § 7 C  ikke medregnes  til indkomsten.
I skd's cirk. af 16.dec.  

 1981 om ændringer i ligningsloven anføres det om LL § 7 C:  Lovændringen  

 medfører ingen forandring i den skattemæssige behandling af de udgifter, der  

 dækkes af de nævnte tilskud.  I det omfang, udgifterne efter gældende  

 regler kan fradrages ved indkomstopgørelsen henholdsvis gøres til genstand  

 for skattemæssige afskrivninger, vil de således  fortsat kunne fradrages  

 eller afskrives.
Fredede bygninger LL § 7 E Herom kan i det hele henvises til G 4.1.
 Jordbrugslån m.v.
 Afdragsbidrag, der efter §§ 2a-2c i lov om indskudsregulerede  

 realkreditlån m.fl. af staten ydes til jordbrugslån,  er skattefri,  

  jf. lov nr.109 af 11.marts 1987. Loven har  virkning fra 1.apr. 1986.
 Et  jordfordelingstilskud  modtaget til dækning af udgifterne ved  

 den for jordomlægningen nødvendige bistand af landinspektør og advokat, kunne  

 i mangel af hjemmel i lovgivningen  ikke fritages for beskatning,  og  

 de afholdte omkostninger kunne endvidere ikke fradrages ved  

 indkomstopgørelsen, lsr.1983.103.
 Et  statstilskud til forsøgsfiskeri,  der var ydet til et  

 partrederi, skulle i henhold til SL § 4 medregnes i partredernes indkomst,  

 lsr.1985.173.
 Tilskud, der hverken er gjort skattefri for modtageren eller er omfattet  

 af LL § 27 B (jf. nedenfor), skal  medregnes i indkomsten i det år,  

 modtageren erhverver endelig og ubetinget krav  på beløbet, jf. lsr.  

 1984.162.
Skattefri tilskud Bl.a. i følgende love er tilskuddene gjort  skattefri  for  

 modtageren:
 1) Lov nr. 459 af 5. nov. 1980 om statstilskud til energibesparende  

 foranstaltninger i beboelsesejendomme.
 2) Lov nr. 460 af 5. nov. 1980 om statstilskud til forbedring og opretning  

 af beboelsesejendomme.
 3) Lovbkg. nr.351 af 29.maj 1990 om statstilskud til udnyttelse af  

 vedvarende energikilder m.v.
 4) Lovbkg. nr.342 af 20.juni 1984 om begrænsning af energiforbruget i  

 bygninger.
Tilskud der medregnes over 10 år LL § 27 B Følgende tilskud medregnes iflg.
LL § 27 B ved indkomstopgørelsen  

inden for en 10 års periode, der begynder med det indkomstår, hvori den  

 skattepligtige erhverver tilskuddet:
 1) Investeringstilskud, der er ydet efter egnsudviklingslovens § 10.
 2) Finansieringstilskud, der er ydet til danske dagblade af Dagspressens  

 Finansieringsinstitut.
 3) Tilskud, der er ydet af Den europæiske Udviklings- og Garantifond for  

 Landbruget til forbedring af vilkårene for forarbejdning og afsætning af  

 landbrugsvarer.
 4) Tilskud, der er ydet efter lov nr.187 af 30.marts 1973 og lov nr.222 af  

 24.maj 1978 om tilskud til strukturprojekter inden for jordbruget.
 5) Tilskud, der er ydet efter lov nr.124 af 29.marts 1978 om tilskud til  

 strukturforanstaltninger inden for konsumfiskeindustrien.
 6) Tilskud, der er ydet efter § 2 i lov nr.177 af 3.maj 1979 om  

 midlertidige statstilskud til visse strukturforbedringer m.m. inden for  

 fiskeriet.
 7) Tilskud, der er ydet efter §§ 2 og 3 i lov nr.199 af 29.april 1981 om  

 midlertidige statstilskud til visse strukturforbedringer m.m. inden for  

 fiskeriet.
 8) Tilskud, der er ydet efter §§ 2-5 og § 7 i loven fra 1984 om  

 midlertidige statstilskud til visse strukturforbedringer m.m. inden for  

 fiskeriet.
 9) Tilskud, der er ydet af Den europæiske Udviklings- og Garantifond for  

 Landbruget i henhold til forordningerne fra Det europæiske økonomiske  

 Fællesskab om fælles foranstaltninger til omlægning, omstrukturering,  

 modernisering og udvikling af fiskeriet og akvakulturen.
 10) Tilskud, der er ydet efter § 13 i lov om arbejdsmiljø til etablering  

 af bedriftssundhedstjenester.
 Om det nærmere indhold af de under pkt.8 og 9 nævnte tilskud, se pkt.31 i  

 skd.cirk. af 21. nov. 1984 om ændringer i ligningsloven.
Hvordan medregnes tilskuddene I LL § 27 B bestemmes i stk.2-6 som følger:
 Stk.2. Den skattepligtige  bestemmer selv, hvor stor en del af hele  

 tilskuddet der skal medregnes  i indkomsten for det enkelte år inden for  

 10 års perioden, jf. dog stk.5-8. Beløb, der er medregnet i indkomsten for et  

 år, kan ikke senere overføres til et andet år.
Stk.3. Tilskudsbeløb, der  endnu ikke er medregnet  i indkomsten,  

 skal for regnskabsførende skattepligtige opføres som  en særlig  

 passivpost  i statusopgørelsen.
Andre skattepligtige skal give oplysning  

 om beløbet i selvangivelsen.
Beløbet kan ikke fradrages ved opgørelsen af den  

 skattepligtige formue.
 Stk.4.  Kræves tilskuddet tilbagebetalt,  fradrages  

 tilbagebetalingsbeløbet fortrinsvis i det beløb, der er nævnt i stk.3. Et  

 overskydende tilbagebetalingsbeløb fradrages i indkomsten for det indkomstår,  

 hvori den skattepligtige tilpligtes at tilbagebetale beløbet.
Virksomhedsophør Stk.5.  Afhændes  den virksomhed, hvortil der er ydet tilskud, skal  

 tilskudsbeløb som nævnt i stk.3 medregnes i indkomsten i salgsåret.
Det samme  

 gælder, hvis en overvejende del af virksomhedens aktiver afhændes.
 Stk.6. Hvis et selskab eller en forening m.v., der har modtaget tilskud,  

opløses eller overgår til skattefri virksomhed,  skal tilskudsbeløb  

 som nævnt i stk.3 medregnes i indkomsten senest ved selskabets eller  

 foreningens ekstraordinære ansættelse, jf. § 5, stk.1, 2.pkt., i lov om  

 indkomstbeskatning af aktieselskaber m.v.
 Disse regler er fælles for samtlige de tilskud, der nævnes ovenfor i  

 pkt.1-10.
 I Skat 1990.2.137 blev en strukturstøtte i henhold til lov om  

 midlertidig statstilskud til visse strukturforanstaltninger inden for  

 fiskeriet, ydet til forlængelse af en fiskekutter, anset for ydet til denne  

 bestemte kutter, og skulle derfor beskattes ved salg af kutteren, selv om  

 ejeren i samme år havde købt en anden kutter.
Dødsfald Reglerne om, hvorledes der skal forholdes, såfremt  tilskudsmodtageren  

 dør inden for 10 års perioden,  findes i § 27 B, stk.7 og 8.
 § 27 B, stk.7, handler om de tilfælde, hvor der i forbindelse med  

 dødsfaldet opstår et skattepligtigt dødsbo, hvori virksomheden indgår.
 § 27 B, stk.8, vedrører de tilfælde, hvor erhvervsvirksomheden overgår til  

 en længstlevende ægtefælle, uden at der opstår noget dødsbo.
 Om disse regler henvises til skd. cirk. af 17.nov. 1982 (ad 7. Til § 27  

 B).
Skattepligtsophør i øvrigt Ophører den fulde skattepligt af anden grund end ved død på et tidspunkt,  

 hvor tilskudsbeløbet endnu ikke er medregnet i indkomsten, skal tilskuddet  

medregnes  ved indkomstopgørelsen for  det år, hvori skattepligten  

 ophører,  jf. § 27 B, stk.9. Reglen har virkning for tilskudsmodtagere,  

 hvis skattepligt ophører den 1.juni 1984 eller senere.
Virksomhedsomdannelse Virksomhedsomdannelse efter virksomhedsomdannelsesloven udløser ikke  

 beskatning  i den personlig drevne virksomhed.
Ikke indtægtsførte beløb  

 skal dog  indtægtsføres inden for den oprindelige 10-års periode i den  

 fortsættende virksomhed.
