 Den 1. juli 1986 undertegnedes i København en overenskomst mellem Danmark  

 og Panama om konsolidering af Panamas statsgaranterede gæld til Danmark.  

 Overenskomsten er i overensstemmelse med de retningslinier for  

 restrukturering af Panamas gæld (Agreed Minute of the Consolidation of the  

 Debt of Panama), om hvilke der blev tilvejebragt enighed under multilaterale  

 forhandlinger, som fandt sted i Paris den 19. september 1985.
Konsolideringsprocenten er aftalt til 50 for afdrag, der forfalder i  

 perioden 15. september 1985 til 31. december 1986, hidrørende fra kontrakter,  

 som er garanteret af Eksportkreditrådet og som er indgået før den 1. januar  

 1985 med en kredittid på over et år.
Det konsoliderede beløb skal afbetales i  

 10 lige store halvårlige rater begyndende den 1. november 1989 og med sidste  

 afdrag den 1. maj 1994.
 I overenskomsten med Panama udgør konsolideringen ca. 20 millioner kroner,  

 der forrentes med 9 % p.a. på danske kroner og en variabel rente LIBOR  

 (London Inter Bank Offered Rate) + 1,5 % på US dollar.
