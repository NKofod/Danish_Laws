Resumé A klagede over at en told- og skatteregion (TSR) havde afvist at  

 realitetsbehandle hans klage over et afslag fra K Kommunes skatteforvaltning  

 på  

 en anmodning om udbetaling af for meget indbetalt foreløbig skat efter  

 kildeskattelovens § 55 for indkomståret 1992.
Ombudsmanden udtalte at således som kildeskattelovens § 55, stk.  

 1, 1. pkt., og ligningslovens § 32 D er formuleret, involverer en skatteyders  

 begæring om udbetaling af for meget indbetalt foreløbig skat efter  

 kildeskattelovens  

 § 55, stk. 1, 1. pkt. - og den heraf følgende ændring af forskudsansættelsen  

 for den resterende del af indkomståret efter ligningslovens § 32 D - to  

 selvstændige og formelt uafhængige skatteretlige afgørelser.  

 Udbetalingskravet  

 er således et spørgsmål om tilbagebetaling af allerede opkrævet skat, medens  

 ændring af forskudsansættelse er et spørgsmål om fastlæggelse af grundlaget  

 for den foreløbige skat for den resterende del af indkomståret.
Dette fremgår  

 også af reglerne for kompetencefordelingen ved klagebehandling af de  

 forskellige afgørelser. § 14, stk. 1, i bekendtgørelse nr. 417 af 6. juni  

 1991  

 hjemler således told- og skatteregionerne en enekompetence ved behandlingen  

 af  

 klagesager vedrørende tilbagebetaling efter kildeskattelovens § 55, stk. 1,  

 1.  

 pkt., medens ligningslovens § 32 D hjemler skatteankenævnet en enekompetence  

 ved behandling af klagesager vedrørende forskudsansættelse.
Uanset visse formålsbestemte betragtninger om sagernes  

 behandling, anført af TSR og TOS under ombudsmandens behandling af sagen, var  

 det ombudsmandens opfattelse at TSR ikke havde haft grundlag for at afvise  

 A's  

 klage.
Ombudsmanden lagde i den forbindelse vægt på at kildeskattelovens §  

 55,  

 stk. 1, 1. pkt., og ligningslovens § 32 D, stk. 1, er klart afgrænsede i  

 henseende  

 til såvel anvendelsesområde som klageadgang.
Ombudsmanden henstillede til TSR  

 at realitetsbehandle A's klage. (J. nr. 1993-660-219).
 Told- og skatteregions afvisning af klagebehandling.  

 Kompetence.
 Revisionsfirmaet B klagede  

 for A over en afgørelse truffet af Told- og Skatteregion X den 12. marts  

 1993.  

 Ved denne afgørelse afviste regionen at behandle B's klage over et afslag fra  

 K  

 Kommunes skatteforvaltning på en anmodning om udbetaling af for meget  

 indbetalt  

 foreløbig skat efter kildeskattelovens § 55 for indkomståret 1992.
B gjorde i klageskrivelsen  

 gældende at Told- og Skatteregion X's afvisning var ubeføjet, idet § 14 i  

 bekendtgørelse nr. 417 af 6. juni 1991 om henlæggelse af visse beføjelser til  

 de kommunale skattemyndigheder, told- og skatteregionerne, Told- og  

 Skattestyrelsen med flere foreskriver at de kommunale skatteforvaltningers  

 afgørelser vedrørende kildeskattelovens § 55 kan påklages til told- og  

 skatteregionerne.
B anførte herunder at klageadgangen måtte omfatte ethvert  

 spørgsmål vedrørende kildeskattelovens § 55 og ikke kun "rent formelle  

 og  

 administrative procedurer", som angivet i told- og skatteregionens  

 ovennævnte afgørelse.
 Det fremgik af sagen at A  

 indtrådte i selskabet "I/S (Y)" i 1992, hvorfor han fremsendte en  

 begæring til K Kommunes skatteforvaltning om udbetaling af for meget  

 indbetalt  

 foreløbig skat for indkomståret 1992 efter kildeskattelovens § 55 samt  

 anmodede  

 om ændring af forskudsansættelse for indkomståret 1993.
Ved skatteforvaltningens  

 afgørelse af 10. december 1992 blev anmodningen afvist idet  

 skatteforvaltningen  

 ikke anerkendte, at "I/S (Y)" i skattemæssig henseende udgjorde et  

 interessentskab.
De af A foretagne afskrivninger, rentefradrag mv. hidrørende  

 fra deltagelsen i "I/S (Y)" kunne følgelig ikke accepteres.
 A påklagede K Kommunes  

 skatteforvaltnings afgørelse til Skatteankenævnet i K Kommune som ved  

 afgørelse  

 af 18. februar 1993 stadfæstede skatteforvaltningens afgørelse, idet  

 skatteankenævnet ej heller fandt, at der forelå et interessentskab i  

 skattemæssig henseende.
Ved skrivelse af 24. februar  

 1993 klagede B på vegne af A til mig over Skatteankenævnet i K Kommunes  

 afgørelse.
Jeg måtte imidlertid afvise klagen idet jeg ikke kan behandle en  

 klage over en afgørelse, der er truffet efter bestemmelsen i  

 kildeskattelovens  

 § 55, stk. 1, 1. pkt., forinden told- og skatteregionen har taget stilling  

 til  

 sagen, jf. ombudsmandslovens § 6, stk. 3.
 Jeg henviste derfor B til at  

 indbringe klagen for told- og skatteregionen idet det fremgår af § 14 i  

 bekendtgørelse nr. 417 af 6. juni 1991, om henlæggelse af visse beføjelser  

 til  

 de kommunale skattemyndigheder, told- og skatteregionerne, Told- og  

 Skattestyrelsen med flere, at den kommunale skatteforvaltnings afgørelse  

 efter  

 kildeskattelovens § 55 kan påklages til told- og skatteregionerne.
B påklagede herefter K  

 Kommunes skatteforvaltnings afgørelse til Told- og Skatteregion X for så vidt  

 angik tilbagebetalingen af foreløbig skat for 1992. Ved skrivelse af 12.  

 marts  

 1993 traf Told- og Skatteregion X en afgørelse hvorefter regionen ikke anså  

 sig  

 for kompetent til at behandle klagen.
Regionen henviste til at regionens  

 kompetence i henhold til ovennævnte bekendtgørelse alene vedrører spørgsmålet  

 om, hvorvidt den overskydende skat er væsentlig, og om ansøgningen er indgået  

 til tiden m.m., altså de rent formelle og administrative procedurer.  

 Spørgsmålet om skatteberegningsgrundlaget, altså den "foreløbige"  

 skatteansættelse, henhørte - efter Told- og Skatteregion X's opfattelse -  

 under  

 den kommunale skatteforvaltning med klageadgang til skatteankenævnet.
 Det var denne afgørelse med  

 tilhørende begrundelse som B påklagede til mig.
 I anledning af klagen  

 indhentede jeg udtalelser fra Told- og Skatteregion X og Told- og  

 Skattestyrelsen.
 Told- og Skatteregion X  

 anførte i sin udtalelse af 20. april 1993 følgende:
 "...
 I henhold til  

 Skatteministeriets bekendtgørelse nr. 417 af 6. juni 1991, § 3, stk. 1, nr.  

 10  

 træffer den kommunale skattemyndighed afgørelser som 1. instans efter  

 kildeskattelovens § 55, stk. 1, 1. pkt. og efter § 14, stk. 1 kan  

 afgørelserne  

 påklages til told- og skatteregionerne.
 Kildeskattelovens § 55, stk.  

 1, 1. pkt., lyder således:
 Må det antages, at den  

 allerede betalte foreløbige skat væsentlig vil overstige slutskatten ..., og  

 vil det virke åbenbart urimeligt at afvente det ... fastsatte tidspunkt for  

 tilbagebetalingen, tilbagebetales det beløb, som efter skattemyndighedens  

 skøn  

 er betalt for meget, straks.
 Anmodningen skal være  

 indgivet inden kalenderårets udgang, 2. pkt.
Der skal altså tages stilling  

 til, om den for meget betalte skat væsentlig overstiger slutskatten, ligesom  

 der skal udøves et skøn over beløbets størrelse.
Uagtet der i loven står  

 skøn,  

 er det regionens opfattelse, at der er tale om en konkret beregning.
Dog kan  

 der være et lille skønselement, idet ikke alle komponenter til brug for  

 beregningen kan tilvejebringes, hvorfor man må skønne over de ukendte  

 komponenter.
Told- og Skattestyrelsen  

 (tidl.
Statsskattedirektoratet) har i SD-cirkulære 1984-37 af 11/10 1984  

 taget  

 stilling til, hvad den anså for at være væsentligt.
 Efter ligningslovens § 32 D  

 fastsætter den kommunale skattemyndighed grundlaget for den foreløbige skat  

 (forskudsregistreringen), med klageadgang til skatteankenævnet.
 En udbetaling efter  

 kildeskattelovens § 55 er, efter regionens opfattelse, en ændring af  

 forskudsregistreringen, idet der reelt er tale om ændring af grundlaget for  

 den  

 foreløbige skattebetaling.
Hvis en skatteyder f.eks. den  

 1/6 anmoder om at få ændret grundlaget fordi han f.eks. har tegnet anparter i  

 et projekt, og der herefter allerede lige akkurat er betalt årets fulde skat,  

 vil dette resultere i, at der udstedes et skattefrikort gældende for resten  

 af  

 året.
Er der betalt mere end den fulde skat, vil der blive udstedt et  

 frikort,  

 og den derudover for meget betalte skat vil blive udbetalt i forbindelse  

 dermed.
Ønsker skatteyder at klage  

 over skattemyndighedens fastsættelse af grundlaget for den foreløbige skat,  

 kan  

 dette påklages til skatteankenævnet.
Er der i denne forbindelse uenighed om,  

 hvorvidt den foreløbige skat væsentlig overstiger slutskatten, kan dette,  

 efter  

 regionens opfattelse, påklages særskilt til regionen.
 Efter regionens opfattelse er  

 der ingen forskel på disse situationer og så den situation, hvor skatteyder  

 anmoder om en ændring/tilbagebetaling så tæt på den 31/12, at der af  

 praktiske  

 grunde ikke kan udstedes et frikort, men kun ske udbetaling af det for meget  

 betalte.
Dertil kommer, at hvis  

 regionen skal tage stilling til skatteberegningsgrundlaget, kommer man i  

 konflikt med den grundlæggende idé i skattestyrelsesloven, nemlig at det er  

 det  

 læge element, der skal tage stilling til klager over  

 skatteberegningsgrundlaget  

 og ikke embedsværket.
Denne konflikt forstærkes yderligere, hvis regionen, i  

 første omgang, skal tage stilling til skatteberegningsgrundlaget, idet  

 afgørelsen er foreløbig i og med at grundlaget ved den endelige ligning kan  

 påklages til skatteankenævnet.
..." Told- og Skattestyrelsen  

 anførte i sin udtalelse af 18. maj 1993 følgende:
"... Told- og  

 Skattestyrelsen er enig med klageren i, at kompetenceforholdene i  

 kildeskattelovens § 55, stk. 1, der ikke blev ændret i forbindelse med  

 ændring  

 af skattestyrelsesloven i 1989, kan virke uklare sammenholdt med reglerne i  

 ligningslovens § 32 D, stk. 1. Told- og Skattestyrelsen kan dog tiltræde  

 Told-  

 og Skatteregion (X's) foranstående udtalelse om, at kompetencen til at træffe  

 afgørelse efter kildeskattelovens § 55 må anses for delt således, at den  

 kommunale skatteforvaltnings fastsættelse af forskudsregistreringsgrundlaget  

 kan påklages til skatteankenævnet, der træffer den endelige afgørelse, medens  

 øvrige spørgsmål behandles af kommunens skatteforvaltning med klageadgang til  

 told- og skatteregionen.
Regionen kan f.eks. tage stilling til tvister om en  

 klage er rettidig, eller om forskellen mellem den skat, der skal betales i  

 henhold til forskudsansættelsen og den skat, der faktisk bliver betalt er så  

 væsentlig, at udbetaling kan ske efter kildeskattelovens § 55, jf.  

 SD-cirkulære  

 1984-37. Udbetaling af overskydende skat uden ændring af forskudsansættelsen  

 kan f.eks. ske i tilfælde, hvor en lønmodtager med stærkt svingende indtægter  

 i  

 nogle måneder ikke har kunnet udnytte sit bundfradrag fuldt ud.
I denne sag har (K) Kommune  

 gennem Told- og Skatteregion (X) oplyst, at den beregnede skat for 1992 på  

 grundlag af forskudsansættelsen udgør 428.921 kr. med tillæg af indregnet  

 restskat på 236 kr. ialt 429.157. Der er i 1992 indeholdt A-skat med 428.368  

 kr.
Der er således ingen overskydende skat at udbetale for 1992. Under  

 henvisning hertil, samt til at klagen til regionen udelukkende vedrører  

 forskudsansættelsen, finder Told- og Skattestyrelsen, at det er med rette, at  

 Told- og Skatteregion (X) har afvist at realitetsbehandle klagen.
 Det kan oplyses, at en  

 ændring af forskudsregistreringsgrundlaget, som ønsket af klageren vil  

 medføre  

 en negativ indkomst for 1992 og udbetaling af overskydende skat på 428.128  

 kr.
 (B) har vedlagt klagen til  

 Folketingets Ombudsmand TS-cirkulære 1990-20 af 11. april 1990 og  

 TS-meddelelse  

 1993-5.
Told- og Skattestyrelsen skal  

 i den anledning oplyse, at TS-cirkulære 1990-20 intet har med  

 forskudsregistreringen at gøre.
Cirkulæret tilsigter at afhjælpe den ulempe  

 der  

 følger af, at EDB-kørsler af gamle indkomstår kun finder sted med måneders  

 mellemrum.
Det indebærer, at skatteydere, der f.eks. har fået medhold ved  

 Landsskatteretten eller ved domstolene, risikerer at skulle vente i mange  

 måneder på en maskinelt udskrevet årsopgørelse og den medfølgende  

 overskydende  

 skat.
At et kommunalt afslag på udbetaling i henhold til dette cirkulære kan  

 påklages til regionen, betyder ikke, at regionen herved opnår en særlig  

 adgang  

 til at ændre ansættelsesgrundlaget.
F.s.v. angår TS-meddelelse  

 1993-5 fremgår det klart af næstsidste afsnit, at Told- og Skattestyrelsen  

 foreslår kommunerne at godkende de omhandlede projekter.
Meddelelsen er  

 samtidig en tilkendegivelse af, at Told- og Skattestyrelsen ikke mener sig  

 berettiget til at gribe direkte ind i forbindelse med forskudsansættelsen.
Told- og Skattestyrelsen vil  

 i ligningsvejledningen for 1993 præcisere kompetencefordelingen i relation  

 til  

 forskudsregistrering og § 55 udbetalinger." I en skrivelse til B udtalte  

 jeg herefter følgende:
 "Ifølge  

 kildeskattelovens § 55, stk. 1, 1. pkt., er der mulighed for, i et løbende  

 indkomstår, at få udbetalt en allerede betalt foreløbig skat, såfremt denne  

 antages væsentligt at ville overstige slutskatten med tillæg af overført  

 restskat mv. og med fradrag af overført overskydende skat mv., og såfremt det  

 vil virke åbenbart urimeligt at afvente tidspunktet for normal årsopgørelse.
Bestemmelsen er indsat ved  

 den oprindelige kildeskattelov, lov nr. 100 af 31. marts 1967. Det fremgår af  

 bestemmelsens forarbejder, jf.
Folketingstidende 1966/67, tillæg A, sp.  

 253-254, at formålet med bestemmelsen er i særlige tilfælde at give mulighed  

 for tilbagebetaling af foreløbig indbetalt skat forud for den almindelige  

 skatteansættelse, når det må antages, at der allerede er berigtiget  

 væsentligt  

 mere i foreløbig skat, end den skattepligtige skal betale i slutskat.
Det er  

 samtidig en betingelse, at det vil virke åbenbart urimeligt at udsætte  

 tilbagebetalingen til den almindelige tilbagebetaling af overskydende skat i  

 forbindelse med slutopgøret.
Ved lov nr. 231 af 23. maj  

 1984 om såkaldt "fremrykket årsopgørelse" blev bestemmelsen ændret,  

 idet adgangen til at begære tilbagebetaling blev begrænset, således at  

 begæringen fremtidig skulle fremsættes inden udgangen af det kalenderår,  

 hvori  

 den foreløbige skat opkræves.
Det fremgår af lovens forarbejder - jf.  

 Folketingstidende 1983/84, 2. samling, tillæg A, sp. 3602, at der i  

 forbindelse med etableringen af "fremrykket årsopgørelse" og heraf  

 følgende tidligere tilbagebetaling af eventuel overskydende skat ikke fandtes  

 behov for en adgang til tilbagebetaling efter udløbet af det kalenderår, som  

 tilbagebetalingen vedrører.
Kompetencen til at træffe  

 afgørelse efter kildeskattelovens § 55, stk. 1, 1. pkt., er ved § 3 i  

 bekendtgørelse nr. 417 af 6. juni 1991 henlagt til de kommunale  

 skatteforvaltninger.
Efter § 14, stk. 1, i samme bekendtgørelse kan de  

 kommunale skatteforvaltningers afgørelser påklages til told- og  

 skatteregionerne, uden at der i bekendtgørelsen eller andetsteds er givet  

 forskrifter, som direkte eller indirekte vedrører denne kompetencefordeling.
 Bekendtgørelsens § 14, stk.  

 1, er sålydende:
"Afgørelser efter § 3,  

 stk. 1 og 2, kan påklages til told- og skatteregionerne." Ifølge ligningslovens § 32 D,  

 stk. 1, fastsætter den kommunale skattemyndighed grundlaget for den  

 foreløbige  

 skattesvarelse (forskudsansættelsen) enten forud for indkomstårets  

 påbegyndelse eller i det løbende indkomstår.
Betingelserne for ændring af  

 forskudsansættelsen i det løbende indkomstår er angivet i kildeskattelovens §  

 53, stk. 1, hvortil ligningslovens § 32 D henviser.
Det fremgår heraf, at det  

 er en betingelse, at den skattepligtiges indkomst eller formueforhold ændres  

 væsentligt i forhold til en allerede foretagen forskudsansættelse.
 Den kommunale  

 skattemyndigheds afgørelse efter ligningslovens § 32 D kan ifølge  

 bestemmelsen  

 forlanges indbragt for skatteankenævnet.
Ligningslovens § 32 D er  

 indsat ved lov nr. 191 af 31. maj 1968 i forbindelse med den samtidige  

 indførelse af kildeskatteloven.
Det fremgår af lovens forarbejder - jf.  

 Folketingstidende 1967/68, tillæg A, sp. 2568 - at bestemmelsen regulerer  

 kompetence og klageadgang ved myndighedernes fastlæggelse af grundlaget for  

 opkrævning af foreløbig skat.
Efter den oprindelige formulering skulle  

 forskudsansættelsen foretages af en kommunalt udpeget forskudsregistrator med  

 klageadgang til den kommunale ligningskommission, men uden yderligere  

 klageadgang.
Formålet med denne klagebegrænsning var af administrativ art,  

 idet der ikke fandtes behov for en langstrakt klagebehandling, når henses til  

 forskudsansættelsens tidsmæssige udstrækning på højst et år.
Ved lov nr. 823 af 19.  

 december 1989 blev ligningslovens § 32 D ændret som konsekvens af den  

 samtidige  

 reformering af skattestyrelsesloven.
Ved lovændringen blev kompetencen til at  

 fastlægge grundlaget for den foreløbige skattesvarelse henlagt til den  

 kommunale  

 skattemyndighed samtidig med, at dennes afgørelse kunne påklages til  

 skatteankenævnet.
Det fremgår af lovens  

 forarbejder - jf.
Folketingstidende 1989/90, tillæg A, sp. 300 - at  

 klageadgangen til skatteankenævnet er begrundet ud fra hensynet til bevarelse  

 af det folkevalgte element.
 Efter nugældende formulering  

 af ligningslovens § 32 D er skatteankenævnets afgørelse fortsat en endelig  

 administrativ afgørelse, selvom det ikke udtrykkeligt fremgår af  

 bestemmelsen.  

 Dette fremgår i stedet indirekte af skattestyrelsesloven, idet  

 landsskatteretten eller andre myndigheder ikke er tillagt kompetence til at  

 behandle klager over skatteankenævnets afgørelser efter ligningslovens § 32  

 D.
 Således som kildeskattelovens  

 § 55, stk. 1, 1. pkt., og ligningslovens § 32 D er formuleret, involverer en  

 skatteyders begæring om udbetaling af for meget indbetalt foreløbig skat  

 efter  

 kildeskattelovens § 55, stk. 1, 1. pkt., og heraf følgende ændring af  

 forskudsansættelsen  

 for den resterende del af indkomståret efter ligningslovens § 32 D, to  

 selvstændige og formelt uafhængige skatteforvaltningsretlige afgørelser.  

 Udbetalingskravet er således et spørgsmål om tilbagebetaling af allerede  

 opkrævet skat, medens ændring af forskudsansættelse er et spørgsmål om  

 fastlæggelse af grundlaget for den foreløbige skattesvarelse for den  

 resterende  

 del af indkomståret.
 Denne skelnen fremgår også af  

 reglerne for kompetencefordelingen ved klagebehandling af de respektive  

 afgørelser. § 14, stk. 1, i bekendtgørelse nr. 417 af 6. juni 1991 hjemler  

 således told- og skatteregionerne en enekompetence ved behandlingen af  

 klagesager vedrørende tilbagebetaling efter kildeskattelovens § 55, stk. 1,  

 1.  

 pkt., medens ligningslovens § 32 D hjemler skatteankenævnet en enekompetence  

 ved behandling af klagesager vedrørende forskudsansættelse.
Som anført af Told- og  

 Skatteregion (X) og Told- og Skattestyrelsen i deres høringssvar er det ofte  

 således, at de to forvaltningsretlige afgørelser skal afgøres parallelt og på  

 samme grundlag, idet en imødekommelse af en tilbagebetaling af for meget  

 indbetalt foreløbig skat i samme omfang aktualiserer en ændring af  

 forskudsansættelsen.
Hertil kommer yderligere, at en begæring om  

 tilbagebetaling omfatter en forudgående stillingtagen til indkomstopgørelsen,  

 som ud fra hensynet til, at denne i videst muligt omfang kan være  

 overensstemmende med den senere skatteansættelse, bør foretages efter  

 skattestyrelseslovens almindelige regler om skatteansættelse, dvs. af den  

 kommunale skattemyndighed med klageadgang til skatteankenævnet.
 Uanset disse formålsbestemte  

 betragtninger mener jeg ikke, at Told- og Skatteregion (X) har haft grundlag  

 for at afvise klage over (K) Kommunes skatteforvaltnings afgørelse af 10.  

 december 1992 vedrørende tilbagebetaling af foreløbig betalt skat for  

 indkomståret 1992.
 Jeg lægger her vægt på, at  

 kildeskattelovens § 55, stk. 1, 1. pkt., og ligningslovens § 32 D, stk. 1, er  

 klart afgrænsede såvel i henseende til anvendelsesområde som klageadgang.  

 Behandlingen af klager over en afgørelse truffet efter kildeskattelovens § 55  

 er således i § 14 i bekendtgørelse nr. 417 af 6. juni 1991 henlagt til told-  

 og  

 skatteregionerne, uden at der i bekendtgørelsen, forarbejderne til  

 kildeskattelovens § 55 og ligningslovens § 32 D eller andetsteds forefindes  

 grundlag for at indskrænke denne ubetingede kompetencefordeling.
Jeg har samtidig hermed gjort  

 Told- og Skatteregion (X) bekendt med min opfattelse og henstillet, at Deres  

 klage af 12. marts 1993 over (K) Kommunes skatteforvaltning  

 realitetsbehandles,  

 for så vidt angår indkomståret 1992. Jeg forudsætter her, at Deres klients  

 årsopgørelse for indkomståret 1992 endnu ikke er udfærdiget og meddelt til  

 Deres klient, idet en tilbagebetaling efter kildeskattelovens § 55 alene kan  

 foretages, såfremt behandlingen af en begæring herom - foretaget af den  

 kommunale skattemyndighed eller ved påklage til told- og skatteregionen - kan  

 afsluttes inden den ordinære skatteansættelse.
Det er samtidig en betingelse,  

 at begæring om tilbagebetaling fremsættes til den kommunale skattemyndighed  

 inden udgangen af det kalenderår, hvori den foreløbige skat opkræves.
 Da jeg ikke er i besiddelse  

 af oplysninger om, hvorvidt Deres klients skatteansættelse for indkomståret  

 1992 er foretaget på nuværende tidspunkt, er jeg ude af stand til at vurdere,  

 hvorvidt forudsætningen for told- og skatteregionens klagebehandling er  

 opfyldt.
Jeg har orienteret Told- og  

 Skattestyrelsen om min henstilling og opfattelse af kompetencen til  

 klagebehandling af afgørelser truffet efter kildeskattelovens § 55, stk. 1,  

 1.  

 pkt." Told- og Skatteregion X  

 oplyste herefter i skrivelse af 15. februar 1994 at regionen havde  

 realitetsbehandlet sagen.
 I en skrivelse til Told- og  

 Skatteregion X tog jeg det oplyste til efterretning.
