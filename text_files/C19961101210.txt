 Efter drøftelse med Dansk Fængselsforbund og Foreningen af  

 Fængselsinspektører og Vicefængselsinspektører bestemmes følgende:
1. Det følger af cirkulæreskrivelse af 25. spetember 1985, at der  

 til direktoratet skal ske indberetning om undvigelse, selvmord m.v. samt  

 alvorligere episoder.
Blandt andet af hensyn til den løbende tilvejebringelse  

 af det bedst mulige statistiske grundlag skal man herved indskærpe  

 tjenestestedernes indberetningspligt i henhold til denne cirkulæreskrivelse.
 2. Ved skrivelse af 30. marts 1984 til Kriminalforsorgens  

 anstalter og arresthuse anmodede direktoratet om at modtage indberetning,  

 hvor indsatte anmeldes til politiet for vold mod personalet jfr. § 119. Det  

 har vist sig, at der ikke i alle tilfælde har været indberettet i disse  

 sager.
I den anledning vedlægges et indberetningsskema vedrørende vold og trusler  

 om vold m.v. mod ansatte i fængsler og arresthuse.
Skemaet skal udfyldes af  

 tjenestestedets ledelse på baggrund af rapporter m.v. og en samtale med den  

 eller de ansatte, der har været udsat for vold eller trusler om vold fra  

 indsattes side.
Skemaet bedes indsendt hertil med ledelsens bemærkninger om  

 episoden, herunder med oplysning om hvilke eventuelle foranstaltninger,  

 hændelsen måtte have givet anledning til.
Indsendelse af skemaet skal ikke  

 afvente udfaldet af en eventuel straffesag mod den indsatte.
Direktoratet  

 skal dog orienteres, såfremt der efter eventuel politianmeldelse af episoden  

 ikke rejses tiltale henholdsvis, ved beslutning om tiltale, om straffesagens  

 udfald.
Det bemærkes, at trusler om vold alene skal indberettes, såfremt truslen  

 objektivt er egnet til at fremkalde frygt hos den ansatte.
Indsattes  

 anvendelse af ukvemsord og lignende, der ikke indeholder egentlige trusler,  

 skal ikke indberettes.
 Indsendelsen af skema med bemærkninger kan træde i stedet for den  

 skriftlige indberetning efter reglerne i cirkulæreskrivelse af 25. september  

 1985. Om der tillige skal ske telefonisk indberetning til direktoratet,  

 følger af §§ 1-4 i ovennævnte cirkulæreskrivelse.
 3. Indberetningsskemaerne vil danne grundlag for en årlig  

 statistik på området.
 Retningslinierne i denne skrivelse træder i kraft den 1. januar 1996.  

 Samtidig ophæves skrivelse af 30. marts 1984.
 E.B.
