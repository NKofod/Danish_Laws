(Anmeldelsesbekendtgørelsen) § 1 I bekendtgørelse nr. 548 af 20. juni 1996 om anmeldelse, registrering,  

 gebyr samt offentliggørelse m.v. i Erhvervs- og Selskabsstyrelsen  

 (Anmeldelsesbekendtgørelsen) foretages følgende ændring:
 Bilag 1 affattes som anført i bilaget til denne bekendtgørelse.
§ 2 Bekendtgørelsen træder i kraft den 17. januar 1997, men har dog virkning  

 for registreringer, der foretages efter den 1. januar 1997.
Erhvervs- og Selskabsstyrelsen, den 9.  

 januar 1997 Ole Blondal / Anne-Lise Andersen Bilag 1 Takster 1. Registrerings- og årsgebyrer for  

 registreringspligtige virksomheder Der skal ikke betales registrerings- og årsgebyrer for aktieselskaber,  

 anpartsselskaber, virksomheder omfattet af lov om erhvervsdrivende  

 virksomheder samt udenlandske filialer af disse.
 For registrering af binavne udover 5 i et anpartsselskab skal der dog  

 betales et gebyr pr. binavn på 1.000 kr., jf. anpartsselskabslovens § 2, stk.  

 4, 3. pkt.
 For øvrige virksomhedsformer betales registrerings- og årsgebyrer efter  

 nedenstående takster.
 I tilfælde af manglende betaling af registreringsgebyr vil der blive  

 pålagt et rykkergebyr på 100 kr.
 Årsgebyret for fonde skal bl.a. dække modtagelse og bekendtgørelse af  

 årsregnskaber, administration af den omhandlede lovgivning og visse ikke  

 særligt prissatte ydelser.
Årsgebyret betales for et helt kalenderår ad gangen.
Gebyret beregnes på  

 grundlag af fondens egenkapital ifølge årsregnskabet for det seneste  

 regnskabsår.
Det nedrundes til nærmeste hele kronebeløb. Årsgebyret forfalder  

 efter et regnskabsårs udløb.
2. Registreringsgebyrer for foreninger For hver betegnelse eller afdeling, som en forening eller sammenslutning  

 ønsker registreret, betales 1.000 kr.
 For registrering af et særligt kendetegn betales 1.500 kr.
 For ændringer betales pr. anmeldelse 1.000 kr.
