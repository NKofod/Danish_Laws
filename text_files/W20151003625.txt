Ligebehandlingsnævnets afgørelse om køn - forskellige priser - medhold J.nr. 2500024-09 Det var i strid med ligestillingsloven, at en pornoklub lod kvinder og transvestitter komme gratis ind, når mænd, der ikke er transvestitter skulle betale éntre.
Ligebehandlingsnævnets afgørelse Klagen drejer sig om forskelsbehandling på grund af køn i forbindelse med entrè priser i en pornoklub.
Sagsfremstilling Der er klaget over, at en pornoklub tager forskellige entrè priser for mænd og kvinder.
Kvinder og transvestitter kan efter det oplyste komme gratis ind, mens mænd, der ikke er transvestitter skal betale 100 kr.
Parternes bemærkninger Klager mener, at dette er et brud på ligebehandlingsloven.
Der er ikke krævet godtgørelse, da klager ikke selv har besøgt den pågældende klub.
 Indklagede har ikke svaret i sagen, og afgørelsen træffes derfor på grundlag af klagers oplysninger.
Ligebehandlingsnævnets bemærkninger og konklusion Det er ikke tilladt, at forskelsbehandle kvinder og mænd indenfor offentlig forvaltning og erhvervsmæssig og almen virksomhed.
Klubben har udøvet forskelsbehandling mellem de to køn ved at opkræve en entrè pris på 100 kr. for mænd, der ikke er transvestitter, og lade kvinder og transvestitter få fri entrè. Klubben har hermed overtrådt ligestillingsloven.
