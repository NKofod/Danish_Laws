Bibeskæftigelse  

 ved selvstændig virksomhed medlemmet ejer motionscenter som ægtefællen  

 driver  

  ansat arbejdskraft  spørgsmål om der er aftalt fast deling af  

 arbejdet Arbejdsmarkedets Ankenævn har behandlet Deres klage på  

 møde den 25. august 2005.
Ankenævnet traf denne A F G Ø R E L S E Deres deltagelse i X Fitness anses for at være udøvelse  

 af selvstændig virksomhed som bibeskæftigelse med ret til dagpenge.
 Ankenævnet ændrer således Arbejdsdirektoratets afgørelse af den  

 11. november 2004.
B E G R U N D  

 E L S E Ankenævnet har lagt til grund, at De ikke har klaget  

 over, at Deres deltagelse i X Fitness anses for at være udøvelse af  

 selvstændig  

 virksomhed som bibeskæftigelse for Dem.
 Nævnet har desuden lagt til grund:
  

 	  

 at De fra 1989 til 30.  

 april 2004 var ansat i Y A/S, hvor De arbejdede som IT-chef,   

 	  

 at De blev opsagt på  

 grund af nedskæringer og omstrukturering,   

 	  

 at De siden december  

 2000 har ejet virksomheden X Fitness (motionscenter),   

 	  

 at X Fitness drives af  

 Deres ægtefælle,   

 	  

 at der er ansat og  

 ulønnet medhjælp i virksomheden,   

 	  

 at medhjælpernes  

 arbejdsopgaver i virksomheden er daglig ledelse, receptionsarbejde og  

 undervisning,  

 og   

 	  

 at virksomheden er  

 åben i dag- og aftentimerne mandag - fredag og i dagtimerne lørdag - søndag.
 På skema om drift af selvstændig virksomhed som  

 bibeskæftigelse, som De udfyldte den 17. maj 2004, har De oplyst:
  

 	  

 at De forventede at  

 bruge 0-3 timer ugentligt på virksomheden,   

 	  

 at De forventede at  

 andre (fx ansatte eller ulønnet medhjælp) ville bruge 80-85 timer ugentligt  

 på  

 virksomheden,   

 	  

 at det i praksis er  

 Deres ægtefælles virksomhed, og at han passer forretningen mandag - fredag  

 frem  

 til kl. ca. 16,   

 	  

 at frivillige er  

 ekstra i receptionen fra kl. 17-20 samt i weekends og på helligdage,   

 	  

 at instruktører  

 (ansatte og frivillige) afholder holdundervisning,   

 	  

 at De af og til  

 afholder holdundervisning, og   

 	  

 at De af og til  

 hjælper med rengøring søndag morgen.
 I Deres klage af 1. december 2004 har De blandt andet  

 oplyst:
  

 	  

 at De kun kan  

 undervise i styrketræning på hold (PUSH),   

 	  

 at de timer, De har  

 undervist, har været skemalagt til tirsdage kl. 17.40-18.15 og torsdage kl.  

 18.30-19.45,   

 	  

 at Deres ægtefælle og  

 den ansatte arbejdskraft har receptionsarbejde, passer den frie styrketræning  

 og har hold i Spinning,   

 	  

 at der derudover er en  

 ansat, som har holdundervisning i Spinning & Aerobic samt i  

 styrketræning.
 Ankenævnet finder efter en konkret vurdering, at det på  

 det foreliggende grundlag er sandsynliggjort, at Deres bibeskæftigelse i X  

 Fitness til enhver tid kan udføres uden for normal arbejdstid.
 Nævnet har ved denne vurdering lagt vægt på:
  

 	  

 at det er Deres  

 ægtefælle, der driver virksomheden,   

 	  

 at det er Deres  

 ægtefælle, der sammen med virksomhedens ansatte og frivillige udfører langt  

 størstedelen  

 af arbejdet i virksomheden, herunder receptionsarbejde, pasning af den frie  

 styrketræning samt den overvejende del af holdundervisningen, og   

 	  

 at Deres deltagelse i  

 virksomheden alene har bestået i lejlighedsvis rengøring om søndagen samt  

 holdundervisning inden for en enkelt kategori efter normal arbejdstid.
 Nævnet har endvidere lagt vægt på Deres forudgående  

 lønarbejde samt det beskedne tidsmæssige omfang af Deres deltagelse i  

 virksomheden.
 Nævnet finder således, at det må lægges til grund, at der er en  

 stiltiende aftale om, at Deres deltagelse i virksomheden er begrænset til  

 lejlighedsvis rengøring samt holdundervisning på et enkelt hold.
 Nævnet finder ikke, at der er tale om underordnet deltagelse i virksomheden  

 af ringe omfang.
 Nævnet har herved lagt vægt på, at De udover lejlighedsvis  

 rengøring har haft holdundervisning.
 De er derfor omfattet af bekendtgørelsens § 3, stk. 1,  

 hvorefter Deres ret til dagpenge er begrænset til 78 uger.
 Hvis der sker ændringer i Deres deltagelse i virksomheden eller i  

 virksomhedens drift og omfang i øvrigt, skal De straks meddele dette til  

 arbejdsløshedskassen, der skal tage stilling til, om De fortsat kan anses for  

 berettiget til dagpenge.
R E G L E R Ankenævnet henviser til:
  

 	  

 § 58, stk. 1,  

 nr. 2 a i lov om arbejdsløshedsforsikring m.v., jf. lovbekendtgørelse nr. 708  

 af 13. august 2003, og   

 	  

 § 2, stk. 1  

 og stk. 2, § 3, stk. 1 og § 5, stk. 1, nr. 5 i  

 Arbejdsdirektoratets bekendtgørelse nr. 73 af 9. februar 2004 om udøvelse af  

 selvstændig virksomhed som bibeskæftigelse.
O P L Y S N I  

 N G E R N E  

 I  

 S A G E N Sagen er afgjort på grundlag af de akter, som ankenævnet  

 har modtaget fra Arbejdsdirektoratet.
 De kan læse om afgørelsens retlige grundlag på de følgende sider.
 Regler:
 Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003:
§ 58.  

  

 Efter forhandling med  

 Beskæftigelsesrådet kan direktøren for Arbejdsdirektoratet fastsætte regler  

 om 2)  

 	  

 retten til dagpenge  

 for et medlem, a)  

 	  

 som under ledighed har bibeskæftigelse ved  

 selvstændig virksomhed, Arbejdsdirektoratets  

 nr. 73 af 9. februar 2004 om udøvelse af selvstændig virksomhed som  

 bibeskæftigelse:
 § 1.  

  

 Denne bekendtgørelse gælder for  

 medlemmer, der alene eller sammen med andre udøver selvstændig virksomhed som  

 bibeskæftigelse.
 Stk. 2.  

  

 Selvstændig virksomhed, der ikke  

 er hovedbeskæftigelse eller forsikringsgrundlag for medlemmet, anses for  

 bibeskæftigelse.
§ 2.  

  

 Retten til dagpenge er betinget  

 af, at medlemmet kan sandsynliggøre, at bibeskæftigelsen til enhver tid kan  

 udføres uden for normal arbejdstid.
Medlemmet skal bl.a. oplyse a-kassen om:
 1)  

 	  

 Arten og omfanget af  

 virksomheden.
 2)  

 	  

 Ansat arbejdskraft.
3)  

 	  

 Egen og eventuel  

 ægtefælles eller medejers arbejdsindsats.
Herunder om der er aftale om fast  

 deling af arbejdet mellem ægtefæller eller medejere.
 4)  

 	  

 Virksomhedens  

 omsætning og indtjening.
Stk. 2.  

  

 Vurderingen efter stk. 1  

 skal ske på grundlag af alt arbejdet i virksomheden.
Det gælder dog ikke,  

 hvis  

 en del af arbejdet udføres af ansat arbejdskraft, ægtefælle eller medejere,  

 og  

 der er aftalt fast deling af arbejdet.
Stk. 3.  

  

 Retten til dagpenge er også  

 betinget af, at medlemmet står til rådighed for arbejdsmarkedet i det omfang,  

 der gælder for medlemmet.
Der henvises til bekendtgørelse om rådighed.
 Stk. 4.  

  

 Et medlem, der har haft  

 lønarbejde i fuldt normalt omfang i mindst 26 uger lige før ledigheden og  

 samtidig har haft bibeskæftigelse, kan opfylde stk. 3. Det er en  

 betingelse, at virksomheden under ledighed føres videre i samme eller mindre  

 omfang.
 Stk. 5.  

  

 Medlemmet skal give a-kassen  

 besked, hvis der sker ændringer i virksomhedens drift eller omfang.
 § 3.  

  

 For et medlem, som har  

 bibeskæftigelse, og som opfylder betingelserne i § 2, er retten til  

 dagpenge efter lovens § 55 begrænset til 78 uger, jf. dog §§ 4 og  

 5.  

 Kun uger, der forbruger af ydelsesperioden, indgår i beregningen af de 78  

 uger.
Stk. 2.  

  

 Perioden på 78 uger, jf.  

 stk. 1, regnes fra første ledige dag, hvor medlemmet får ydelser eller  

 deltager  

 i tilbud, der er omfattet af lovens § 55, stk. 5, og samtidig har  

 bibeskæftigelse.
Perioder, hvor der er udbetalt feriedagpenge, sidestilles  

 med  

 ledighed, selv om medlemmet er i arbejde.
 .
 § 5.  

  

 Undtaget fra  

 dagpengebegrænsningen efter § 3 er et medlem, der udøver følgende former  

 for virksomhed:
1)  

 	  

 Virksomhed, som ikke  

 udøves regelmæssigt og mere end midlertidigt.
Dog kun, hvis der ikke er tale  

 om  

 indledning til en mere varig udøvelse af virksomhed.
 2)  

 	  

 Fritidsfiskeri, hvis  

 det personlige arbejde, der er forbundet med fiskeriet er af ringe omfang.
 3)  

 	  

 Biavl med højst 15  

 bistader.
4)  

 	  

 Drift af én  

 udlejningsejendom med op til 10 lejemål.
Medlemmet må kun i mindre omfang  

 personligt  

 udføre administration, småreparationer og viceværtfunktioner.
5)  

 	  

 Underordnet  

 deltagelse af ringe omfang i ægtefællens virksomhed.
Deltagelsen må ikke have  

 indflydelse på virksomhedens drift.
6)  

 	  

 Fredskov på højst 5  

 hektar.
Fredskoven skal ligge på medlemmets faste bopæl eller fritidsbopæl.
 7)  

 	  

 Egen vindmølle, når  

 medlemmets arbejde herved er helt ubetydeligt.
