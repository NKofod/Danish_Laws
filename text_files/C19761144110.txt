 På grund af en betydelig ventetid ved flere af statens bilinspektioner er  

 der opstået problemer, særligt med afviklingen af de periodiske syn.  

 Problemet er størst i København og Nordsjælland, hvor publikum for tiden ikke  

 kan påregne at kunne reservere tid til synet inden sidste rettidige mødedato.
 For at undgå uberettigede pladeinddragelser skal justitsministeriet anmode  

 bilinspektionerne i de kredse, hvor periodiske syn berammes til foretagelse  

 efter sidste rettidige mødedato, om at meddele publikum, at pladeinddragelse  

 ved politiets foranstaltning tidligst vil blive påbegyndt 12 uger efter  

 sidste rettidige mødedato.
Endvidere skal man anmode politiet om at holde sig underrettet om de  

 nærmeste bilinspektioners ventetider for foretagelse af periodiske syn.
I de  

 kredse, hvor bilinspektionerne berammer synene til efter sidste rettidige  

 mødedato, skal man anmode politiet om at vente 4 uger, efter at man har  

 modtaget centralregisterets anmodning om inddragelse af nummerplade(r)  

 (formular Mo 215), inden pladeinddragelsen iværksættes.
 Endelig skal man anmode om, at motorkontorerne afpasser fastsættelsen af  

 sidste mødedato på tilsigelserne til syn i medfør af færdselslovens § 13,  

 stk. 3 (formular Mo 21), efter fremstillingsstedets berammelsestider for  

 disse syn.
 P.M.V.
 E.B.
P.
Wiese.
