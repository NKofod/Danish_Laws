 1.  Finansministeriet og Socialpædagogernes Landsforbund har  

 indgået vedlagte overenskomst af 1989, der træder i stedet for overenskomsten  

 af 22. juli 1987.
 Ændringer i forhold til de hidtidige bestemmelser er markeret med streger  

 i margenen.
Almindelige bemærkninger 2.  Der henvises til Finansministeriets cirkulære om  

 ministeriepuljer (LP.nr. 40/89) af 22. maj 1989 med tilhørende vejledning.
Vedrørende stillingsopslag Ved opslag af stillinger skal anvendes en sådan form for avertering, som  

 findes bedst egnet til at bringe opslaget til offentlig kundskab.
Alt efter  

 stillingens art og tjenestestedets beliggenhed kan avertering ske gennem  

 Statstidende, dagspressen eller fagblade eller på anden måde, som findes  

 formålstjenlig.
 Det henstilles, at der ved opslag af stillinger gives en nærmere  

 beskrivelse af det til stillingen knyttede arbejds-og ansvarsområde i  

 tilfælde, hvor stillingsbetegnelsen i sig selv ikke giver tilstrækkelig  

 oplysning.
Bemærkninger til de enkelte bestemmelser Til § 2. Ansættelsesbreve Det henstilles, at der samtidig med ansættelsesbrev udleveres den ansatte  

 et eksemplar af den gældende overenskomst og arbejdstidsregler.
Til § 4. Anciennitet Ændringen af bestemmelsen om opgørelse af anciennitet er kun redaktionel i  

 forhold til den hidtil gældende overenskomst.
Til § 8. Natpenge Hvis der ikke foreligger en specificeret lønoversigt, henstilles det, at  

 der til den ansatte udleveres en opgørelse over de i lønperioden optjente  

 særlige ydelser.
Til § 9. Arbejdstid Den gennemsnitlige ugentlige arbejdstid er 38 timer.
Fra 1. september 1990  

 nedsættes arbejdstiden til 37 timer i gennemsnit pr. uge.
 Opsparet frihed afvikles ved tildeling af hele fridage efter samme regler,  

 som gælder for tjenestemænd.
 Månedslønnen ændres ikke som følge arbejdstidsnedsættelsen.
 Det henstilles, at tjenesteplanerne, der bør tilstræbes tilrettelagt på en  

 sådan måde, at den gennemsnitlige ugentlige arbejdstid kan opgøres over en  

 periode, der ikke overstiger 6 uger, udarbejdes efter drøftelse med  

 tillidsrepræsentanten, og således at der ved tjenestetidstilrettelæggelsen i  

 videst muligt omfang tages hensyn til de ansatte.
 Det henstilles endvidere, at eventuelle ændringer i  

 tjenestetilrettelæggelsen, der sker på ledelsens initiativ - når bortses fra  

 tilfældigt forekommende over- og merarbejde - meddeles den ansatte  

 skriftligt.
Til § 10. Deltidsbeskæftigelse For så vidt angår frigørelsesattester henvises til Finansministeriets  

 cirkulære af 30. december 1987, LP.nr. 205/87.
Til § 12. Afskedigelse Meddelelse til organisationen om opsigelse skal fremsendes samtidig med,  

 at opsigelsen meddeles til den ansatte.
Meddelelse til organisationen skal  

 gives, selvom den ansatte har fremsat anmodning om, at en sådan meddelelse  

 ikke gives.
Meddelelse til vedkommende tillidsrepræsentant kan ikke træde i  

 stedet for meddelelse til organisationen.
 Det henstilles, at personalereduktioner, der agtes gennemført i  

 forbindelse med større rationaliseringsforanstaltninger, der berører de af  

 nærværende overenskomst omfattede medarbejdere, drøftes mellem skolen og  

 repræsentanter for Socialpædagogernes Landsforbund, forinden de pågældende  

 foranstaltninger besluttes og iværksættes, jf. tillige Finansministeriets  

 cirkulære af 21. november 1979 om samarbejde og samarbejdsudvalg i statens  

 virksomheder og institutioner, § 4, stk. 4.
Til § 12, stk. 2. Sygdom Såfremt den ansatte som følge af tjenesten pådrager sig virus hepatit, der  

 bevirker, at den pågældende efter 120-dages reglen risikerer at blive  

 afskediget, tages der mellem overenskomstparterne forhandling om en  

 særordning for den pågældende.
Til § 18. Tillidsrepræsentanter Finansministeriet og Socialpædagogernes Landsforbund har indgået ny aftale  

 om tillidsrepræsentanter, der udtager reglerne om afskedigelse af  

 tillidsrepræsentanter, idet praktiske omsorgsmedarbejdere er omfattet af  

 hovedaftale af 20. juni 1988 mellem Finansministeriet og Statsansattes  

 Kartel, Overenskomstsektionen, der bl.a. indeholder regler om afskedigelse af  

 tillidsrepræsentanter.
Til § 13. Graviditet, barsel og adoption Aftalen mellem Finansministeriet og Centralorganisationernes Fællesudvalg  

 om fravær fra arbejdet på grund af graviditet, barsel og adoption er optrykt  

 sammen med Finansministeriets cirkulære af 7. september 1989, APD.nr. 064/89.
Til § 15. Tjenestefrihed For praktiske omsorgsmedarbejdere, som er ansat efter nærværende  

 overenskomst, finder reglerne i Finansministeriets cirkulære af 23. juni 1971  

 vedrørende deltagelse i uddannelseskurser og reglerne i Finansministeriets  

 cirkulære af 21. november 1979 om samarbejde og samarbejdsudvalg i statens  

 virksomheder og institutioner tilsvarende anvendelse.
Hovedaftale Opmærksomheden henledes på, at ansatte efter denne overenskomst er  

 omfattet af hovedaftale af 20. juni 1988 mellem Statsansattes Kartel og  

 Finansministeriet - man bedes særligt være opmærksom på hovedaftalens § 8 og  

 § 9, der indeholder regler om procedure i forbindelse med afskedigelser. (Den  

 mellem parterne indgåede hovedaftale af 15. december 1981 udgår.
 Eventuelle tvivlsspørgsmål vedrørende overenskomsten forelægges  

 Finansministeriet.
Yderligere eksemplarer af overenskomsten vil kunne fås ved henvendelse til  

 Finansministeriet, Administrations- og Personaledepartementet, H.C.
Andersens  

 Boulevard 43, 1553 København V, telefon 33 92 33 44, lokal 24202 og 24286.
 Cirkulæret har virkning fra den 1. april 1989. Samtidig ophæves cirkulære  

 af 31. august 1987 (LP.nr. 98/87) om overenskomst for praktiske  

 omsorgsmedarbejdere ansat på Kofoeds Skole.
Finansministeriet, Administrations- og Personaledepartementet, den 6. april 1990 P.M.V.
 E.B.
Elisabeth Rasmussen OVERENSKOMST FOR PRAKTISKE OMSORGSMEDARBEJDERE ANSAT PÅ KOFOEDS SKOLE Dækningsområde § 1.  Denne overenskomst omfatter de i stk. 3 og 4  

 nævnte personalegrupper, ansat ved den selvejende institution Kofoeds Skole,  

 for så vidt angår hovedskolen, afvænningsklinikken for alkoholikere, Holger  

 Nielsens Ungdomsbolig og Louisestiftelsen.
 Som omsorgsmedarbejder m.v. kan alene ansættes personer, der er fyldt 18  

 år.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er undtaget fra overenskomsten.
 Stk. 3.  Praktiske omsorgsmedarbejdere med en  

 tjenestetid på mindst 15 timer ugentlig og med 3 måneders uafbrudt  

 beskæftigelse ved skolen.
 Stk. 4.  Timelønnede praktiske omsorgsmedarbejdere, det  

 vil sige ansatte, der antages med henblik på afløsning under ferie, sygdom,  

 afspadsering og lignende af midlertidig karakter, eller ansatte med mindre  

 end 15 timers ugentlig beskæftigelse ved skolen, er alene omfattet af de  

 særlige regler i § 17.
Ansættelsesbreve § 2.  Ved ansættelsen og så vidt muligt forud for  

 tiltrædelsen udfærdiges et af skolen og forbundet godkendt ansættelsesbrev,  

 jf. i øvrigt § 12, stk. 2.
Løn § 3.  Lønnen fastsættes således, at den i  

 overenskomstperioden svarer til den for statens tjenestemænd gældende løn for  

 samme stedtillægsområde på nedenfor nævnte skalatrin.
 Stk. 2.  Praktiske omsorgsmedarbejdere, aflønnes efter  

 de for tjenestemænd gældende skalatrin 10, 11, 12 og 13, som alle er 2-årige.
Anciennitetsopgørelse § 4.  Anciennitet ved ansættelsen:
 Lønanciennitet fra tidligere tilsvarende ansættelse kan medtages ved  

 indplacering efter regler svarende til reglerne fastsat i Finansministeriets  

 cirkulære af 16. juli 1987 om lønanciennitet for tjenestemænd i staten.  

 (LP.nr. 101/87).
 Hvor forholdene taler derfor, kan der mellem overenskomstens parter for  

 andet tilsvarende arbejde træffes aftale om fastsættelse af anciennitet efter  

 andre regler.
 Stk. 2.  Anciennitet under ansættelsen:
 Lønancienniteten regnes normalt fra ansættelsen.
 Optjening af fuld lønanciennitet under ansættelsen forudsætter en  

 beskæftigelse på mindst 15 timer pr. uge.
Pension § 5.  Der indbetales med virkning fra 1. april 1990  

 pensionsbidrag i overensstemmelse med pensionsaftale af 2. november 1989  

 mellem Finansministeriet og Statsansattes Kartel.
Lønberegning/-fradrag § 6.  Praktiske omsorgsmedarbejdere er omfattet af de  

 for tjenestemænd fastsatte regler om lønfradrag/lønberegning, jf. for tiden  

 cirkulære af 24. maj 1985 om lønfradrag/lønberegning for tjenestemænd (LP.nr.  

 29/85).
Lønudbetaling § 7.  Lønnen udbetales månedsvis bagud, og der  

 udleveres så vidt muligt den ansatte en specificeret oversigt over det  

 udbetalte beløb.
 Natpenge m.v.
 § 8.  Til praktiske omsorgsmedarbejdere ydes natpenge,  

 godtgørelse for tjeneste på lørdage, søn- og helligdage m.v. samt godtgørelse  

 for delt tjeneste efter de for statens tjenestemænd til enhver tid gældende  

 regler.
 Arbejdstid, fridage, overarbejde m.v.
 § 9.  For så vidt angår opgørelse af arbejdstiden,  

 godtgørelse for mistede fridage, vederlæggelse af eventuelt overarbejde,  

 opsparing af frihed m.v. henvises til de for statens tjenestemænd på  

 tilsvarende skalatrin gældende regler.
Deltidsbeskæftigelse § 10.  Den i § 3, stk. 2 nævnte løn forudsætter  

 heltidsbeskæftigelse, jf. § 9.
 Stk. 2.  For deltidsansatte reduceres den i § 3, stk. 2  

 nævnte løn i forhold til den nedsatte arbejdstid.
Ferie § 11.  De ansatte er omfattet af ferieloven med de  

 afvigelser der følger af nedennævnte bestemmelser.
Stk. 2.  Til ansatte, der er berettiget til ferie med  

 løn, og som ved feriens afholdelse har en anden fast arbejdstid end i det  

 foregående kalenderår (optjeningsår), ydes ferielønnen med samme brøkdel, som  

 tjenesten i det foregående kalenderår (optjeningsår) har andraget.
Såfremt  

 der i optjeningsåret har været periodevise ændringer i den faste arbejdstid,  

 tages der ved ferielønnens beregning alene hensyn til arbejdstidsændringer af  

 en måneds varighed og derover.
 Stk. 3.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 4.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af Stk. 5.  I det beløb, der er beregnet efter stk. 4,  

 fradrages Stk. 6.  Den særlige feriegodtgørelse udgør 1 1/2 pct.  

 af beregningsgrundlaget efter stk. 4 og 5.
 Stk. 7.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, men inden for den  

 normale 38 timers (fra 1. september 1990: 37 timers) arbejdsuge, ydes for  

 sådan tjeneste feriegodtgørelse med 12 1/2 pct.
 Opsigelsesvarsel, løn under sygdom, militærtjeneste m.v.
 § 12.  De i funktionærloven omhandlede regler om  

 opsigelse, løn under fravær på grund af sygdom og afskedigelse som følge af  

 sygdom, indkaldelse til militærtjeneste, samt efterløn finder anvendelse for  

 ansatte efter nærværende overenskomst.
 Stk. 2.  Den i funktionærlovens § 5, stk. 2, anførte  

 regel om opsigelse med 1 måneds varsel, når den pågældende inden for et  

 tidsrum af 12 på hinanden følgende måneder har oppebåret løn under sygdom i i  

 alt 120 dage, optages i ansættelsesbrevet.
Graviditet, barsel og adoption § 13.  Praktiske omsorgsmedarbejdere er omfattet af  

 aftale af 5. september 1989 mellem Finansministeriet og  

 centralorganisationerne under Centralorganisationernes Fællesudvalg om fravær  

 på grund af graviditet, barsel og adoption.
 For ansatte, der ikke opfylder kravet om karenstid i ovennævnte aftale  

 gælder reglerne i lov nr. 244 af 19. april 1989 om ligebehandling af mænd og  

 kvinder med hensyn til beskæftigelse og barselorlov m.v., samt bekendtgørelse  

 nr. 205 af 28. marts 1989 af lov om dagpenge ved sygdom eller fødsel.
Barns 1. sygedag § 14.  Institutionen kan give den ansatte hel eller  

 delvis tjenestefrihed uden lønafkortning til pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde.
I denne fraværssituation indgår dog ikke de særlige ydelser,  

 som er omhandlet i Finansministeriets vejledninger om udbetaling af visse  

 særlige ydelser under sygdom, jf. cirkulærer af 25. maj 1977 og 2. maj 1978.
 Stk. 4.  Adgangen til tjenestefrihed uden lønafkortning  

 efter stk. 1, kan for den enkelte ansatte inddrages ved misbrug.
Tjenestefrihed § 15.  Der kan af Kofoeds Skole gives ansatte adgang  

 til ekstraordinær tjenestefrihed uden løn, hvor det ikke strider mod skolens  

 interesse.
 Stk. 2.  Tjenestefrihed kan gives i indtil 1 år ad  

 gangen, dog længst i 3 år, og det er skolens ansvar, at der er en stilling  

 ledig til den pågældende ved tjenestefrihedens ophør.
 Stk. 3.  Ansatte tillægges ret til tjenestefrihed uden  

 løn til de formål og af den varighed, der er nævnt i Finansministeriets  

 bekendtgørelse af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Befordringsgodtgørelse m.v.
 § 16.  Der tilkommer på tjenesterejser og ved  

 udstationering de ansatte befordningsgodtgørelse samt time- og dagpenge efter  

 de for statens tjenestemænd til enhver tid gældende regler og satser.
Særlige regler for timelønnede § 17.  Timelønnede, jf. § 1, stk. 4, aflønnes i  

 overenskomstperioden med en timeløn, svarende til 1/1976 (fra 1. september  

 1990 til 1/1924) af den til statens tjenestemænd på skalatrin 10 incl.  

 stedtillæg fastsatte løn.
 Stk. 2.  Anciennitetsoptjening finder ikke sted.
 Stk. 3.  Timelønnede er omfattet af ferieloven, jf.  

 lovbekendtgørelse nr. 352 af 2. juli 1981 om ferie med senere ændringer.
Stk. 4.  Ansættelsesforholdet kan ophæves fra dag til  

 dag.
For timelønnede, der har været beskæftiget ved skolen i mindst 3 uger,  

 og som inden for de seneste 4 uger har været beskæftiget i mindst 40 timer,  

 gælder et gensidigt opsigelsesvarsel på 7 dage.
Stk. 5.  For timelønnede, hvis ansættelsesforhold i  

 henhold til stk. 4 kan ophæves fra dag til dag, betragtes  

 ansættelsesforholdet som ophørt i tilfælde af sygdom.
Dette gælder dog ikke,  

 såfremt sygdommen er opstået som følge af tilskadekomst i tjenesten.
 Stk. 6.  Timelønnede aflønnes med mindst 3 timers  

 betaling pr. fremmøde.
 Stk. 7.  Timelønnede praktiske omsorgsmedarbejdere er  

 omfattet af lov om dagpenge ved sygdom eller fødsel, jf. senest  

 bekendtgørelse nr. 205 af 28. marts 1989. Ved fravær på grund af graviditet,  

 barsel eller adoption gælder § 13.
Stk. 8.  For så vidt angår arbejdstid gælder § 3, stk.  

 1, § 19, stk. 1 og § 21 i de for tjenestemænd herom fastsatte regler, jf. for  

 tiden Finansministeriets cirkulære af 31. august 1988. (LP.nr. 112/88) Stk. 9.  I øvrigt gælder for timelønnede følgende  

 paragraffer i denne overenskomst:
 § 1,  stk. 1, 2, 4, og § 8, § 16, § 18 og § 19.
 For timelønnede, der ikke ansættes som afløsere, gælder endvidere § 2.
Tillidsrepræsentant § 18.  For tillidsrepræsentanter gælder reglerne i  

 medfølgende aftale af 6. marts 1990 (bilag 1).
Ikrafttræden og opsigelse § 19.  Overenskomsten har virkning fra 1. april 1989  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1991.
 Stk. 2.  Aflønningen sker - fra det tidspunkt, da en  

 opsigelse af overenskomsten får gyldighed, og indtil en ny overenskomst  

 indgås - på grundlag af den på overenskomstens sidste gyldighedsdag gældende  

 lønjusteringsaftale for statens tjenestemænd.
København, den 6. marts 1990 Socialpædagogernes Finansministeriet Landsforbund P.M.V.
 E.B.
Sissel Lindgaard Niels Paludan Bilag 1.
AFTALE OM TILLIDSREPRÆSENTANTER MELLEM FINANSMINISTERIET OG SOCIALPÆDAGOGERNES LANDSFORBUND Hvor vælges tillidsrepræsentant § 1.  Ved institutionen (eller en afdeling af  

 institutionen) udvælger de der beskæftigede omsorgsmedarbejdere af deres  

 midte en omsorgsmedarbejder til at være tillidsrepræsentant over for ledelsen  

 eller dennes repræsentant.
 Stk. 2.  I afdelinger af institutionen med seks  

 omsorgsmedarbejdere eller derunder vælges dog ingen tillidsrepræsentant,  

 medmindre begge parter ønsker det.
Hvem kan vælges til tillidsrepræsentant § 2.  Tillidsrepræsentanten skal vælges blandt de  

 anerkendt dygtige omsorgsmedarbejdere, der har arbejdet mindst 1 år på det  

 pågældende arbejdssted.
Hvor sådanne ikke findes i et antal af mindst fem,  

 suppleres dette tal blandt de omsorgsmedarbejdere, der har arbejdet der  

 længst.
Valg af tillidsrepræsentant § 3.  Valget af tillidsrepræsentant skal finde sted på  

 en sådan måde, at alle omsorgsmedarbejdere, som er beskæftiget i  

 institutionen eller afdelingen på valgtidspunktet, sikres mulighed for at  

 kunne deltage i valget, der kun er gyldigt, når flere end en trediedel af de  

 der beskæftigede omsorgsmedarbejdere har stemt for vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Socialpædagogernes Landsforbund og meddelt ledelsen for  

 den pågældende institution, der dog er berettiget til at gøre indsigelse mod  

 valget over for forbundet, dog senest 3 uger efter at ledelsen har modtaget  

 underretning om valget.
Stedfortræder for tillidsrepræsentant § 4.  Hvor en tillidsrepræsentant er fraværende på  

 grund af sygdom, ferie, deltagelse i kursus eller lignende, kan der efter  

 aftale med arbejdsgiveren udpeges en stedfortræder for tillidsrepræsentanten.  

 En således udpeget stedfortræder har i den periode, hvori vedkommende  

 fungerer, den samme beskyttelse som den valgte tillidsrepræsentant, såfremt  

 pågældende opfylder betingelserne for at blive valgt til tillidsrepræsentant  

 i henhold til § 2.
Samarbejde § 5.  Det er tillidsrepræsentantens - såvel som  

 arbejdsgiverens og dennes repræsentants - pligt at gøre sit bedste for at  

 vedligeholde og fremme et godt samarbejde på arbejdsstedet.
Klager og henstillinger § 6.  Når en eller flere af tillidsrepræsentantens  

 kolleger ønsker det, kan tillidsrepræsentanten forebringe deres klager eller  

 henstillinger for ledelsen, dog kun såfremt sagen ikke bliver ordnet  

 tilfredsstillende ved dennes repræsentant på arbejdsstedet.
 Stk. 2.  Føler vedkommende sig ikke tilfredsstillet ved  

 ledelsens afgørelse, står det pågældende frit for at anmode sin organisation  

 om at tage sig af sagen, men det er pågældendes og pågældendes  

 arbejdskollegers pligt at fortsætte arbejdet uforstyrret, indtil anden  

 bestemmelse træffes af Socialpædagogernes Landsforbund.
Talsmand § 7.  På afdelinger af institutionen med  

 holddriftsarbejde kan tillidsrepræsentanten på de skift, hvor pågældende ikke  

 arbejder, og som omfatter mindst fem omsorgsmedarbejdere, udpege en talsmand  

 til på sine vegne at søge eventuelle uoverensstemmelser oplyst og ordnet  

 eller, bringe sagen videre til tillidsrepræsentanten.
Funktion i arbejdstiden § 8.  Tillidsrepræsentantens udførelse af de ham/hende  

 påhvilende hverv skal ske på en sådan måde, at det er til mindst mulig gene  

 for hans/hendes produktive arbejde.
 Stk. 2.  Dersom det er nødvendigt, at vedkommende for at  

 opfylde sine forpligtelser som tillidsrepræsentant på institutionen må  

 forlade sit arbejde i arbejdstiden, skal pågældende forud herfor træffe  

 aftale med arbejdsgiveren eller dennes repræsentant.
Aflønning § 9.  Hvis aftale i henhold til § 8, stk. 2, er  

 truffet, eller hvis der på ledelsens foranledning i øvrigt lægges beslag på  

 tillidsrepræsentanten i arbejdstiden i spørgsmål, som angår institutionen og  

 omsorgsmedarbejderne, skal han/hun for den tid, der medgår hertil, aflønnes  

 med sin sædvanlige løn, jf. § 3 i overenskomsten af dags dato.
Stk. 2.  Såfremt tillidsrepræsentanten arbejder i  

 holdskifte, og institutionen lægger beslag på den pågældende uden for  

 hans/hendes ved skiftehold fastlagte arbejdstid, ydes tilsvarende frihed med  

 løn.
Ved indkaldelse til møde og lignende på forud fastlagte fridage ydes  

 tilsvarende frihed med løn.
Stk. 3.  Ved henvendelse inden for arbejdstiden i  

 spørgsmål, der angår institutionen og medarbejderne, fra en  

 tillidsrepræsentant til institutionens stedlige repræsentant eller til  

 institutionens ledelse ydes løn som i stk. 1 anført.
Tilsvarende gælder,  

 såfremt forholdene gør en henvendelse fra tillidsrepræsentanten nødvendig  

 uden for hans/hendes normale arbejdstid.
Klubformand § 10.  Hvis omsorgsmedarbejderne på institutionen,  

 henholdsvis en afdeling heraf, slutter sig sammen i en faglig klub eller  

 lignende, skal tillidsrepræsentanten være formand.
Afskedigelse af tillidsrepræsentant § 11.  En tillidsrepræsentants afskedigelse skal  

 begrundes i tvingende årsager, og ledelsen har bortset fra ved arbejdsmangel  

 pligt til at forlænge den pågældendes opsigelsesvarsel med 3 måneder, dog kan  

 det samlede opsigelsesvarsel højst udgøre i alt 6 måneder.
København, den 6. marts 1990 Socialpædagogernes Finansministeriet Landsforbund P.M.V.
 E.B.
Sissel Lindgaard Niels Paludan Bilag 2.
PROTOKOLLAT i tilknytning til hovedaftale af 20. juni 1988 mellem Finansministeriet og  

 Statsansattes Kartel, Overenskomstsektionen.
 Parterne er enige om nedenstående bemærkning til en bestemmelse i  

 hovedaftalen:
 ad § 5, stk. 3.
 Der er mellem parterne enighed om, at der i givet fald skal indgås en  

 aftale, der som minimum sikrer et nødvendigt beredskab inden for de områder,  

 der vil blive berørt af en arbejdsstandsning.
København, den 6. marts 1990 Socialpædagogernes Finansministeriet Landsforbund P.M.V.
 E.B.
