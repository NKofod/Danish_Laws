Fremsat den 4. oktober 2000 af  

 skatteministeren (Ole Stavad) Forslag til Lov om ændring af fusionsskatteloven og andre skattelove (Konsekvensændringer som følge af lov nr. 333  

 af 16. maj 2000 om ændring af realkreditloven) § 1 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 954 af 5. november  

 1996, som ændret bl.a. ved lov nr. 874 af 3. december 1999, og senest  

 ved § 2 i lov nr. 453 af 31. maj 2000, foretages følgende  

 ændring:
 1. I § 14 b indsættes efter stk. 2:
 »Stk. 3. En bunden fondsreserve som nævnt i § 76 a  

 i realkreditloven, der tilføres det modtagende aktieselskab, medregnes  

 ikke ved opgørelsen af aktieselskabets skattepligtige indkomst.«.
 Stk. 3 og 4 bliver herefter stk. 4 og 5.
§ 2 I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven),  

 jf. lovbekendtgørelse nr. 774 af 16. august 2000, foretages  

 følgende ændring:
 1. § 10, stk. 4, affattes således:
 »Stk. 4. Stk. 1-3 finder tilsvarende anvendelse, hvor  

 realkreditobligationer eller andre værdipapirer udstedes i forbindelse  

 med instituttets indgåelse af kursaftaler, såfremt der ved  

 kursaftalens udløb ydes eller refinansieres lån, der er omfattet  

 af stk. 1, nr. 1, 2, 4 eller 6, på grundlag af de udstedte  

 værdipapirer.«.
§ 3 I lov nr. 911 af 16. december 1998 om ændring af kursgevinstloven,  

 skattekontrolloven og skattestyrelsesloven (Hensættelser i penge- og  

 realkreditinstitutter m.fl.) foretages følgende ændring:
 1. I det ved § 1, nr. 3, indsatte stk. 6 til § 25,  

 udgår i 1. pkt.,: », Dansk  

 Landbrugs Realkreditfond«.
§ 4 Stk. 1. Loven træder i kraft dagen efter  

 bekendtgørelse i Lovtidende.
 Stk. 2. Lovens § 1 har virkning for omdannelser, hvor  

 omdannelsesdatoen er den 1. januar 2000 eller senere.
Bemærkninger til lovforslaget Almindelige bemærkninger Lovforslaget skal ses i sammenhæng med de  

 ændringer, der blev vedtaget ved lov nr. 333 af 16. maj 2000 om  

 ændring af realkreditloven.
Efter de nye regler i realkreditloven er  

 det muligt for fondsbaserede realkreditinstitutter at omdanne sig til  

 aktieselskaber efter indkapslingsmodellen.
Ved fusion mellem et  

 realkreditinstitut og et af fonden ejet eller oprettet aktieselskab  

 overdrages fondens aktiver og passiver som helhed til et af fonden ejet eller  

 oprettet aktieselskab, der har tilladelse til at drive realkreditvirksomhed.  

 I aktieselskabet »indkapsles« en bunden fondsreserve svarende til  

 værdien af de indskudte aktiver efter fradrag af fondens  

 gæld.
Det foreslås at ændre fusionsskatteloven,  

 således at en bunden fondsreserve ikke skal medregnes til den  

 skattepligtige indkomst hos det modtagende aktieselskab ved en sådan  

 omdannelse.
Dette svarer til de gældende regler for omdannelse af  

 Værdipapircentralen til et aktieselskab.
 Forslaget indeholder desuden konsekvensrettelser i  

 kursgevinstloven som følge af den ændrede affattelse af  

 realkreditlovens bestemmelser om obligationsudstedelse.
 Derudover indeholder forslaget en konsekvensrettelse i den  

 endnu ikke ikrafttrådte bestemmelse i kursgevinstlovens § 25,  

 stk. 6. Konsekvensrettelsen skyldes lov nr. 348 af 17. maj 2000, hvorved  

 Dansk Landbrugs Realkreditfond overføres til realkreditloven.
Provenumæssige konsekvenser Ændringen af fusionsskatteloven, så omdannelse  

 af fondsejede realkreditinstitutter efter indkapslingsmodellen ikke  

 udløser beskatning, skønnes ikke at medføre et egentligt  

 provenutab, idet ændringen må anses for at være en  

 forudsætning for sådanne omdannelser.
Lovforslaget har ikke  

 provenumæssige konsekvenser i øvrigt.
Administrative konsekvenser Lovforslaget skønnes ikke at have administrative  

 konsekvenser for det offentlige.
Administrative og økonomiske konsekvenser for erhvervslivet Lovforslaget sammenholdt med lov nr. 333 af 16. maj 2000  

 om ændring af realkreditloven forventes at bidrage til bedre rammer for  

 strukturtilpasning af den finansielle sektor, men skønnes ikke at  

 indebære administrative konsekvenser for realkreditinstitutterne.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget skal ses i sammenhæng med lov nr. 333  

 af 16. maj 2000 om ændring af realkreditloven.
Regeringen har anmodet  

 om Europa-Kommissionens bekræftelse af, at den foreslåede  

 skattefritagelse i fusionsskatteloven for den bundne fondsreserve ikke  

 indebærer statsstøtte efter EU-retten.
Det bemærkes, at  

 Europa-Kommissionen i forbindelse med vedtagelsen af lov nr. 1072 af 20.  

 december 1995 om værdipapirhandel m.v. har fået forelagt de  

 tilsvarende regler for Værdipapircentralen.
Det forventes  

 således, at lovforslaget ikke skal notificeres i henhold til  

 EF-traktatens artikel 87-88.
Vurdering af konsekvenser af  

 lovforslaget Positive konsekvenser/mindreudgifter (hvis ja, angives  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen.
 Ændringen af fusionsskatteloven, så omdannelse af  

 fondsejede realkreditinstitutter efter indkapslingsmodellen ikke  

 udløser beskatning, skønnes ikke at medføre et egentligt  

 provenutab, idet ændringen må anses for at være en  

 forudsætning for sådanne omdannelser.
Administrative konsekvenser for stat, kommuner og  

 amtskommuner Ingen.
 Ingen.
Økonomiske konsekvenser for erhvervslivet Lovforslaget forventes at bidrage til bedre rammer for  

 strukturtilpasning af den finansielle sektor.
 Ingen.
Administrative konsekvenser for erhvervslivet Ingen.
 Ingen.
Miljømæssige konsekvenser Ingen.
 Ingen.
Administrative konsekvenser for borgerne Ingen.
Ingen Forholdet til EU-retten Lovforslaget skal ses i sammenhæng med lov nr. 333 af  

 16. maj 2000 om ændring af realkreditloven.
Regeringen har anmodet om  

 Europa-Kommissionens bekræftelse af, at den foreslåede  

 skattefritagelse i fusionsskatteloven for den bundne fondsreserve ikke  

 indebærer statsstøtte efter EU-retten.
Det forventes, at  

 lovforslaget ikke skal notificeres i henhold til EF-traktatens artikel  

 87-88.
Bemærkninger til lovforslagets  

 enkelte bestemmelser Til § 1 Ved lov nr. 333 af 16. maj 2000 om ændring af  

 realkreditloven blev der i realkreditloven indsat regler om omdannelse af  

 fondsbaserede realkreditinstitutter.
Efter realkreditlovens §§ 76a - 76c  

 kan fondsbaserede realkreditinstitutter omdanne sig til aktieselskaber uden  

 etablering af en fond efter den såkaldte "indkapslingsmodel".  

 Ved fusion mellem et realkreditinstitut og et aktieselskab, som er ejet eller  

 oprettet af fonden, og som har tilladelse til at drive realkreditvirksomhed,  

 overdrages fondens aktiver og passiver som helhed til dette aktieselskab.
I  

 aktieselskabet »indkapsles« en bunden fondsreserve svarende til værdien  

 af de indskudte aktiver efter fradrag af fondens gæld.
Den bundne fondsreserve kan efter realkreditloven bruges  

 til dækning af underskud, der ikke dækkes af beløb, der  

 kan anvendes til udbytte i aktieselskabet.
Ved en eventuel senere fusion med  

 et andet realkreditinstitut overtager det fortsættende selskab  

 fondsreserven på de samme vilkår, som var gældende indtil  

 fusionen.
 Det foreslås, at den bundne fondsreserve ikke skal  

 medregnes til den skattepligtige indkomst hos det modtagende aktieselskab.  

 Dette svarer til reglerne for omdannelse af Værdipapircentralen til et  

 aktieselskab, jf. fusionsskattelovens § 14 h, stk. 3. Hvis den  

 bundne fondsreserve anvendes til dækning af underskud, sker der ingen  

 beskatning af den del af reserven, som anvendes til  

 underskudsdækning.
Til § 2 Ændringen er redaktionel og er en følge af,  

 at realkreditlovens § 48 er ændret.
Den tidligere gældende § 48 indeholdt regler  

 for realkreditinstitutters anbringelse af midler, der fremkommer ved  

 udstedelse af realkreditobligationer eller andre værdipapirer.
I  

 § 48, stk. 3, var der fastsat regler om acontoudstedelse af  

 realkreditobligationer m.v. og anbringelse af midler, der fremkommer herved.  

 Ved lov nr. 333 af 16. maj 2000 om ændring af realkreditloven blev der  

 vedtaget en nyaffattelse af § 48, som indebar, at de tidligere  

 gældende stk. 2 og 3, blev erstattet af en  

 bemyndigelsesbestemmelse for Finanstilsynet til at fastsætte regler om  

 anbringelse af midler i andet end udlån mod pant i fast ejendom.
 Kursgevinstlovens § 10, der omhandler  

 realkreditinstitutternes m.v. udlån og underliggende obligationer, der  

 er ydet henholdsvis udstedt inden den 1. januar 2000, indeholder i  

 stk. 4 en regel om den skattemæssige behandling af acontoudstedte  

 realkreditobligationer og andre værdipapirer, idet der er henvist til  

 realkreditlovens § 48, stk. 3. I konsekvens af den vedtagne  

 nyaffattelse af realkreditlovens § 48, foreslås ved dette  

 lovforslag henvisningen til § 48, stk. 3, erstattet af en  

 formulering, så det tydeligt fremgår af bestemmelsen, at den  

 vedrører acontoudstedelse (forhåndsemission) af  

 realkreditobligationer og andre værdipapirer, dvs.  

 realkreditobligationer m.v., der er blevet udstedt allerede ved  

 indgåelsen af en kursaftale.
Til § 3 Den foreslåede ændring af kursgevinstlovens  

 § 25, stk. 6, er en konsekvens af de ændringer, der er  

 vedtaget ved lov nr. 348 af 17. maj 2000, hvorved loven om Dansk Landbrugs  

 Realkreditfond er ophævet, således at Dansk Landbrugs  

 Realkreditfond i stedet er omfattet af realkreditloven. Ændringen  

 betyder, at det ikke længere er nødvendigt at nævne Dansk  

 Landbrugs Realkreditfond i den pågældende bestemmelse.
Dansk  

 Landbrugs Realkreditfond anses i relation til den pågældende  

 bestemmelse for godkendt i henhold til realkreditloven.
Til § 4 Det foreslås, at loven træder i kraft dagen  

 efter bekendtgørelse i Lovtidende.
 Ændringerne i fusionsskatteloven skal ses i  

 sammenhæng med lov nr. 333 af 16. maj 2000 om ændring af  

 realkreditloven, der trådte i kraft den 18. maj 2000. De  

 foreslåede ændringer i fusionsskatteloven er en  

 forudsætning for omdannelser efter realkreditlovens § 76 a, og det  

 foreslås derfor i stk. 2, at de foreslåede ændringer i  

 fusionsskatteloven har virkning for omdannelser, hvor omdannelsesdatoen er  

 den 1. januar 2000 eller senere.
Bilag Lovforslaget sammenholdt med gældende lov Gældende formulering Lovforslaget § 1 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 954 af 5. november  

 1996, som ændret senest ved § 2 i lov nr. 453 af 31. maj 2000,  

 foretages følgende ændring:
§ 14 b. --- 1. I § 14 b indsættes efter  

stk. 2:
Stk. 3. Aktier i det modtagende selskab, som den  

 erhvervsdrivende fond eller foreningen modtager i henhold til  

 realkreditlovens § 69, anses for anskaffet på det tidspunkt, hvor  

 omdannelsen er vedtaget i alle de involverede selskaber m.v.
Som  

 anskaffelsessum anvendes værdien af de indskudte aktiver efter fradrag  

 af realkreditinstituttets gæld.
 »Stk. 3. En bunden fondsreserve som nævnt i § 76 a  

 i realkreditloven, der tilføres det modtagende aktieselskab, medregnes  

 ikke ved opgørelsen af aktieselskabets skattepligtige indkomst.«.
 Stk. 3 og 4 bliver herefter stk. 4 og 5.
 Stk. 4. Reglerne i stk. 1-3 finder tilsvarende anvendelse  

 på overdragelse af aktiver og gæld til et aktieselskab, som  

 omfattes af realkreditlovens § 68, stk. 2, såfremt  

 overdragelsen alene sker mod vederlag i aktier i dette selskab.
§ 2 I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven),  

 jf. lovbekendtgørelse nr. 774 af 16. august 2000, foretages  

 følgende ændring:
 1. § 10, stk. 4, affattes således:
 »Stk. 4. Stk. 1-3 finder tilsvarende anvendelse, hvor  

 realkreditobligationer eller andre værdipapirer udstedes i forbindelse  

 med instituttets indgåelse af kursaftaler, såfremt der ved  

 kursaftalens udløb ydes eller refinansieres lån, der er omfattet  

 af stk. 1, nr. 1, 2, 4 eller 6, på grundlag af de udstedte  

 værdipapirer.«.
§ 3 I lov nr. 911 af 16. december 1998 om ændring af kursgevinstloven,  

 skattekontrolloven og skattestyrelsesloven (Hensættelser i penge- og  

 realkreditinstitutter m.fl.) foretages følgende ændring:
 1. I det ved § 1, nr. 3, indsatte stk. 6 til § 25,  

 udgår i 1. pkt.,: », Dansk Landbrugs Realkreditfond«.
