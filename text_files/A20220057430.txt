Lov om ændring af lov om kemikalier (Begrænsning i eller forbud mod anvendelse af plantebeskyttelsesmidler på befæstede eller stærkt permeable arealer) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om kemikalier, jf. lovbekendtgørelse nr. 244 af 17. februar 2022, foretages følgende ændring:
 1. I § 38 a indsættes som stk. 2 og 3:
 »Stk. 2. Miljøministeren kan med henblik på at beskytte vandmiljøet, herunder grundvand, fastsætte regler om begrænsning i eller forbud mod anvendelse af plantebeskyttelsesmidler på befæstede eller stærkt permeable arealer.
Stk. 3. Miljøministeren kan for plantebeskyttelsesmidler omfattet af stk. 1 eller 2 fastsætte regler om, at tidligere udstedte godkendelser ikke længere gælder, og regler om afviklingsperioder, herunder regler om salg, anvendelse og besiddelse.« § 2 Loven træder i kraft den 1. juli 2022.
Givet på Christiansborg Slot, den 10. maj 2022 Under Vor Kongelige Hånd og Segl MARGRETHE R.
