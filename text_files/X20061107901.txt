Medarbejderaktier  ansatte i  

 udenlandske datterselskaber og filialer Spørgsmål Kan Skatterådet  

 bekræfte, at betingelsen i ligningslovens §  

 7 A, stk. 2, om, at alle ansatte skal omfattes af en  

 medarbejderaktieordning er opfyldt, såfremt den påtænkte ordning omfatter  

 alle  

 ansatte i den danske del af koncernen, men ikke de ansatte i koncernens  

 udenlandske datterselskaber og filialer? Svar Ja, se  

 sagsfremstilling og begrundelse.
Beskrivelse af de faktiske forhold Ligningslovens §  

 7 A  

 giver de  

 ansatte skattemæssige begunstigelser ved tildeling af medarbejderaktier m.v.  

 Det er en betingelse for at blive omfattet af ligningslovens §  

 7 A, at adgangen til at erhverve aktier m.v. står åben  

 for alle ansatte i virksomheden.
Begrænsninger, der er fastsat efter almene  

 kriterier, kan dog anerkendes.
Da de skatteregler, der gælder i udlandet,  

 normalt ikke er udformet i overensstemmelse med ligningslovens §  

 7 A, vil ansatte i udlandet typisk blive beskattet på en  

 uhensigtsmæssig måde, såfremt de modtager medarbejderaktier.
 Selskabet er  

 øverste moderselskab i koncernen og er noteret på Københavns Fondsbørs.  

 Koncernen  

 består af en række datterselskaber.
 Koncernen har  

 uden for Danmark etableret sig i en række lande.
En del af  

 koncernens udenlandske aktivitet er etableret som filialer af det danske  

 moderselskab.
Andre dele af koncernens udenlandske aktivitet er pt. etableret  

 som datterselskaber til selskabet.
Koncernen har i  

 2005 og 2006 haft en medarbejderaktieordning omfattet af ligningslovens §  

 7 A.
Ordningen har omfattet alle ansatte i koncernen med  

 undtagelse af de ansatte i to datterselskaber.
De ansatte i disse  

 datterselskaber er på et senere tidspunkt i 2006 blevet tilbudt at deltage i  

 medarbejderaktieordninger, der var afpasset efter lokale regler.
Denne  

 anmodning om bindende svar omfatter ikke de allerede tildelte  

 medarbejderaktier.
Oplysninger om dispositionen Koncernen  

 påtænker at tildele sine ansatte i de danske dele af koncernen aktier i  

 selskabet i medfør af ligningslovens §  

 7 A.
Ordningen skal omfatte alle ansatte i koncernens  

 danske selskabers hovedkontorer og filialer i Danmark.
De ansatte i de  

 udenlandske filialer og udenlandske datterselskaber påtænkes ikke omfattet af  

 ordningen.
Tilsvarende gælder de ansatte i udenlandske filialer og  

 udenlandske  

 datterselskaber, som på et senere tidspunkt måtte blive etableret eller  

 erhvervet af koncernen.
Dette skyldes, at ansatte uden for Danmark efter  

 lokale  

 regler typisk vil blive beskattet af værdien på tildelingstidspunktet ved  

 modtagelse af gratisaktier.
Endvidere findes der i andre lande ofte andre  

 former for incitamentsordninger, som er skattemæssigt gunstigere.
Spørgers eventuelle opfattelse ifølge anmodning og bemærkninger til  

 sagsfremstilling Ligningslovens §  

 7 A  

 og kravet om  

 alle ansatte i virksomheden Ligningslovens §  

 7 A, stk. 2, 1. og  

 2. punktum, har følgende formulering:
"Det er en  

 betingelse for skattefritagelse efter stk. 1, at adgangen til at erhverve  

 aktier eller obligationer står åben for alle ansatte i virksomheden.  

 Begrænsninger, der er fastsat efter almene kriterier, kan dog  

 anerkendes." I Ligningsrådets  

 praksis er det accepteret, at ansatte i  

  

 udenlandske datterselskaber  

  

 kan  

 holdes uden for en ordning omfattet af ligningslovens §  

 7 A.
I  


  

 SKM2001.3.LR  


  

 (TfS 2001, 116 LR) udtalte Ligningsrådet således:
"Det var  

 Ligningsrådets opfattelse, at man godt kan tilbyde et datterselskab  

 deltagelse  

 i en medarbejderaktieordning, uden at andre datterselskaber får mulighed  

 herfor.
Man kan derimod ikke i overensstemmelse med ligningslovens  

 § 7 A tilbyde fire medarbejdere i et selskab medarbejderaktier uden  

 at give resten af datterselskabets medarbejdere samme mulighed." Endvidere  

 accepterede Ligningsrådet efter indstilling fra Told- og Skattestyrelsen i  

 TfS  

 2001, 148 LR, at man konkret tildelte medarbejderaktier til ansatte i et  

 amerikansk datterselskab på andre vilkår end ansatte i andre selskaber i  

 koncernen.
Ifølge  

 Ligningsvejledningen og i overensstemmelse hermed skatteministerens svar ved  

 behandlingen af lovforslag L 56 fra 2005 skal en medarbejderaktieordning også  

 omfatte ansatte ved  

  

 udenlandske filialer.
Det er endvidere anført, at det  

 ikke kan være et alment kriterium at afskære ansatte, alene fordi de arbejder  

 i  

 en filial af et selskab, idet dette ville være det samme som at afskære  

 f.eks.  

 de ansatte i regnskabsafdelingen, Ligningsvejledningen 2006-1,  


  

 A.B.1.10  


  

 (Ansatte i udlandet) og skatteministerens svar af 6/12 2005 og af 12/12 2005,  

 Folketingsåret 2005/06, lovforslag L 56.
Rådgivers indstilling Det stillede  

 spørgsmål 1 bør besvares med "Ja".
 Det gøres  

 gældende, at det vil virke hindrende for (og i visse tilfælde reelt afskære  

 muligheden for), at danske selskaber med datterselskaber og filialer i  

 udlandet  

 kan tildele sine ansatte medarbejderaktier i medfør af ligningslovens §  

 7 A, hvis det er en betingelse, at ordningen også skal  

 omfatte ansatte ved selskabets udenlandske datterselskaber og udenlandske  

 filialer.
Vedrørende de  

 ansatte i koncernens  

  

 udenlandske datterselskaber  

  

 gøres det gældende, 1. at  

 formuleringen "står åben for alle ansatte i virksomheden" (1.  

 punktum)  

  

 ikke  

  

 stiller krav om, at også de ansatte i selskabets  

 udenlandske datterselskaber skal være omfattet, 2. at det under  

 alle omstændigheder bør anerkendes som et alment kriterium (2. punktum) at  

 holde ansatte i udenlandske datterselskaber uden for ordningen, 3. at det i  

 administrativ praksis er accepteret, at ansatte i udenlandske datterselskaber  

 kan holdes uden for en medarbejderaktieordning, og 4. at det vil  

 være i strid med restriktionsforbuddet i EF-traktatens art. 43, såfremt det  

 er  

 en betingelse, at også de ansatte i de udenlandske datterselskaber skal  

 omfattes af ordningen, idet Vedrørende de  

 ansatte i selskabet's  

  

 udenlandske filialer  

  

 gøres det gældende, 1. at  

 formuleringen "står åben for alle ansatte i virksomheden" (1.  

 punktum)  

  

 ikke  

  

 stiller krav om, at også de ansatte i selskabets  

 udenlandske filialer skal være omfattet, 2. at det under  

 alle omstændigheder bør anerkendes som et alment kriterium (2. punktum), at  

 holde ansatte i udenlandske filialer uden for ordningen, og 3. at det vil  

 være i strid med restriktionsforbuddet i EF-traktatens art. 43, såfremt det  

 er  

 en betingelse, at også de ansatte i de udenlandske filialer skal omfattes af  

 ordningen, idet Det er som nævnt  

 accepteret i Ligningsrådets praksis, at det ikke er en betingelse, at en  

 ordning  

 står åben for ansatte i  

  

 udenlandske datterselskaber.
Dette er også antaget  

 i den skatteretlige teori, jf.
Søren Rasmussen og Erik Banner-Voigt:  

 Aktieløn,  

 3. udg., p. 194. Forarbejderne til ligningslovens § 7 A taler også  

 for en sådan fortolkning.
Der henvises herom til redegørelsen for  

 forarbejderne  

 i responsum af 29. maj 2006 (vedlagt som bilag II).
 For så vidt  

 angår ansatte ved  

  

 udenlandske filialer  

  

 af danske koncernselskaber er det  

 i Ligningsvejledningen og i overensstemmelse hermed skatteministerens svar  

 ved  

 behandlingen af lovforslag L 56 antaget, at en medarbejderaktieordning  

 også skal omfatte disse ansatte.
Indtil  

 indførelsen af selskabsskattelovens § 8, stk. 2, i 2005 var et dansk selskab  

 som udgangspunkt skattepligtig af sin globale indkomst.
Indtil da kunne den  

 beskrevne praksis muligvis forklares med henvisning til, at selskaber var  

 omfattet af det skattemæssige globalindkomstprincip.
Efter  

 indførelsen af det skattemæssige territorialprincip i selskabsskattelovens §  

 8,  

 stk. 2, i 2005 kan et dansk selskab ikke ved opgørelsen af sin skattepligtige  

 indkomst til Danmark foretage fradrag for udgifter ved en  

 medarbejderaktieordning til ansatte, der er tilknyttet udenlandske filialer.  

 Det er på baggrund heraf nærliggende at fortolke kravet om, at alle ansatte i  

 "virksomheden" skal med i medarbejderaktieordningen på samme måde,  

 hvad enten selskabet har etableret sig med et datterselskab eller et fast  

 driftssted i en anden stat.
Det er naturligt at fortolke udtrykket  

 "virksomhed" (§  

 7 A, stk. 2, 1.  

 punktum) således, at udenlandske filialer ikke omfattes.
Tilsvarende gælder  

 ved  

 fortolkning af udtrykket "virksomhed" i afskrivningslovens § 5,  

 stk.  

 1, således at kun driftsmidler omfattet af dansk beskatning kan berettige til  

 afskrivninger.
 Hverken  

 Ligningsrådet eller Skatterådet har, rådgiver bekendt, hidtil taget  

 udtrykkelig  

 stilling til den praksis, der er beskrevet i Ligningsvejledningen og i  

 skatteministerens svar, og hvorvidt denne praksis er i overensstemmelse med  

 EF-traktatens art. 43.
 Det skal  

 understreges, at denne praksis under alle omstændigheder "kun" er  

 en  

 administrativ praksis, som kan lempes.
 Under alle  

 omstændigheder giver ligningslovens §  

 7 A, stk. 2, 2. punktum, sikker hjemmel for, at det som  

 en begrænsning efter almene kriterier kan tillades, at en  

 medarbejderaktieordning ikke skal stå åben for ansatte i udenlandske  

 filialer.
Et krav om, at  

 også ansatte i de udenlandske dele af koncernen skal omfattes af ordningen,  

 fører til en merbeskatning af disse ansatte.
De ansatte i de udenlandske dele  

 af koncernen vil typisk være skattepligtige i de pågældende lande af værdien  

 af  

 de modtagne medarbejderaktier.
Herved fratages koncernen muligheden for som  

 alternativ at tilbyde sine ansatte andre form for incitamentsaflønning, som  

 skattemæssigt er mere gunstig efter lokale regler.
Denne ulempe kan ikke  

 begrundes med sammenhængen til selskabets fradragsret i Danmark.
Der er  

 nemlig  

 ikke fradragsret for aktier, der er tildelt medarbejdere i udenlandske  

 datterselskaber og udenlandske filialer, jf. selskabsskattelovens § 8, stk.  

 2.
 Vedrørende  

 forholdet til EU-retten er der nedenfor redegjort for, at det vil være i  

 strid  

 med EF-traktatens art. 43, såfremt det er en betingelse, at også de ansatte i  

 de udenlandske dele af koncernen skal omfattes af en ordning efter  

 ligningslovens  

 §  

 7 A.
Ligningsrådet  

 har i sin praksis tidligere - efter indstilling fra Told- og Skattestyrelsen  

 -  

 fortolket bestemmelsen i ligningslovens §  

 7 A, stk. 2, i overensstemmelse med EU-retten.
Dette er således  

 tilfældet i afgørelserne  




  

 SKM2001.464.LR  


,  


  

 SKM2001.560.LR  


  

 og  


  

 SKM2005.174.LR  


,  

 hvor ligningslovens §  

 7 A, stk. 2, blev  

 fortolket i lyset af diskriminationsforbud i direktiverne om tidsbegrænset  

 ansatte og deltidsansatte.
Det skal særligt bemærkes, at den EU-retlige  

 begrundelse  

 ikke fremgår af den forkortede offentliggjorte version af  




  

 SKM2001.464.LR  


.
EF-traktatens  

 art. 43 har direkte anvendelse (umiddelbar anvendelighed) og skal derfor som  

 følge af princippet om EU-rettens forrang lægges til grund, uanset en dansk  

 lovbestemmelse måtte være formuleret i strid med bestemmelsen.
Da en  

 godkendelse af den påtænkte ordning utvivlsomt kan rummes inden for ordlyden  

 af  

 ligningslovens §  

 7 A, stk. 2,  

 handler sagen imidlertid ikke om tilsidesættelse af en dansk lovbestemmelse,  

 men - som det mindre i det mere - om, at ligningslovens § 7 A, stk.  

 2, skal fortolkes i overensstemmelse med EU-retten, jf. tilsvarende de  

 ovennævnte afgørelser fra Ligningsrådet.
Rådgivers  

 indstilling vedrørende forholdet til EF-traktatens art. 43 EF-traktatens  

 bestemmelser om fri bevægelighed, herunder art. 43 om den fri etableringsret,  

 indeholder ifølge EF-domstolens faste praksis såvel et diskriminationsforbud  

 som et restriktionsforbud.
 Der er her tale  

 om, at Danmark i forhold til EF-traktatens art. 43 er oprindelsesstaten.  

 EF-domstolen har i sagerne om hindringer i oprindelsesstaten for en  

 etablering  

 i en anden medlemsstat sammenlignet med en indenlandsk etablering og  

 konstateret, at en forskelsbehandling på den inden- og udenlandske etablering  

 som udgangspunkt er i strid med EF-traktatens art. 43. Se herom ved  

 etablering  

 af selskaber i udlandet EF-domstolens dom af 16.7.1998 (ICI), sag C-264/96,  

 EF-domstolens dom af 18.11.1999 (X AB og Y AB), sag C-200/98, EF-domstolens  

 dom  

 af 18.9.2003 (Bosal), sag C-168/01 og, EF-domstolens dom af 13.12.2005 (Marks  

 & Spencer), sag C-446/03 og ved etablering af en filial i udlandet  

 EF-domstolens dom af 14.12.2000 (Amid), sag C-141/99, præmis 27 ff.
 Det er derfor  

 afgørende, om selskabet ved etablering af et datterselskab eller en filial i  

 en  

 anden medlemsstat (eller et EØS-land) er stillet dårligere end ved etablering  

 af et datterselskab eller en filial i Danmark.
 Da de ansatte i  

 en udenlandsk filial eller et udenlandsk datterselskab typisk vil være  

 hjemmehørende uden for Danmark, mens de ansatte i den danske del af koncernen  

 typisk vil være hjemmehørende i Danmark, vil tildelingen af en  

 medarbejderaktieordning  

 efter ligningslovens §  

 7 A  

 ofte medføre  

 uheldige eller uhensigtsmæssige skattemæssige konsekvenser for de ansatte i  

 den  

 udenlandske del af koncernen.
Krav om udstrækning  

 af ordningen rammer selskabet Såfremt et dansk  

 selskab med et datterselskab/en filial i udlandet ikke har samme adgang til  

 at  

 tilbyde sine ansatte i Danmark en medarbejderaktieordning efter  

 ligningslovens  

 §  

 7 A  

 som danske  

 selskaber, der alene har datterselskaber og filialer i Danmark, udgør dette  

 en  

 hindring i oprindelsesstaten for at etablere sig med datterselskaber og  

 filialer i andre EU-medlemsstater.
 Det kan  

 indledningsvis fastslås, at det medfører en ulempe for det danske selskab,  

 selv  

 om de skattemæssige fordele direkte knyttes til de ansatte i selskabet.  

 Såfremt  

 et dansk selskab med et datterselskab eller en filial i udlandet ikke har  

 mulighed for at tilbyde sine ansatte i Danmark en medarbejderaktieordning  

 efter  

 ligningslovens §  

 7 A, vil selskabet  

 være nødsaget til at udbetale en yderligere løn til sine ansatte, såfremt  

 disse  

 skal stilles, som om betingelserne i ligningslovens § 7 A var  

 opfyldt.
Endvidere vil en  

 betingelse om, at koncernen udstrækker en medarbejderaktieordning til de  

 ansatte i udenlandske datterselskaber og udenlandske filialer medføre, at  

 koncernen tvinges til at påføre sine ansatte i udlandet en uhensigtsmæssig  

 aflønningsform.
Andre former for incitamentsaflønning vil ofte være  

 skattemæssigt begunstiget i andre lande og vil derfor være bedre alternativer  

 for såvel de ansatte som for koncernen, f.eks. den svenske ordning med  

 "vinstdelning".
 Endvidere vil de  

 ansatte, når der ikke er noget skattemæssigt incitament, ofte hellere have  

 kontant aflønning end aktier, idet de ansatte ved kontant aflønning selv kan  

 beslutte, om lønnen skal benyttes til køb af aktier eller til andre formål.  

 Selskabet fratages muligheden for at aflønne på den mest hensigtsmæssige måde  

 efter de lokale forhold, såfremt der stilles et krav om, at en  

 medarbejderaktieordning  

 skal omfatte de ansatte ved de udenlandske dele af selskabet.
Kravet udgør en  

 hindring for den frie etableringsret Et dansk selskab  

 med et datterselskab eller en filial i udlandet vil blive ramt hårdere end et  

 sammenligneligt dansk selskab med et datterselskab eller en filial i Danmark,  

 når selskabet stilles over for et krav om, at en medarbejderaktieordning  

 efter  

 ligningslovens §  

 7 A  

 også skal stå  

 åben for de ansatte i det udenlandske datterselskab, henholdsvis den  

 udenlandske  

 filial.
 Et dansk selskab,  

 der kun har aktivitet i Danmark, og som ved tildeling af en  

 medarbejderaktieordning  

 efter ligningslovens § 7 A bliver stillet over for et krav om at  

 tilbyde alle sine ansatte at deltage i ordningen, vil opnå, at alle eller de  

 fleste ansatte faktisk får glæde af skattebegunstigelsen.
Derimod vil et  

 selskab med et datterselskab eller en filial i udlandet, som ønsker at  

 tilbyde  

 sine ansatte i Danmark en medarbejderaktieordning efter ligningslovens  

 § 7 A, indirekte blive ramt hårdere, såfremt alle selskabets  

 ansatte  

 skal tilbydes at deltage i medarbejderaktieordningen.
Dette skyldes, at der i  

 udlandet typisk ikke er regler, som er identiske med de danske, hvorfor  

 selskabet i givet fald tvinges til at tilbyde sine ansatte i udlandet en  

 medarbejderaktieordning, som ofte medfører uheldige eller uhensigtsmæssige  

 skattemæssige konsekvenser for de ansatte.
Denne  

 forskelsbehandling, som opstår alt efter, om datterselskabet/filialen  

 etableres  

 i udlandet eller i Danmark, tilskynder i sig selv danske selskaber til at  

 etablere deres aktivitet i Danmark frem for i udlandet.
Eller sagt på en  

 anden  

 måde: Denne forskelsbehandling udgør en hindring for, at danske selskaber  

 etablerer sig med datterselskaber/filialer i udlandet.
En sådan hindring er  

 som  

 udgangspunkt i strid med EF-traktatens art. 43, jf. art. 48, medmindre  

 hindringen kan retfærdiggøres af tvingende almene hensyn, som opfylder kravet  

 til proportionalitet.
Hensyn, der kan  

 retfærdiggøre forskelsbehandlingen Da der er tale  

 om en hindring af den frie etableringsret til skade for etablering af  

 aktivitet  

 uden for Danmark, skal det undersøges, om der er tvingende almene hensyn, der  

 kan retfærdiggøre denne hindring.
 EF-domstolen har  

 i sin hidtidige praksis generelt set været tilbageholdende med at acceptere,  

 at  

 tvingende almene hensyn konkret kan retfærdiggøre en forskelsbehandling.
De hensyn,  

 EF-domstolen i sin retspraksis hidtil har accepteret som hensyn, der kan  

 retfærdiggøre  

 en hindring af den frie bevægelighed, kan ikke begrunde denne  

 forskelsbehandling.
Hensynet til sammenhængen i skattesystemet må afvises  

 allerede fordi, der ikke er nogen fordel med tilknytning til den ulempe, der  

 udgør hindringen.
Det er endvidere vanskeligt at se, at et krav om, at en  

 medarbejderaktieordning  

 også skal stå åben for ansatte ved et udenlandske selskabs udenlandske  

 hovedkontor  

 og udenlandske filialer, forhindrer skatteunddragelse, dobbeltfradrag eller  

 en  

 forrykkelse af fordelingen af beskatningsretten mellem staterne.
Kravet  

 tilgodeser heller ikke skattekontrollen.
 Det kan således  

 konkluderes, at ingen af de hensyn, som ifølge EF-domstolens hidtidige  

 praksis  

 har kunnet retfærdiggøre en forskelsbehandling, kan tillægges nogen relevans  

 ved vurderingen af, om forskelsbehandlingen vedrørende ligningslovens  

 § 7 A kan retfærdiggøres.
 Det skal  

 herefter vurderes, om forskelsbehandlingen kan retfærdiggøres ved formålet  

 bag  

 kravet om, at alle ansatte skal omfattes af en medarbejderaktieordning.
 Hovedformålet  

 med kravet om, at en medarbejderaktieordning skal stå åben for alle ansatte,  

 må  

 antages at være, at ingen gruppe af ansatte favoriseres, jf. det dagældende  

 cirkulære til ligningsloven og gengivet i bemærkningerne til lovændringen ved  

 lov nr. 166 fra 1999 (skatteministerens bemærkninger til lovforslag L 87 af  

 13.  

 november 1998, til § 14, nr. 5 og 6.):
"For at et  

 selskab kan opnå godkendelse af en medarbejderaktieordning kræves, at  

 adgangen  

 til at erhverve aktier som udgangspunkt skal stå åben for alle ansatte i  

 virksomheden,  

  

 således at ingen gruppe af ansatte bliver favoriseret." Efterfølgende  

 praksis understreger, at hovedformålet med kravet om alle ansatte må antages  

 at  

 være, at ingen gruppe af ansatte favoriseres, jf. således Ligningsrådets  

 afgørelse  


  

 SKM2001.560.LR  


  

 (TfS 2001, 968 LR).
 Det må erkendes,  

 at et krav om, at også ansatte i udlandet skal med i en  

 medarbejderaktieordning  

 efter ligningslovens §  

 7 A, forhindrer, at  

 danske selskaber reelt favoriserer bestemte grupper af ansatte ved at lade  

 bestemte grupper af ansatte være knyttet til den danske del af koncernen og  

 andre grupper knyttet til den udenlandske del.
Risikoen for  

 omgåelse må imidlertid anses for forsvindende lille, og kravet om, at også  

 alle  

 ansatte i den udenlandske del af koncernen skal med i  

 medarbejderaktieordningen, kan under alle omstændigheder ikke anses for at  

 opfylde kravet om proportionalitet.
Man kunne f.eks. ved en mindre  

 indgribende  

 foranstaltning udforme bestemmelsen således, at de ansatte ved den  

 udenlandske  

 del af koncernen kan holdes uden for medarbejderaktieordningen efter  

 ligningslovens  

 §  

 7 A, medmindre  

 dette er udtryk for en favorisering af en gruppe af ansatte.
 Konkret er det  

 under alle omstændigheder klart, at selskabet ikke har etableret sig med  

 datterselskaber og filialer i udlandet med henblik på omgåelse af kravet om  

 alle ansatte i ligningslovens §  

 7 A, stk. 2. Det er  

 alene forretningsmæssige, og ikke skattemæssige forhold, der ligger bag.
Det skal afslutningsvis  

 bemærkes, at muligheden for at vælge international sambeskatning efter  

 selskabsskattelovens §  

 31 A  

 ikke kan  

 tillægges betydning i denne sammenhæng.
Dette skyldes, at ulempen for det  

 danske selskab er knyttet til den uheldige eller uhensigtsmæssige beskatning  

 af  

 de ansatte.
De skattemæssige forhold for de ansatte, der er knyttet til et  

 fast  

 driftssted i udlandet, vil ikke blive påvirket af, om arbejdsgiverselskabet  

 omfattes af international sambeskatning.
Konklusion  

 vedrørende forholdet til EU-retten En betingelse  

 om, at den påtænkte medarbejderaktieordning i koncernen efter ligningslovens  

 § 7 A skal være åben også for ansatte i koncernens udenlandske  

 datterselskaber og udenlandske filialer, udgør en hindring for den frie  

 etableringsret, idet en sådan betingelse i sig selv indebærer en tilskyndelse  

 til at etablere sig i Danmark.
Denne hindring lader sig ikke retfærdiggøre af  

 tvingende almene hensyn og er dermed i strid med EF-traktatens art. 43.
Der foreligger  

 derfor i medfør af EF-traktatens art. 43 sammenholdt med ligningslovens  

 § 7 A en EU-retlig forpligtelse til at indrømme selskabet adgang  

 til  

 at tilbyde sine ansatte i den danske del af koncernen en  

 medarbejderaktieordning uden at være tvunget til at lade ordningen stå åben  

 for  

 de ansatte i den udenlandske del (dvs. udenlandske datterselskaber og  

 filialer)  

 af koncernen.
Den EU-retlige forpligtelse kan opfyldes ved fortolkning af  

 ligningslovens §  

 7 A, stk. 2.
SKATs  

 indstilling og begrundelse Det er en  

 betingelse for skattefritagelse efter ligningslovens §  

 7 A  

 stk. 1, at adgangen til at erhverve aktier eller  

 obligationer mv. står åben for alle ansatte i virksomheden, jf.  

 ligningslovens  

 §  

 7 A, stk. 2.
 Begrænsninger,  

 der er fastsat efter almene kriterier, kan dog anerkendes.
 I den konkrete  

 situation ønskes ansatte i selskabets udenlandske datterselskaber og  

 udenlandske  

 filialer ikke omfattet af ordningen og spørgsmålet er, om de ansatte i  

 selskabets udenlandske datterselskaber og udenlandske filialer  

  

 kan  

  

 holdes ude for ordningen.
 Begrebet  

 "ansatte i virksomheden" er ikke defineret i bestemmelsen eller  

 forarbejderne til loven.
 Det er  

 nødvendigt at fastlægge, hvorledes begrebet "ansatte i  

 virksomheden"  

 som anvendes i ligningslovens §  

 7 A, stk. 2 skal  

 fortolkes.
 Det hensyn der  

 ligger bag betingelsen om, at adgangen til at erhverve aktier eller  

 obligationer mv. står åben for alle ansatte i virksomheden,  

  

 jf.  

 ligningslovens §  

 7 A, stk. 2., er  

 som det fremgår af cirkulære nr. 72 af 17. april 1996 om ligningsloven pkt.  

 3.4,  

  

 at ingen gruppe af ansatte bliver favoriseret.
 Ansatte i  

 udenlandske datterselskaber.
 I bindende svar af 22. august 2006 (  


  

 SKM2006.514.SR  


  

 )  

 har Skatterådet bekræftet, at der er valgfrihed med hensyn til om et selskab  

 skal tilbyde de ansatte i selskabets udenlandske datter og  

 datterdatterselskaber  

 at deltage i en ordning omfattet af ligningslovens §  

 7 A.
 Det fremgår af  

 afgørelsen, at det er SKATs opfattelse, at bestemmelsens nuværende ordlyd,  

 efter ophævelsen af definitionen af selskabets ansatte i forbindelse med  

 lovændringen i 2003, giver mulighed for, at begrebet "ansatte i  

 virksomheden"  

 kan fortolkes på flere måder.
 Skatterådet  

 imødekommer i afgørelsen SKATs indstilling til, at Skatterådet på dette punkt  

 foretager en ændring af praksis, således at der er valgfrihed med hensyn til  

 om  

 et selskabet tilbyder obligationsordningen til ansatte i datterselskaber i  

 udlandet.
 Indstillingen er  

 endvidere begrundet med følgende:
"Hensynet  

 til, at virksomheder kan tilpasse aflønningsformen efter de regler, der  

 gælder  

 i den nationalstat, hvor arbejdsgiverselskabet er beliggende, taler på  

 afgørende måde for at fortolke begrebet "ansatte" lempeligt.
De  

 danske skatteregler bør således som udgangspunkt være de ansatte  

 uvedkommende,  

 som ikke er skattepligtige til Danmark." Ansatte i  

 filialer i udlandet De samme hensyn,  

 som taler for at fortolke begrebet "ansatte i virksomheden"  

 lempeligt  

 i forholdet til ansatte i udenlandske datterselskaber, gør sig gældende for  

 ansatte i udenlandske filialer. "De danske skatteregler bør således som  

 udgangspunkt være de ansatte uvedkommende, som ikke er skattepligtige til  

 Danmark." Det er SKATs vurdering,  

 at hensynet bag betingelsen ikke tilsidesættes, når en ordning alene tilbydes  

 de ansatte i det danske selskab og de ansatte i selskabets udenlandske  

 filialer  

 ikke er omfattet af ordningen.
 Det er derfor  

 SKATs opfattelse, at det er muligt, at etablere en ordning, hvor der tildeles  

 ansatte  

 i et dansk selskab samt selskabets filialer beliggende i Danmark aktier i  

 selskabet, selvom ordningen ikke står åben for de ansatte i selskabets  

 udenlandske filialer.
 SKAT indstiller  

 derfor, at praksis ændres, således at der er  

  

 valgfrihed med hensyn til om et  

 selskab skal tilbyde de ansatte i selskabets udenlandske filialer at deltage  

 i  

 en ordning omfattet af ligningslovens §  

 7 A.
 Det indstilles  

 at spørgsmålet besvares med ja.
Skatterådets  

 afgørelse og begrundelse Skatterådet  

  

 er enig i  

 indstillingen og begrundelsen.
