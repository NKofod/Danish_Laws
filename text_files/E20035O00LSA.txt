Begreber Indholdsfortegnelse over hovedafsnit Told- og Skattestyrelsen udgiver hermed 3. udgave af vejledning om  

 lønsumsafgift, som er en samling af de gældende regler på området.  

 Vejledningen er opbygget efter lønsumsafgiftslovens systematik.
 Vejledningens formål er at være en hjælp i det praktiske arbejde med  

 regler vedr. lønsumsafgift, for både ToldSkat, virksomheder og deres  

 revisorer, advokater m.fl. i arbejdet med at sikre en korrekt afregning af  

 lønsumsafgift.
Vejledningen er udtryk for Told- og Skattestyrelsens opfattelse af  

 gældende praksis og giver en udførlig beskrivelse af reglerne.
Der er  

 i teksten bl.a. henvist til de love og bekendtgørelser, der er  

 relevante for lønsumsafgiftsloven.
 Paragrafhenvisningerne i vejledningen er, hvor intet andet er anført,  

 henvisninger til de relevante paragraffer i lovbekendtgørelse nr. 739 af  

 3. september 2002om afgift af lønsum mv.
 Når der i teksten henvises til lønsumsafgiftsbekendtgørelsen, er der  

 tale om Skatteministeriets bekendtgørelse nr. 431 af 5. juni 1999.
 Når der i teksten henvises til opkrævningsloven, er der tale om lov nr.  

 169 af 15. marts 2000 om opkrævning af skatter og afgifter mv., som senest  

 er ændret ved lov nr. 1058 af 17. december 2002.
Henvisninger til andre afsnit i vejledningen sker ved angivelse af det  

 pågældende afsnits punktbetegnelse, f.eks.
B.1.4.2.1. Henvisninger til  

 Momsvejledningen sker ved angivelse af MV samt det pågældende afsnits  

 punktbetegnelse, f.eks.
MV J.2.4.
 Henvisninger til afgørelser sker på følgende måde:
 TfS 2000,155: Tidsskrift for Skatter og Afgifter, årgang og  

 løbenummer.
 SKM2001.20.LSR: Skatteministeriets meddelelse, årgang, løbenummer og  

 institution.
