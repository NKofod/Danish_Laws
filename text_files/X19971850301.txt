Ligningsrådet gav tilladelse til tilførsel af aktiver.
Det indskydende  

 selskabs ejendomme kunne blive i selskabet.
Dette gjaldt såvel de ejendomme  

 der var udlejet til tredjemand, som den ejendom der benyttedes af selskabet  

 selv, herunder af den overførte gren af virksomheden.
Der blev stillet vilkår  

 om, at en mellemregning opstået i forbindelse med tilførslen skulle udgå,  

 idet den var i strid med vederlæggelseskravet i FUL § 15c, stk. 2.
 A A/S anmodede om Ligningsrådets tilladelse til at foretage skattefri  

 tilførsel af aktiver.
 Ligningsrådet gav tilladelsen på følgende vilkår:
Det er et vilkår for tilladelsen, at den i åbningsbalancen posterede  

 mellemregning med moderselskabet - kr. 3.030.985 - udgår i forbindelse med  

 tilførslen.
Under de foreliggende omstændigheder anses mellemregningen som  

 delvis vederlag for de overførte aktiver, hvilket er i strid med  

 vederlæggelseskravet i fusionsskattelovens § 15 c, stk. 2.
 Følgende oplysninger blev lagt til grund ved afgørelsen:
A A/S etablerede undergulve på skibe.
Aktiviteten foregik i EU-lande, og  

 medarbejderne rejste derfor fra værft til værft alt efter, hvor opgaverne  

 befandt sig.
Denne aktivitet, som selskabet benævnte marinesektoren, ønskes tilført et  

 datterselskab.
Det indskydende selskab - moderselskabet - skulle forske og  

 udvikle nye produkter.
Selskabet skulle endvidere beholde en række ejendomme,  

 hvoraf alle på nær en var udlejet til fremmede.
En ejendom anvendtes af A A/S  

 selv til administration m.v., ligesom der i ejendommen var en fabrikshal, der  

 indeholdt laboratorium og lagerhal.
Herudover ejede selskabet en ubebygget  

 grund.
Alle ejendomme forblev i det indskydende selskab.
Der var fremlagt udkast til åbningsbalance.
Det bemærkedes hertil, at det  

 i den oprindelige ansøgning af 26. februar d.å. var anført, at det  

 indskydende selskab skulle beholde større driftsmidler.
Af den senere  

 fremkomne åbningsbalance fremgik, at alle driftsmidler skulle følge med over  

 til det modtagende selskab.
Af åbningsbalancen fremgik ligeledes, at der i forbindelse med tilførslen  

 opstod en mellemregning med det indskydende selskab på 3.030.985 kr.  

 Mellemregningen skulle ifølge revisor forrentes med diskontoen + 4% og  

 afdrages i takt med, at det modtagende selskab fik mulighed herfor.
Der  

 skulle ikke ydes sikkerhed.
 Den kommunale skatteforvaltning indstillede, at ansøgningen blev  

 imødekommet.
 Den pågældende Told- og Skatteregion anførte om det først fremsendte  

 udkast til åbningsbalance, at de driftsmidler, der anvendtes i marinesektoren  

 burde indgå i de aktiver, der skulle tilføres, idet de tilhørte den  

 pågældende gren.
Regionen var endvidere af den opfattelse, at det modtagende selskab ville  

 være for tyndt kapitaliseret.
Dette ville dog i en vis grad blive afhjulpet,  

 hvis yderligere aktiver, som foreslået af regionen, tilførtes.
 De af revisor anførte grunde for transaktionen var risikoafgrænsning,  

 ønsket om lettere generationsskifte m.v., hvilket måtte anses for at være  

 forretningsmæssige betragtninger.
Told- og Skattestyrelsen indstillede til Ligningsrådet, at tilladelse til  

 tilførsel af aktiver blev givet.
Styrelsen fandt dog efter gennemgang af  

 åbningsbalancen, at den mellemregning, der opstod med det indskydende  

 selskab, måtte anses som delvis vederlag til selskabet for de overførte  

 aktiver.
Mellemregningen fremkom som en differencepost mellem de overførte  

 aktiver og passiver efter afsættelse af minimumsaktiekapitalen på 500.000 kr.  

 Ifølge fusionsskattelovens § 15c, stk. 2 må vederlag til det indskydende  

 selskab kun gives i form af aktier eller anparter.
Mellemregningen var i det  

 konkrete tilfælde udtryk for en kontantvederlæggelse, som lovteksten ikke  

 giver mulighed for.
Styrelsen indstillede derfor, at der blev givet vilkår  

 om, at mellemregningen skulle udgå.
 Styrelsen havde yderligere ved sin indstilling til Ligningsrådet tillagt  

 det afgørende vægt, at alle driftsmidler i henhold til den senest fremlagte  

 åbningsbalance overførtes til det modtagende selskab.
