En ejendom bestod oprindelig af 3 lejligheder, hvoraf først 2 blev  

 sammenlagt, og ejendommen fik i februar 1985 status som enfamilieshus.
Selv  

 om ejendomsskemaerne for 1985 og 1986 var misvisende udfyldt, fandtes  

 klageren ikke at kunne støtte ret herpå, bl.a. under hensyn til, at han selv  

 havde ansøgt om ændring af ejendommens status.
Lejeværdien skulle fra og med  

 1985 beregnes efter ligningslovens § 15 B som for enfamilieshuse.
 (Forventningsprincippet).
Adjunkt A klagede for indkomstårene 1985, 1986 og 1987 over, at de  

 stedlige skattemyndigheder havde forhøjet hans selvangivne indkomst med  

 yderligere lejeværdi af egen bolig med hhv. 6.730 kr., 7.433 kr. og 7.633 kr Det fremgik af sagens oplysninger, at klagerens ejendom oprindelig bestod  

 af 3 lejligheder.
 I februar 1980 var lejlighederne på 1. og 2. sal blevet sammenlagt,  

 således at ejendommen fremstod som et tofamilieshus.
Da stueetagen ved udgangen af 1984 var blevet ledig, havde klageren  

 anmodet om tilladelse til sammenlægning af de to lejligheder til en.
Denne  

 tilladelse blev givet i februar 1985, således at ejendommen derefter fremstod  

 som et enfamilieshus.
 Klageren havde ved indkomstopgørelserne for de omhandlede indkomstår  

 medregnet lejeværdi med udgangspunkt i oplysningerne på de fortrykte  

 ejendomsskemaer.
 Ejendomsskemaet for 1985 angav, at der var 2 lejligheder, og at  

 ejendomsværdien var 670.000 kr., medens ejerboligværdien var 400.800 kr.  

 Lejeværdien var opgjort til 10.020 kr., hvilket beløb klageren havde overført  

 direkte til sin selvangivelse.
 På ejendomsskemaet for 1986 var der sket en rettelse af antal lejligheder,  

 men der var stadig foretaget en opdeling mellem den kontante ejendomsværdi og  

 ejerboligværdien pr. 31. december 1985. Klageren havde anvendt den kontante  

 ejerboligværdi som udgangspunkt for lejeværdiberegningen.
 Ejendomsskemaet for 1987 indeholdt de korrekte oplysninger, og den  

 selvangivne lejeværdi for 1987 var alene en konsekvens af, at klageren ved  

 beregningen havde anvendt begrænsningsreglen i ligningslovens § 15 G, stk. 3.
 De stedlige skattemyndigheder havde anset lejeværdi af klagerens bolig for  

 omfattet af de for enfamilieshuse gældende regler, jf. ligningslovens § 15 B.
Klageren påstod over for Landsskatteretten de selvangivne lejeværdier  

 godkendt, og henviste bl.a. til, at han i god tro havde anvendt oplysningerne  

 på de fortrykte ejendomsskemaer.
For 1985 havde klageren endda direkte  

 overført den udregnede lejeværdi til sin selvangivelse.Landsskatteretten  

 bemærkede, at klageren i februar 1985 fra Københavns kommune havde fået  

 meddelt godkendelse af, at hans bolig fik status som enfamilieshus.
Han kunne  

 herefter disponere som ejer over hele ejendommen, og det måtte følgelig have  

 stået ham klart, at dette forhold ville få indflydelse på hans  

 lejeværdiberegning, der herefter måtte beregnes efter reglerne for  

 enfamilieshuse.
De fortrykte ejendomsskemaer til brug for selvangivelserne  

 var for 1985 og 1986 misvisende udfyldt og ikke ført a jour i  

 overensstemmelse med ejendommens status som enfamilieshus.
Når hensås til  

 klagerens uddannelsesmæssige baggrund, og til, at han selv havde ansøgt om  

 ændring af ejendommens status, burde han have været opmærksom på disse  

 forhold.
Da de almindelige lejeværdiberegninger for enfamlieshuse let kunne  

 efterses i det af myndighederne udsendte materiale til brug for  

 selvangivelserne, fandt Landsskatteretten herefter ikke, at klageren havde  

 været i beskyttelsesværdig god tro.
 Da lejeværdien for ejendommen herefter med rette var beregnet efter de for  

 enfamilieshuse gældende regler i ligningslovens § 15 B, blev de påklagede  

 ansættelser stadfæstet.
 LV 1989, G 2.1.1.
