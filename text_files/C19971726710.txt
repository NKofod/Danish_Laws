Cirkulæreskrivelse om meddelelse om  

 dispensation fra tilmelding til Arbejdsformidlingen.
Vejledningspligt.
 Kommentar m.v.:
 Der blev dispenseret fra manglende tilmelding til  

 Arbejdsformidlingen, fordi arbejdsløshedskassen ikke kunne  

 dokumentere, at der i forbindelse med ledighedens indtræden var  

 blevet givet vejledning om, at medlemmet skulle være tilmeldt  

 Arbejdsformidlingen.
 Meddelelse om afgørelsen:
Sag nr. 96-623-1237 Medlemmet havde i en periode været medlem af en  

 arbejdsløshedskasse for selvstændige erhvervsdrivende.
 Den 16. januar 1995 blev medlemmet overflyttet til sin  

 tidligere arbejdsløshedskasse.
 Direktoratet traf afgørelse om, at der for  

 perioden 16. januar til 19. april 1995 kunne dispenseres fra den manglende  

 tilmelding til Arbejdsformidlingen, jf. § 57, stk. 4, i  

 arbejdsløshedsforsikringsloven og § 4, stk. 1 og 3, i dagældende  

 bekendtgørelse nr. 975 af 10. december 1993 om rådighed og  

 selvforskyldt ledighed.
 Der blev lagt vægt på, at det ikke kunne anses  

 for godtgjort, at den manglende tilmelding overvejende skyldtes en fejl hos  

 medlemmet.
I vurderingen indgik bl.a., at medlemmet senest ultimo  

 januar 1992 havde været tilmeldt Arbejdsformidlingen.
Og under hendes  

 medlemskab af en arbejdsløs-hedskasse for selvstændige  

 erhvervsdrivende blev der alene givet generel information om, hvornår  

 der skulle ske tilmelding til Arbejdsformidlingen.
Lønmodtagerkassen burde på  

 overflytningstidspunktet have været opmærksom på, at  

 medlemmet også aktuelt søgte om dagpenge.
Der var tale om en  

 tilbageflytning efter ophør med udøvelse af selvstændig  

 virksomhed, hvortil der var blevet udbetalt iværksætterydelse.  

 Overflytningen kunne i disse tilfælde -  modsat de almindelige  

 betingelser for overflytning - ske under ledighed inden for en nærmere  

 fastsat frist.
Kassen gav da også vejledning om, hvilken  

 dokumentation der skulle fremlægges for ophør med  

 udøvelse af selvstændig virksomhed, og en generel vejledning om  

 rådighedsforpligtelsen.
Men kassen sikrede sig ikke, at medlemmet blev  

 gjort bekendt med, hvilken betydningen det havde for retten til dagpenge, at  

 hun igen blev tilmeldt Arbejdsformidlingen.
Medlemmet fulgte endvidere den  

 vejledning, som lønmodtagerkassen ellers havde givet.
 Kassen burde på baggrund af oplysningerne i sagen  

 have sikret sig, at medlemmet også blev informeret om betydningen af at  

 opretholde kontakten til Arbejdsformidlingen, selv om hun ikke klart havde  

 anmodet om dagpenge.
 Det var ikke dokumenteret, at kassen hverken mundtligt  

 eller skriftligt opfyldte denne pligt til vejledning efter § 2, stk. 4, i  

 dagældende bekendtgørelse nr. 190 af 23. marts 1995 om en  

 arbejdsløshedskasses vejledningspligt.
Sag nr. 96-623-1684 og 96-623-1685 Medlemmerne havde i en årrække sammen drevet  

 selvstændig virksomhed som revisorer.
Den 14. juni 1996 rettede medlemmerne henvendelse til  

 lokalafdelingen, fordi de ville ophøre med virksomheden.
Afdelingen  

 udleverede en ledighedserklæring for selvstændige  

 erhvervsdrivende og andet materiale.
Medlemmerne blev orienteret om, at der  

 sammen med det udfyldte materiale skulle medsendes dokumentation for  

 ophøret med virksomheden.
 Den 9. juli 1996 henvendte medlemmerne sig igen i  

 afdelingen, hvor de også blev bedt om dokumentation i form af en  

 revisorattestation.
Medlemmerne oplyste, at de ved begge henvendelser til  

 afdelingen spurgte, hvordan de skulle forholde sig.
Men de blev på  

 intet tidspunkt vejledt om, at de ved ledighed skulle tilmelde sig  

 Arbejdsformidlingen.
Under en telefonsamtale med hovedkontoret den 5. august  

 1996 blev medlemmerne gjort opmærksomme på, at de skulle  

 være tilmeldt Arbejdsformidlingen.
Medlemmerne blev den 8. august 1996  

 tilmeldt Arbejdsformidlingen.
Arbejdsløshedskassen traf den 13. august  

 1996 afgørelse om, at medlemmerne kunne anerkendes som ophørt  

 med udøvelse af selvstændig virksomhed.
Medlemmerne ville fra  

 den 26. juni 1996 have ret til dagpenge, hvis de fra denne dag var tilmeldt  

 Arbejdsformidlingen.
Medlemmerne anførte bl.a. i klagen, at afdeling  

 havde givet utilstrækkelig vejledning.
Afdelingen burde have vejledt  

 om, at ret til dagpenge var betinget af, at man var tilmeldt  

 Arbejdsformidlingen.
De havde i øvrigt fulgt den vejledning, der blev  

 givet.
 Afdelingen udtalte, at man altid generelt vejledte om  

 betydningen af at stå tilmeldt Arbejdsformidlingen.
Direktoratet traf afgørelse om, at der for  

 perioden 26. juni til 8. august 1996 ikke kunne dispenseres fra den manglende  

 tilmelding til Arbejdsformidlingen.
Der blev lagt vægt på, at  

 manglende eller mangelfuld vejledning ikke kunne give en bedre ret, end den  

 der fulgte af loven.
 Direktoratet sendte den 29. maj 1997 et høringssvar  

 til Arbejdsmarkedets Ankenævn.
Heri blev det bl.a. anført, at kassen og  

 medlemmerne var uenige om, hvorvidt der under møderne i afdelingen  

 blev givet vejledning om, at medlemmerne skulle tilmelde sig  

 Arbejdsformidlingen.
Kassen havde dog oplyst, at det var en fast procedure,  

 at der blev vejledt herom.
Derudover fik medlemmerne ved optagelsen som medlemmer i  

 1989 tilsendt en Paraply-pjece.
I afsnittet "Hvis De bliver ledig", stod  

 følgende med spærrede typer: "Ret straks henvendelse til det  

 lokale Arbejdsformidlingskontor og anmeld Deres ledighed". Medlemmerne modtog  

 ved indmeldelsen også et eksemplar af kassens vedtægter.
Kassen havde yderligere i 9 medlemsblade gjort  

 opmærksom på, at et medlem  på den første ledige dag  

 skal møde op på Arbejdsformidlingen.
I det første blad  

 fra 1996 stod der også, at et medlem ved ledighed skal tilmelde sig  

 Arbejdsformidlingen.
Medlemmerne modtog endelig den 30. januar 1996 en rykker  

 vedrørende kontingentopkrævningerne, hvor det på bagssiden  

 var anført med spærrede typer: "Hvis De bliver ledig.
Ret straks  

 henvendelse til det lokale Arbejdsformidlingskontor og anmeld Deres  

 ledighed".
Direktoratet bemærkede til ovennævnte, at en  

 arbejdsløshedskasses vejledningspligt modsvares af en pligt for  

 medlemmet til at holde sig orienteret om de gældende regler  

 vedrørende dagpengeret m.v. i arbejdsløshedsforsikringsloven og  

 i lov om en aktiv arbejdsmarkedspolitik.
Pligten fremgik af § 14, stk. 1, i  

 vedtægten.
Ved vurderingen af i hvilket omfang et medlem skal  

 bære risikoen for ukendskab til reglerne, bør der tages  

 særlig hensyn til, hvilke forudsætninger medlemmet har, og til om  

 medlemmet har haft adgang til hjælp.
Medlemmerne havde drevet  

 selvstændig virksomhed som revisorer og modtaget hjælp fra en  

 advokat.
 Da medlemmerne i tiden op til ophøret med  

 virksomheden var blevet vejledt af kassen om pligten til at tilmelde sig  

 Arbejdsformidlingen, og da medlemmernes forudsætninger ikke sås  

 at være en hindring for at forstå indholdet af den givne  

 vejledning, fandt direktoratet, at der ikke var sådanne hensyn at tage  

 til medlemmerne, at der var anledning til at give dispensation efter § 4,  

 stk. 3, i rådighedsbekendtgørelsen.
 Arbejdsmarkedets Ankenævn fandt, at der  

 skulle dispenseres fra den manglende tilmelding i perioden 19. juni 1996 - 8.  

 august 1996, jf. § 4 i direktoratets bekendtgørelse nr. 1153 af 20.  

 december 1995 om rådighed og selvforskyldt ledighed, der med virkning  

 fra den 19. juli 1996 blev afløst af nr. 667 af 10. juli 1996.
 Ankenævnet lagde vægt på, at det ikke  

 var godtgjort, at arbejdsløshedskassen straks da medlemmerne blev  

 ledige, informerede dem om betydningen af pligten til at stå til  

 rådighed for arbejdsmarkedet, jf. § 2, stk. 1, i direktoratets  

 bekendtgørelse nr. 1151 af 20. december 1995 om en  

 arbejdsløshedskasses vejledningspligt.
 Det forhold, at kassen havde givet medlemmerne vejledning  

 i forbindelse med optagelse i kassen i 1989, samt gjort opmærksom  

 på forholdet i kassens blad, samt på bagsiden af  

 kontingentopkrævninger var således efter ankenævnets  

 opfattelse ikke tilstrækkeligt som dokumentation for at  

 vejledningspligten i § 2, stk. 1, i ovennævnte bekendtgørelse  

 var opfyldt.
