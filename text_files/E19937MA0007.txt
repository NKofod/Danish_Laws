 Der har overfor Told- og Skattestyrelsen været rejst spørgsmål, om et  

 aktieselskab kan frivillig registreres for at anlægge, vedligeholde og drive  

 en golfbane for derefter at udleje golfbanen til en golfklub.
 Styrelsen har meddelt, at udlejning af et helt sportsanlæg til  

 sportsklubber og foreninger er undtaget fra momspligten, jf. momslovens § 2,  

 stk. 3, litra h (udlejning, bortforpagtning og administration af fast  

 ejendom).
 Styrelsen traf derfor afgørelse om, at selskabet godt kan frivillig  

 registreres i overensstemmelse med reglerne i Ministeriet for Skatter og  

 Afgifters bekendtgørelse nr. 358 af 23 juli 1985 om frivillig registrering  

 efter merværdiafgiftsloven for udlejning, bortforpagtning og salg af fast  

 ejendom. der er udstedt i medfør af momslovens § 6, stk. 1.
