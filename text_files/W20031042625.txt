Klage  

 over vagtlæges mangelfulde undersøgelse  

  

 af patient med brystsmerter Nævnet fandt grundlag for at kritisere vagtlægen.  

 Nævnet lagde vægt på, at vagtlægen var blevet tilkaldt på grund af  

 brystsmerter, samt at undersøgelsen og indhentelsen af sygehistorien havde  

 været  

 mangelfuld.
Det var nævnets opfattelse, at en 55-årig mand, der nyligt havde  

 gennemgået behandling for åreforkalkning i pulsåren til benene, også måtte  

 give  

 begrundet mistanke om betydende åreforkalkning i andre kar, hvorfor  

 hjertesygdom i tilfælde af brystsmerter på meget vide indikationer burde  

 mistænkes, også selv om der kunne påvises ømme muskler i brystregionen.  

 Nævnet  

 fandt derfor, at der - som minimum - burde have været henvist til akut  

 hjertecardiogram (EKG).
