I medfør af § 6, § 22, stk. 3 og 4, §§ 30, 31 og 32, § 45, stk. 1, samt §  

 61 i lov nr. 212 af 23. maj 1979 om kemiske stoffer og produkter, jf.  

 lovbekendtgørelse nr. 574 af 26. august 1987, og under henvisning til De Europæiske Fælleskabers niende Kommissionsdirektiv  

 (82/137/ EØF) af 2. februar 1987 og tiende Kommissionsdirektiv af 2. marts  

 1988 om tilpasning til den tekniske udvikling af bilag II, III, IV, V og VI  

 af rådsdirektiv (76/768/EØF) af 27. juli 1976 om indbyrdes tilnærmelse af  

 medlemsstaternes lovgivning om kosmetiske midler, som senest ændret ved  

 Rådsdirektiv af 26. oktober 1983, (83/574/EØF), samt under henvisning til De  

 Europæiske Fællesskabers første Kommissionsdirektiv (80/1335/EØF) af 22.  

 september 1980, som ændret ved (87/143/EØF) af 10. februar 1987 samt andet  

 Kommissionsdirektiv (82/434/EØF) af 14. maj 1982, tredje Kommissionsdirektiv  

 (83/514/EØF) af 27. september 1983 og fjerde Kommissionsdirektiv (85/490/EØF)  

 af 11. oktober 1985 om indbyrdes tilnærmelse af medlemsstaterners lovgivning  

 om analysemetoderne for kontrol af kosmetiske midlers sammensætning,  

 fastsættes:
Bekendtgørelsens område § 1.  Denne bekendtgørelse omfatter fremstilling og  

 import af kosmetiske produkter samt kemiske stoffer, som anvendes i disse  

 produkter.
 § 2.  Ved kosmetiske produkter forstås i denne  

 bekendtgørelse de produkter, som er nævnt i bilag 1, samt andre lignende  

 produkter, der er bestemt til at komme i kontakt med dele af det menneskelige  

 legemes overflade samt med hår, tænder, negle og slimhinder for udelukkende  

 eller hovedsageligt at rense, beskytte, parfumere eller ændre udseendet.
 Stk. 2.  Ved kosmetiske produkter, der er bestemt til at  

 komme i berøring med slimhinderne, forstås i denne bekendtgørelse produkter,  

 der er bestemt til anvendelse omkring øjnene, på læberne, i mundhulen eller  

 på kønsorganerne.
 § 3.  Ved konserveringsmidler forstås i denne  

 bekendtgørelse kemiske stoffer, som tilsættes som bestanddele i kosmetiske  

 produkter navnlig med det formål at hindre vækst af mikroorganismer i disse  

 produkter.
 § 4.  Ved solfiltre forstås i denne bekendtgørelse  

 kemiske stoffer som tilsættes som bestanddele i kosmetiske produkter med det  

 formål at beskytte legemets overflade ved at frafiltrere visse  

 sundhedsskadelige ultraviolette stråler.
 § 5.  Bekendtgørelsen finder ikke anvendelse på  

 produkter, som er bestemt til at tilføres mennesker, eller dyr for at  

 forebygge, erkende, lindre, behandle eller helbrede sygdom, sygdomssymptomer  

 og smerter eller for at påvirke legemets funktioner.
 Stk. 2.  Bekendtgørelsen finder endvidere ikke  

 anvendelse på kosmetiske produkter, der er fremstillet i udlandet, og som kun  

 føres gennem landet som transitgods eller oplagres som sådan, for så vidt de  

 ikke gøres til genstand for nogen behandling eller forarbejdning.
 Stk. 3.  Bekendtgørelsen berører ikke de bestemmelser,  

 der følger af anden lovgivning vedrørende kemiske stoffer og produkter.
Produktsammensætning og -anvendelse § 6.  Kosmetiske produkter må ikke ved normal  

 anvendelse kunne være til fare for sundheden.
 Stk. 2.  Kosmetiske produkter må ikke sælges under  

 omstændigheder, der er egnet til at vildlede brugerne med hensyn til  

 produktets anvendelse eller med hensyn til den risiko, der kan være forbundet  

 med produktet.
 Stk. 3.  Fremstilling og import af kosmetiske produkter  

 er endvidere kun tilladt, såfremt de opfylder betingelserne i §§ 7-13.
 § 7.  Kemiske stoffer, som er optaget i bilag 2, må  

 ikke indgå som bestandele i kosmetiske produkter.
 § 8.  Kemiske stoffer, som er optaget i bilag 3-7, må  

 anvendes i kosmetiske produkter under de i bilagene fastsatte begrænsninger  

 og betingelser.
 Stk. 2.  Såfremt fluorforbindelser, jf. bilag 3 indgår  

 som bestanddele i kosmetiske produkter, skal indholdet af vandopløseligt  

 fluorid under hensigtsmæssige opbevaringsvilkår være til stede i fornøden  

 mængde under hele holdbarhedsperioden.
 § 9.  Kosmetiske produkter, som er bestemt til at  

 komme i berøring med slimhinderne, må ikke indeholde andre farvestoffer samt  

 lakker, salte og pigmenter heraf, end dem, der er optaget i bilag 4, kolonne  

 1 og bilag 5, kolonne 1.
 § 10.  Kosmetiske produkter må ikke indeholde andre  

 konserveringsmidler end dem, der er optaget i bilag 6.
Stk. 2.  De i bilag 6 med (*) mærkede stoffer må  

 anvendes i kosmetiske produkter i andre koncentrationer og til andet end det  

 i § 3 nævnte formål.
I sådanne tilfælde skal formålet med stoffets anvendelse  

 fremgå af selve produktet, jf. § 13, nr. 4).
 § 11.  Kosmetiske produkter må ikke indeholde andre  

 solfiltre end dem, der er optaget i bilag 7.
 Stk. 2.  Såfremt solfiltre indgår som bestanddele i  

 kosmetiske produkter, skal det færdige produkt ved normal anvendelse kunne  

 frafiltrere visse sundhedsskadelige ultraviolette stråler.
Mærkning og meddelelsespligt § 12.  Import og salg af kosmetiske produkter er kun  

 tilladt, såfremt yderemballagen, beholderen eller etiketten er forsynet med  

 følgende angivelser:
§ 13.  De i § 12 nævnte angivelser skal være affattet  

 på dansk, være let læselige og må ikke kunne udviskes.
Endvidere finder  

 følgende bestemmelser anvendelse:
Er holdbarheden afhængig af særlige opbevaringsforhold, skal den rette  

 opbevaringsmåde angives, Såfremt beholderen er af en sådan størrelse eller art, at disse angivelser  

 ikke tilstrækkeligt tydeligt kan anføres herpå, kan de anføres på  

 yderemballagen eller på en vedlagt meddelelse.
I så fald skal der i forkortet  

 form henvises hertil på beholderen eller på den etiket, der anbringes på  

 beholderen, Stk. 2.  Ved import af kosmetiske produkter påhviler det  

 den i Danmark ansvarlige markedsfører umiddelbart efter hjemtagning på lager  

 at mærke produkterne efter reglerne i denne bekendtgørelse.
 § 13 a.  Den, som inden for Det europæiske Fællesskab  

 er ansvarlig for markedsføringen af et kosmetisk produkt i Danmark, skal  

 underrette Miljøstyrelsen om følgende:
Myndigheder, tilsyn og kontrol Klage § 14.  Tilsyn og kontrol med overholdelse af reglerne  

 i bekendtgørelsen udøves af Miljøstyrelsen.
 Stk. 2.  Miljøstyrelsen kan i særlige tilfælde tillade,  

 at reglerne i bekendtgørelsen fraviges.
 Stk. 3.  Miljøstyrelsens afgørelser efter stk. 1 og 2  

 kan ikke indbringes for anden administrativ myndighed.
 Stk. 4.  Ved udførelsen af de i stk. 1 nævnte beføjelser  

 anvender Miljøstyrelsen de analysemetoder, som er fastsat af De Europæiske  

 Fællesskaber i første Kommissionsdirektiv (80/1335/EØF(1)) af 22. september  

 1980, som ændret ved (87/143/EØF(2)) af 10. februar 1987 samt andet  

 Kommissionsdirektiv (82/434/EØF(3)) af 14. maj 1982, tredje  

 Kommissionsdirektiv (83/514/EØF(4)) af 27. september 1983 og fjerde  

 Kommissionsdirektiv (85/490/EØF(5)) af 11. oktober 1985 om indbyrdes  

 tilnærmelse af medlemsstaternes lovgivning om analysemetoderne for kontrol af  

 kosmetiske midlers sammensætning.
 Straf og ikrafttræden m.v.
 § 15.  Med mindre højere straf er forskyldt efter den  

 øvrige lovgivning, straffes overtrædelse af bestemmelserne i kapitel 2 og 3  

 med bøde eller hæfte.
 Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 16.  Bekendtgørelsen træder i kraft den 1. juli  

 1988. Samtidig ophæves bekendtgørelse nr. 380 af 11. juli 1984, som ændret  

 ved bekendtgørelse nr. 637 af 20. december 1985 og bekendtgørelse nr. 95 af  

 1. januar 1987.
 Stk. 2.  Kosmetiske produkter, som ikke opfylder  

 bekendtgørelsens bestemmelser, men som opfylder de hidtil gældende  

 bestemmelser, må markedsføres indtil 1. januar 1989. Salg og overdragelse til  

 forbrugerne af disse produkter er tilladt indtil 1. januar 1990 (* 6).
Stk. 3.  Uanset stk. 2 er det fra den 1. januar 1988  

 forbudt at markedsføre kosmetiske produkter, som ikke opfylder  

 bekendtgørelsens § 11 vedrørende solfiltre, eller bekendtgørelsens § 12, nr.  

 3. jfr. § 13, stk. 1, nr. 3, vedrørende angivelse af holdbarhedsdato.
Salg og  

 overdragelse af disse produkter er dog tilladt indtil den 1. januar 1989.
 Stk. 4.  For de i bilag 6 nævnte midlertidigt tilladte  

 stoffer gælder de tilladelsesdatoer for markedsføring, der er angivet i dette  

 bilag.
Miljøministeriet, den 14. juni 1988 LONE DYBKJÆR /Hans Jurgen Stehr Bilag 1 Vejledende liste over produkter, der betragtes som kosmetiske produkter - Creme, emulsion, lotion, gele og olie til huden (hænder, ansigt, fødder  

 m.v.), - Ansigtsmaske, - Farvet underlag (i flydende og fast form samt pudder), - Ansigtspudder, badepudder, talkum m.v., - Toiletsæbe, deodorantsæbe m.v., - Parfume, »eau de Toilette«, »eau de Cologne«, - Bademidler (salt, skumbad, olie, gele m.v.), - Hårfjerningsmidler, - Deodoranter og antitranspirationsmidler, - Præparater til hårets pleje:
- hårfarvnings- og affarvningsmidler, - permanent- og udtrækningsvæsker samt hårsætningsmidler, - vandondulationsvæsker, - hårvaskemidler (lotion, tørshampoo og shampoo), - diverse hårplejemidler (lotion, creme, olie), - frisermidler (lotion, lak, brillantine), - Barbermidler (sæbe, barberskum, lotion m.v.), - Ansigts- og øjenmake-up samt rensemidler hertil, - Læbemake-up, læbepomade m.v., - Tand- og mundplejemidler, - Negleplejemidler og neglelak, - Midler til udvortes intim pleje, - Sololier m.v., - Midler til solbruning uden sol, - Blegemidler til huden, - Midler mod rynker.
Bilag 2 Liste over stoffer, som ikke må indgå i kosmetiske produkter som  

 bestanddele i disse Stofferne på listen er opstillet i alfabetisk rækkefølge i kolonne  

 b, så vidt muligt angivet ved deres International Non-Proprietary Names  

 (INN-navn). Stofferne kan være angivet ved et eller flere navne.
I visse  

 tilfælde angiver navnet en gruppe af stoffer, lejlighedsvis med henvisning  

 til andre officielle lister.
I sådanne tilfælde kan enkeltstoffer inden for  

 gruppen være nævnt som eksempler, men hele gruppen er omfattet.
 Tallene i kolonne a, c, d og e er af oplysende art.
 I kolonne a er anført nye løbenumre for stofferne.
 I kolonne c er anført CAS-nummer (Chemical Abstract Service Number)  

 for de flest mulige stoffer, således at det er muligt at finde entydige  

 kemiske navne og flere synonymer for det enkelte stof.
 I kolonne d er anført krydsreference til andre navne for samme stof  

 eller stofgruppe på denne liste.
 I kolonne e er anført henvisning til de numre, hvorunder stofferne  

 er optaget i bilag II til direktiv 76/768/EØF med senere ændringer.
Bilag 3 Liste over stoffer, som må anvendes i kosmetiske produkter i  

 overensstemmelse med de fastsatte begrænsninger og betingelser Bilag 3 Bilag 4 Liste over farvestoffer, som må forekomme i kosmetiske produkter(1) Anvendelsesområde Kolonne 1: Farvestoffer tilladt i alle kosmetiske produkter.
 Kolonne 2: Farvestoffer tilladt i alle kosmetiske produkter med undtagelse  

 af kosmetiske produkter til anvendelse omkring øjnene, navnlig øjenmake-up og  

 rensemidler hertil.
 Kolonne 3: Farvestoffer, der udelukkende er tilladt i kosmetiske  

 produkter, som ikke er bestemt til at komme i berøring med slimhinderne.
 Kolonne 4: Farvestoffer, der udelukkende er tilladt i kosmetiske  

 produkter, som er bestemt til kun at komme i kortvarig berøring med huden.
 Fodnoter:
Bilag 5 Liste over farvestoffer, som midlertidigt må forekomme i kosmetiske  

 produkter(1) Anvendelsesområde Kolonne 1: Farvestoffer tilladt i alle kosmetiske produkter.
 Kolonne 2: Farvestoffer tilladt i alle kosmetiske produkter med undtagelse  

 af kosmetiske produkter til anvendelse omkring øjnene, navnlig øjenmake-up og  

 rensemidler hertil.
 Kolonne 3: Farvestoffer, der udelukkende er tilladt i kosmetiske  

 produkter, som ikke er bestemt til at komme i berøring med slimhinderne.
 Kolonne 4: Farvestoffer, der udelukkende er tilladt i kosmetiske  

 produkter, som er bestemt til kun at komme i kortvarig berøring med huden.
 Fodnoter:
Bilag 6 Liste over tilladte konserveringsmidler i kosmetiske produkter 1. Ved konserveringsmidler forstås i denne  

 bekendtgørelse kemiske stoffer som tilsættes som bestanddele i kosmetiske  

 produkter navnlig med det formål at hindre vækst af mikroorganismer i disse  

 produkter, jfr. § 3 i bekendtgørelse 380 af 11. juli 1984.
2. Andre stoffer, som anvendes i fremstillingen af  

 kosmetiske produkter, kan have antiseptiske egenskaber og kan derfor bidrage  

 til konservering af produkterne, således som det er tilfældet med mange  

 eteriske olier og nogle alkoholer.
Disse stoffer er ikke medtaget i bilag 6.
 3. I denne liste forstås ved:
 Salte: Salte af kationer som natrium, kalium, calcium, magnesium, ammonium  

 og ethanolaminer.
 Salte af anioner som chlorid, bromid, sulfat og acetat.
 Estere:Methyl-, ethyl-, propyl-, isopropyl-, butyl-, isobutyl- og  

 phenylestere.
 4. I kolonne a er der ud over løbenummeret  

 angivet stoffets placering på bilag, del og løbenummer i direktiv 86/199/EØF.
 5. Stofferne på listen er opstillet i alfabetisk  

 rækkefølge i kolonne b, så vidt muligt angivet ved deres International  

 Non-Proprietary Names (INN-navn) og ved deres CAS-nummer (Chemical Abstract  

 Service Number).
 6. I kolonne c refererer procentangivelsen til  

 masse/masse procent (0/0 m/m), hvis intet andet er anført.
 7. I kolonne d er der ud over begrænsninger og  

 krav henvist til stoffets eventuelle placering på andre af bekendtgørelsens  

 bilag.
 8. I kolonne e er obligatorisk brugsanvisning  

 og advarsel på etiketten angivet for de aktuelle stoffer.
 9. Alle færdige produkter, der indeholder formaldehyd  

 eller stoffer i bilag 6, der kan fraspalte formaldehyd, skal på etiketten  

 være forsynet med teksten: »Indeholder formaldehyd«, såfremt  

 koncentrationen af formaldehyd i det færdige produkt overstiger 0,050/0.
 10. Da visse af stofferne stadig er under vurdering,  

 angiver kolonne f, at disse stoffer er midlertidigt tilladt indtil det  

 fastsatte tidspunkt.
11. De med (*) mærkede stoffer må anvendes i  

 kosmetiske produkter i andre koncentrationer og til andet end det nævnte  

 formål, som fremgår af varens emballage, f.eks. som deodorant i sæber eller  

 som skælfjerningsmiddel i hårshampoo.
I sådanne tilfælde skal formålet med  

 stoffets anvendelse fremgå af selve produktet, jfr. §§ 3, 10, stk. 2, og 13,  

 nr. 4 i bekendtgørelse 380.
Bilag 6 Bilag 7 Liste over tilladte solfiltre i kosmetiske produkter (* 1) EFT nr.
L 383 af 31. december 1980, side 27 (* 2) EFT nr.
L 57 af 27. februar 1987, side 56 (* 3) EFT nr.
L 185 af 30. juni 1982, side 1 (* 4) EFT nr.
L 291 af 24. oktober 1983, side 9 (* 5) EFT nr.
L 295 af 7. november 1985, side 30 (* 6) De bestemmelser i bilagene til denne bekendtgørelse, der er ændret i  

 forhold til de hidtil gældende bestemmelser (bekendtgørelse nr. 380 af 11.  

 juli 1984, som ændret ved bekendtgørelse nr. 637 af 20. december 1985 og  

 bekendtgørelse nr. 95 af 1. januar 1989), er markeret med kursiv.
