Fri telefon, mobiltelefoner Den ansatte beskattes af det sparede privatforbrug ved ikke selv at  

 afholde udgiften til telefon.
Værdien, der for 1996 er sat til 3.000  

 kr., anvendes uanset telefonens art.
Told- og Skattestyrelsen er blevet spurgt, om en ansats  

 enkeltstående opkald fra arbejdsgiverens mobiltelefon til hjemmet kan  

 sidestilles med en tilsvarende brug af telefon i arbejdsgiverens virksomhed,  

 hvor der ikke sker beskatning.
Spørgsmålet går konkret  

 på, om det vil udløse beskatning af fri telefon, hvis den  

 ansatte på vej hjem fra en rejse for sin arbejdsgiver anvender  

 mobiltelefonen til at meddele familien, at hjemkomsten er forsinket.
 Det er her Told- og Skattestyrelsens opfattelse, at enkeltstående,  

 kortvarige opkald af ovennævnte karakter fra arbejdsgiverens  

 mobiltelefon ikke vil udløse beskatning af fri telefon, idet en  

 sådan brug må antages at være direkte  

 afledet/nødvendiggjort af dét at være på rejse for  

 arbejdsgiveren.
 Den skitserede brug af telefonen er i sådanne situationer at  

 sammenligne med den brug af arbejdsgiverens telefon, der finder sted på  

 arbejdspladsen.
 Det bemærkes, at det netop anførte finder anvendelse på  

 såvel privatansattes som offentligt ansattes brug af arbejdsgiverens  

 mobiltelefon, herunder også telefon installeret i firmabil.
 Brugen af arbejdsgiverens mobiltelefon uden skattemæssige  

 konsekvenser for den ansatte kan efter Styrelsens opfattelse ikke alene  

 indskrænkes til ovennævnte situation.
Er den ansatte som følge af arbejdet blevet pålagt af  

 arbejdsgiveren at medtage en mobiltelefon uden for arbejdsstedet, fordi  

 arbejdet (eksempelvis tilkaldevagt) nødvendiggør brug af en  

 sådan, vil en sporadisk brug af mobiltelefonen til opkald til hjemmet  

 heller ikke udløse beskatning af fri tele fon.
På samme  

 måde som ovenfor antages den sporadiske brug at være afledet af  

 den pågældendes arbejde.
Styrelsen skal dog understrege kravet om, at arbejdet  

 nødvendiggør brug af mobiltelefon, og at benyttelsen er  

 enkeltstående og kortvarig.
Det afgørende er, at den ansatte  

 ikke anvender mobiltelefonen på en sådan måde, at den  

 faktisk erstatter en egen telefon, men alene anvendes i tæt tilknytning  

 til den ansattes arbejde.
Det påhviler i denne forbindelse  

 arbejdsgiveren at føre kontrol hermed - bl.a. via telefonregningen.
