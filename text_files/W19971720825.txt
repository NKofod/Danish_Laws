Kendelsen redegør for principperne for fastsættelse af  

 arealerstatningen for landbrugsjord.
Det fastslås, at arealerstatningen  

 fastsættes med udgangspunkt i bonitet, medens yderligere værdi f.eks.  

 tillægsjordpris sikres gennem ulempeerstatningen Tirsdag den 27. maj 1997 kl. 9,00 samledes overtaksationskommissionen på  

 Ballingvej i Skive.
Til stede var formanden, cand. jur.
T.
Bjerre, samt kommissionens  

 medlemmer, konsulent, cand. agro.
Per Koustrup, Haderslev, gårdejer Martin  

 Bendix Kragh, Fredericia, fængselsfunktionær Harry Nielsen, Glyngøre, og  

 gårdejer Leo Hove, Bedsted.
 Landinspektør Lars Anton Jensen, Skive, der er udpeget til at bistå  

 kommissionen, var mødt.
 Protokollen førtes af fuldmægtig Karen Buskgaard.
 Der foretoges:
Overtaks.  Overtaksation i anledning af 4/97 ekspropriation til udbygning af landevej 533, Skive-Hem.
Der fremlagdes ankebegæring af 21. februar 1997 fra Viborg Amt og af 24.  

 februar 1997 fra konsulent Henrik Frier, Skive, begge for lb. nr. 1 - Morten  

 Bundgaard Larsen og Kristian Nørgaard Larsen, for lb. nr. 6 - Peder Goul, for  

 lb. nr. 9 - Erik Bach Stisen og for lb. nr. 10 - Jens Goul Møller.
Endvidere  

 fremlagdes udskrift af taksationskommissionens forhandlingsprotokol  

 vedrørende taksationsforretningen den 3. december 1996 med deri nævnte bilag  

 samt taksationskommissionens kendelser af samme dato.
 For Viborg Amt mødte landinspektør Peder Møller og ingeniør William  

 Sørensen.
 Samtlige lodsejere mødte sammen med konsulenterne Ole Kirk og Henrik  

 Frier.
Kommissionens formand spurgte, om nogen havde kendskab til forhold, der  

 kunne medføre inhabilitet for et eller flere medlemmer eller for den udpegede  

 landinspektør.
Det var ikke tilfældet.
 Mødet indledtes med en besigtigelse af forholdene på de enkelte ejendomme.  

 Derefter fortsattes forretningen på Landbogården i Skive, hvor parterne fik  

 lejlighed til at udtale sig.
Konsulent Ole Kirk fremførte for ejerne af alle 4 ejendomme en række  

 generelle bemærkninger, dels om arealerstatning, dels om erstatning for  

 ejendomsindskrænkning.
Med hensyn til arealerstatningen påstod han denne  

 fastsat til 7 kr. pr. (m2), der efter hans opfattelse svarede til  

 handelsprisen for landbrugsarealer i området på ekspropriationstidspunktet i  

 august 1996. Siden er der sket en prisstigning.
Til støtte herfor henviste  

 han til to handler, hvor Jens Goul Møller pr. 1. april 1997 har købt ca. 20  

 ha for 73.000 kr. pr. ha og Erik Bach Stisen pr. 1. januar 1997 har købt 35,5  

 ha for 2.710.000 kr. (svarende til 76.338 kr. pr. ha). Med hensyn til  

 erstatning for ejendomsindskrænkning anførte konsulent Kirk, at der ved  

 ekspropriation fra husdyrtunge brug, som de her omhandlede, skal gives  

 erstatning for ejendomsindskrænkning ved tabet af hver (m2), uanset om  

 afståelsen kun udgør en mindre del af ejendommens samlede areal.
 Konsulent Kirk opgjorde herefter erstatningskravet for de enkelte  

 ejendomme således:
 Subsidiært påstod han erstatningen fastsat til 137.235 kr., svarende til  

 ovenstående opgørelse med undtagelse af erstatning for ejendomsindskrænkning  

 for tidligere ekspropriationer.
Lb. nr. 6. Peder Goul For alle 4 ejendomme påstod konsulent Kirk erstatningen forrentet med  

 3,25% p.a.
Endvidere nedlagde han påstand om beløb til dækning af ejernes  

 udgifter til sagkyndig bistand.
 Som subsidiær påstand for alle ejere anførte konsulent Ole Kirk, at  

 såfremt overtaksationskommissionen kommer frem til, at jordprisen skal  

 fastsættes til et lavere beløb end 7 kr. pr. (m2), skal erstatningen for  

 ejendomsindskrænkning sættes tilsvarende op.
På amtets vegne påstod landinspektør Peder Møller arealerstatningen  

 fastsat til 4,50 kr. pr. (m2), svarende til amtets tilbud til ejerne under  

 åstedsforretningen.
Med hensyn til øvrige erstatningsposter påstod han  

 taksationskommissionens kendelser stadfæstet.
Amtet er således enig med  

 taksationskommissionen i, at arealafståelserne fra de enkelte ejendomme er så  

 beskedne, at der ikke kan blive tale om erstatning for ejendomsindskrænkning.
 Hermed afsluttedes mødet.
T.
Bjerre /K.
Buskgaard Onsdag den 4. juni 1997 kl. 10,00 samledes overtaksationskommissionen i  

 Skive for at votere i sagen.
 Landinspektør Lars Anton Jensen mødte på ny.
 Efter næremere at have drøftet sagen afsagde kommissionen sålydende  

KENDELSE:
 Da der i alle de indankede sager fra ejernes og fra amtets side er nedlagt  

 påstand om en ændring af (m2)-prisen i henholdsvis opadgående og nedadgående  

 retning, finder overtaksationskommissionen anledning til generelt at bemærke  

 følgende vedrørende fastsættelse af arealerstatning ved ekspropriation fra  

 landbrugsejendomme:
 Ved ekspropriation af areal fra en landbrugsejendom vil fuld erstatning,  

 jfr. grundlovens §73, normalt bestå af såvel en godtgørelse for selve arealet  

 som et beløb for de ulemper, arealafståelsen påfører restejendommen.
Kommissionen finder, at arealerstatningen bør fastsættes med udgangspunkt  

 i handelsværdien i området for sammenlignelige arealer.
De priser, der  

 således normalt opnås for tilsvarende arealer, er dog ikke nødvendigvis  

 sammenfaldende med den arealerstatning, der skal fastsættes ved  

 ekspropriation, idet arealerstatningen normalt ikke kan betragtes isoleret.
Den samlede erstatning bør efter kommissionens opfattelse ikke påvirkes  

 af, om arealerstatningen fastsættes på grundlag af boniteten, eller - som  

 påstået af lodsejerne - efter den på stedet almindeligt opnåede pris for  

 suppleringsjord (tillægsjordprisen). Sidstnævnte pris kan nok siges at svare  

 til arealets værdi i handel og vandel og dermed til den handelspris, ejeren  

 har krav på i tilfælde af ekspropriation; men arealerstatningen bør ses i  

 sammenhæng med ulempeerstatningen.
Det er det samlede beløb for areal og  

 ulemper, der skal give ejeren fuld erstatning.
De enkeltdele, hvoraf  

 erstatningen er sammensat, er i denne forbindelse uden betydning.
Fastsættes arealerstatningen på grundlag af tillægsjordprisen i området,  

 må der ske en tilsvarende regulering i nedadgående retning af den  

 ulempeerstatning, der normalt fastsættes ved ekspropriation fra  

 landbrugsejendomme.
Lodsejeren vil i så fald ikke have krav på den del af  

 ulempeerstatningen, der ydes for ejendomsforringelse på restejendommen som  

 følge af ejendomsinskrænkning, altså for det misforhold mellem det hidtidige  

 produktionsapparat og restejendommens størrelse, der følger af  

 arealafståelsen.
I modsat fald ville der være tale om delvis  

 dobbelterstatning.
Med andre ord betyder det ikke noget for lodsejeren, om der tages  

 udgangspunkt i boniteten af det afståede areal eller i den lokale  

 tillægsjordpris.
Kommissionen finder det imidlertid bedst stemmende med de  

 særlige forhold i ekspropriationssager, at arealprisen ligesom i  

 jordfordelingssager fastsættes på grundlag af den rent landbrugsmæssige  

 værdi.
Ved større vejanlæg og andre linieanlæg indgår ofte jordomlægninger  

 mellem de berørte lodsejere, hvoraf nogle afstår mere areal, end de modtager,  

 og omvendt.
Uanset om der for den enkelte lodsejer netto er tale om  

 arealafståelse eller arealtillæg, må arealprisen (erstatningen/købesummen)  

 nødvendigvis være den samme for afgiver og modtager, og her vil der kun kunne  

 opnås enighed om en arealpris på grundlag af boniteten.
Fuld erstatning til  

 de berørte lodsejere sikres gennem ulempeerstatningen.
Som følge heraf skal der ud over arealprisen ydes erstatning for  

 ejendomsforringelse ved ejendomsindskrænkning, og for de her omhandlede  

 husdyrtunge brug er kommissionen enig med konsulent Ole Kirk i, at hver  

 mistet (m2) skal lægges til grund uanset indskrænkningens procentuelle  

 størrelse.
For ejendomme, der får tillagt areal, der kan indgå i  

 landbrugsdriften, bedømmes indskrænkningen ud fra nettoafståelsen af  

 landbrugsareal.
 Med hensyn til de erstatningsbeløb for ændring af markkort, der er tilbudt  

 af amtet og tiltrådt af taksationskommissionen, bemærker  

 overtaksationskommissionen, at en del af de fastsatte beløb overstiger  

 ejernes faktiske omkostninger ved kortændringerne og bør nedsættes.
 Erstatningsspørgsmålet vedrørende de enkelte ejendomme har kommissionen  

 afgjort således:
Lb. nr. 1. Matr., nr. 2c Ny Skive Hus, Skive Jorder Ejere: Morten Bundgaard Larsen og Kristian Nørgaard Larsen Under hensyn til beliggenheden og beskaffenheden, herunder boniteten, af  

 det afståede areal har kommissionen fastsat arealerstatningen til 5 kr. pr.  

 (m2), jfr. de generelle bemærkninger ovenfor.
For aflagt vejareal, der  

 tillægges ejendommen, betales ikke.
Herudover har kommissionen fastsat en ulempeerstatning på 45.000 kr.
Ved  

 fastsættelsen af dette beløb har kommissionen taget hensyn til  

 ejendomsindskrænkningen ved den aktuelle ekspropriation, men ikke til den  

 indskrænkning, der er sket ved ekspropriationer for omkring 10 og 13 år  

 siden.
Kommissionen har endvidere taget hensyn til den skete åbning af haven  

 og haveforstyrrelse.
Efter kommissionens opfattelse vil vejens flytning væk  

 fra stuehuset og haveforøgelsen dog på længere sigt indebære fordele for  

 ejendommen.
 Erstatning for ændring af markkort nedsættes til 3.000 kr.
Herefter Lb. nr. 6. Matr. nr. 13e Vinde, Skive Jorder Ejer: Peter Goul Under hensyn til beliggenheden og beskaffenheden, herunder boniteten, af  

 det afståede areal har kommissionen fastsat arealerstatningen til 5 kr. pr.  

 (m2), jfr. de generelle bemærkninger ovenfor.
Herudover har kommissionen fastsat en erstatning på 48.000 kr. for  

 ejendomsforringelse ved ejendomsindskrænkning.
Kommissionen har ikke fundet  

 grundlag for at tilkende ejeren ulempeerstatning i øvrigt.
 Kommissionen er enig i den fastsatte erstatning for ændring af markkort på  

 1.500 kr.
Herefter Lb. nr. 9. Matr. nr. 4 Krarup By, Hem og 2b Hem By, Hem Ejer: Erik Bach Stisen Under hensyn til beliggenheden og beskaffenheden, herunder boniteten, af  

 det afståede areal har kommissionen fastsat arealerstatningen til 5 kr. pr.  

 (m2), jfr. de generelle bemærkninger ovenfor. for aflagt vejareal, der  

 tillægges ejendommen, betales ikke.
Herudover har kommissionen fastsat en erstatning på 21.000 kr. for  

 ejendomsforringelse ved ejendomsindskrænkning.
Kommissionen har ikke fundet  

 grundlag for at tilkende ejeren ulempeerstatning i øvrigt.
 Erstatning for ændring af markkort nedsættes til 3.000 kr.
Herefter Lb. nr. 10 Matr. nr. 2a Hem By, Hem Ejer: Jens Goul Møller Under hensyn til beliggenheden og beskaffenheden, herunder boniteten, af  

 det afståede areal har kommissionen fastsat arealerstatningen til 5 kr. pr.  

 (m2), jfr. de generelle bemærkninger ovenfor.
For aflagt vejareal, der  

 tillægges ejendommen, betales ikke.
Herudover har kommissionen fastsat en erstatning på 40.000 kr. for  

 ejendomsforringelse ved ejendomsindskrænkning.
Kommissionen har ikke fundet  

 grundlag for at tilkende ejeren ulempeerstatning i øvrigt.
 Erstatning for ændring af markkort nedsættes til 3.000 kr.
