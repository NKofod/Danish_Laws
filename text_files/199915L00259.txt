Tillægsbetænkning afgivet af  

 Boligudvalget den 15. december 1999 Tillægsbetænkning over Forslag til lov om ændring af lov om  

 almene boliger samt støttede private andelsboliger m.v., lov om  

 boligbyggeri, lov om andelsboligforeninger og andre boligfællesskaber  

 og lov om byfornyelse (Rentetilpasningslån, konvertering, betaling af  

 realkreditbidrag, alternative boliger til unge, styrket indsats i socialt  

 svage byområder) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet et spørgsmål til by- og boligministeren,  

 som denne har besvaret skriftligt.
Endvidere har udvalget modtaget en skriftlig henvendelse  

 fra Realkreditrådet.
Henvendelsen og by- og boligministerens kommentar  

 hertil er på foranledning af udvalget optrykt som bilag til  

 betænkningen.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres,  

 Kristeligt Folkepartis og Enhedslistens medlemmer af udvalget) lovforslaget  

 til vedtagelse i den affattelse, hvori det foreligger efter 2.  

 behandling.
 Et mindretal (Venstres, Det Konservative  

 Folkepartis, Dansk Folkepartis og Frihed 2000 s medlemmer af udvalget)  

 indstiller lovforslaget til forkastelse.
 Lissa Mathiasen (S) nfmd.  

  Niels Bloch Jespersen (S)  

  René Skau Björnsson (S)  

  Lars Kramer Mikkelsen (S)  Sandy Brinck (S)  

 Knud Erik Hansen (SF)  Annie Lunde Hansen (CD)  

  Dorit Myltoft (RV)  Keld Albrechtsen (EL)  

  Gyda Kongsted (V)  Rikke Hvilshøj (V)  

  Karsten Nonbo (V) Kirsten Jacobsen (FRI)  

  Pernille Sams (KF)  Jens Heimburger (KF)  

  Egil Møller (DF)  Flemming Kofod-Svendsen (KRF)  

fmd.
Bilag 1 Henvendelse fra Realkreditrådet og by- og  

 boligministerens kommentar hertil REALKREDITRÅDET Overbringes 14. december 1999 E 140 Folketingets Boligudvalg Christiansborg 1240 København K Vedrørende forslag til lov om ændring af lov om almene  

 boliger samt støttede private andelsboliger m.v.   L 124 By- og boligministeren fremsatte den 3. december 1999 forslag til lov om  

 ændring af lov om almene boliger samt støttede private  

 andelsboliger m.v. (L 124). Lovændringen skal ifølge  

 lovforslaget træde i kraft den 1. januar 2000.
 Realkreditrådet har ikke haft et lovudkast til høring, og i  

 høringsfasen over det fremsatte lovforslag, der kun omfattede ganske  

 få dage, har realkreditten ikke haft mulighed for i detaljer at vurdere  

 konsekvenserne af lovforslaget, der rummer vidtgående ændringer  

 inden for et særdeles komplekst sagsområde.
Det er dog uomtvisteligt, at det vil være nødvendigt at  

 foretage omfattende systemmæssige ændringer i  

 realkreditinstitutterne til understøttelse af lovforslagets  

 gennemførelse.
Af By- og Boligministeriets besvarelse af  

 spørgsmål 2 fremgår det, at Realkreditrådet vil  

 blive inddraget i forbindelse med gennemførelsen af den  

 påtænkte konvertering, men lovforslaget indeholder mange andre  

 elementer, der forudsætter systemændringer.
Ændringerne er så omfattende, at det endnu ikke fra  

 institutterne har været muligt at få en præcis  

 tilkendegivelse af, hvornår det vil være muligt at have disse  

 på plads.
På grundlag af de foreløbige tilkendegivelser  

 kan det dog konkluderes, at det ikke vil være muligt for  

 institutterne at have de systemmæssige ændringer på plads  

 til den 1. januar 2000, jf. også »frozen zone« omkring  

 årtusindeskiftet.
Realkreditrådet ser derfor ingen anden udvej, end at  

 ikrafttrædelsestidspunktet udsættes til den 1. april år  

 2000   og helst endnu senere.
I modsat fald må Rådet tage ethvert  

 forbehold over for de problemer, der da må imødeses.
Med venlig hilsen Torben Gjede Spørgsmål 6:
Ministeren bedes kommentere henvendelsen af 14. december  

 1999 fra Realkreditrådet, jf.
L 124 - bilag 18.
 Svar:
Realkreditrådet anfører i sin henvendelse, at  

 Realkreditrådet ingen anden udvej ser, end at  

 ikrafttrædelsestidspunktet for L 124 udsættes til 1. april  

 år 2000   og helst endnu senere.
Som baggrund anføres, at en  

 understøttelse af lovforslagets gennemførelse indebærer  

 behov for omfattende systemmæssige ændringer i institutterne, der  

 ikke kan være på plads den 1. januar 2000.
Generelt vil jeg hertil gerne understrege, at de  

 nødvendige systemændringer i realkreditinstitutterne ikke
forudsættes at være på plads pr. 1. januar 2000, jf.  

 nærmere nedenfor.
I forlængelse heraf er der efter min opfattelse  

 ikke forhold i Rådets henvendelse, der forrykker forudsætningerne  

 om gennemførelsestidspunkt mv., og som dermed kan begrunde en  

 udsættelse af ikrafttrædelsestidspunktet.
 Tre elementer i lovforslaget har systemmæssige  

 konsekvenser for realkreditinstitutterne:
Ad 1): Konvertering af lån i det støttede  

 byggeri Konverteringen er forudsat gennemført i 1.  

 halvår 2000, jf. lovforslagets forudsætning om ½ effekt af  

 besparelsen i år 2000. Som jeg tilkendegiver i mit svar på  

 Boligudvalgets spørgsmål 2 (L 124 - bilag 14), vil institutterne  

 blive inddraget forinden en konvertering gennemføres, og  

 konverteringen gennemføres naturligvis ikke, før de nye  

 konverteringslån kan tilbydes.
 Det af Rådet anførte synes ikke at forrykke  

 lovforslagets forudsætning om, at konverteringen som forudsat  

 gennemføres i 1. halvår 2000.
Ad 2): Omlægningen af betaling af bidrag til  

 realkreditinstitutterne Ændringen gennemføres kun for nye tilsagn  

 afgivet pr. 1. januar 2000 og senere.
Lånetilbudstidspunktet   hvor  

 realkreditten systemmæssigt forudsættes at være på  

 plads   vurderes at ligge omkring 4 måneder efter tilsagnstidspunktet,  

 dvs. i april måned 2000 for et tilsagn, der afgives umiddelbart efter  

 1. januar 2000.
 Idet systemændringerne ifølge  

 Realkreditrådets henvendelse synes at kunne være på plads  

 omkring pr. 1. april 2000, vurderes dette derfor at være uproblematisk  

 i forhold til lovforslagets forudsætning.
Ad 3): Mulighed for finansiering af byggeskadeudbedring  

 mv. med rentetilpasningslån Med lovforslaget sikres mulighed for, at jeg   i  

 samråd med finansministeren og økonomiministeren   kan beslutte  

 at indføre rentetilpasningslån til finansiering af bl.a.  

 byggeskadeudbedring (med støtte fra Landsbyggefonden) og renovering af  

 ungdomsboliger.
Dette gennemføres i forlængelse af, at det  

 allerede i oktober i år blev besluttet at finansiere nyt alment byggeri  

 med rentetilpasningslån.
 Jeg vil gerne understrege, at der ikke med lovforslaget  

 træffes beslutning herom, men at denne som nævnt kan  

 træffes efterfølgende af de involverede tre ministre, samt at  

 udmeldingen og virkningstidspunktet for en sådan beslutning   som det  

 var tilfældet for beslutningen for det almene nybyggeri   vil blive  

 fastlagt efter drøftelse med Realkreditrådet, således at  

 institutterne sikres den fornødne tid til systemtilpasning.
Generelt omkring administrationen Jeg vil gerne afslutningsvis bemærke, at By- og  

 Boligministeriet traditionelt har et meget tæt og meget konstruktivt  

 samarbejde med Realkreditrådet og realkreditinstitutterne omkring  

 finansieringen af det støttede byggeri.
 Jeg er   via kontakt til Realkreditrådet  

 opmærksom på, at de forudsatte systemændringer falder  

 sammen med institutternes øvrige systemtilretninger, ikke mindst som  

 følge af år 2000-problematikken.
Som det er fremgået ovenfor, er det imidlertid min  

 opfattelse, at der i et samarbejde med institutterne kan findes  

 løsninger, som ligger inden for lovforslagets forudsætninger om  

 implementeringen.
Jeg finder derfor ikke, at der er grundlag for en  

 udskydelse af selve ikrafttrædelsestidspunktet.
