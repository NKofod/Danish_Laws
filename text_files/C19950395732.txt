 Redegørelse for sagen:
En ansat værkstedsleder på en døgninstitution deltog i et  

 arbejdsmarkedsuddannelseskursus, benævnt »Personlig udvikling til  

 uddannelse« i tiden 10-14 oktober 1994. Det var oplyst, at ansøgeren var  

 uddannet som kok og i arbejde som værkstedsassistent.
Arbejdsgiveren havde  

 blandt andet anført, at kursusindholdet og udbyttet er et særdeles  

 hensigtsmæssigt supplement til det daglige arbejde med klienter og samarbejde  

 iøvrigt.
 A-kassen meddelte afslag på hans ansøgning om kursusgodtgørelse med den  

 begrundelse, at han ikke har eller søger beskæftigelse inden for det område,  

 uddannelsen retter sig imod eller at uddannelsen er et hensigtsmæssigt  

 supplement til hans viden og færdigheder.
 Afgørelse:
 Arbejdmarkedets Ankenævn traf på sit møde den 1. marts 1995, j. nr.  

 1995-3-792, en afgørelse om, at kursusdeltageren var berettiget til  

 kursusgodtgørelse, jf. § 16.
 Nævnet fandt, at deltageren som faglært kok uden nogen højere uddannelse  

 tilhører den personkreds, som er omtalt i bekendtgørelsens § 1, stk. 1 b, og  

 stk. 2.
