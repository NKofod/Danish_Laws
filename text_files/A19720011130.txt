 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Ministeren for kulturelle anliggender bemyndiges  

 til pr. 1. april 1972 på statens vegne at overtage de selvejende  

 institutioner Vestjysk Musikkonservatorium i Esbjerg, Det fynske  

 Musikkonservatorium i Odense og Nordjysk Musikkonservatorium i Ålborg med  

 dertil hørende inventar og samlinger.
Staten overtager eller indfrier  

 konservatoriernes gældsforpligtelser.
For overtagelsen ydes intet vederlag.
 § 2.  Regler om undervisning, styrelse og virksomhed i  

 øvrigt for de pågældende musikkonservatorier fastsættes af ministeren for  

 kulturelle anliggender.
 § 3.  Ministeren for kulturelle anliggender bemyndiges  

 til at ophæve lov nr. 208 af 31. maj 1968 om statsstøtte til  

 musikkonservatorierne i Esbjerg, Odense og Ålborg, når statsovertagelse af de  

 pågældende konservatorier har fundet sted.
 Givet på Amalienborg, den 29. marts  

 1972.
 Under Vor Kongelige Hånd og Segl.
 Margrethe R.
 Niels Matthiasen.
