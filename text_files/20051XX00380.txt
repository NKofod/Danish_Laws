Skriftlig fremsættelse (31. marts 2006) Ministeren for  

 videnskab, teknologi og udvikling  

  

 (Helge Sander):
 Herved tillader jeg mig for Folketinget at fremsætte:
Forslag til lov om  

 ændring af universitetsloven og lov om Højteknologifonden (Mulighed for  

 afskæring  

 af klageadgang) (Lovforslag nr.
L 202).
 Lovforslaget er en følge af en organisationsændring i  

 Ministeriet for Videnskab, Teknologi og Udvikling pr. 1. maj 2006.
Frem over vil ministeriekoncernen bestå af et mindre  

 departement og tre store styrelser.
En række af de opgaver, der i dag er  

 placeret i departementet, skal frem over varetages i styrelsesregi.
Med forslaget vil en klageadgang, der i dag er etableret til  

 ministeren, kunne henlægges til en styrelse under ministeriet, hvor det måtte  

 være relevant.
Styrelsens afgørelser skal følgelig være endelige.
 Der er således tale om et rent teknisk lovforslag, som ikke  

 indebærer substansændringer i anden lovgivning.
 Retstilstanden for borgerne vil derfor være uændret.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling i Det Høje Ting.
