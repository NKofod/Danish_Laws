Fremsat den 7. maj 1999 af  

 Christine Antorini (SF), Anne Baastrup (SF),  

 Pernille Frahm (SF),  

 Jes Lunde (SF) og Anni Svanholt (SF) Forslag til folketingsbeslutning om statslig indbetaling af arbejdsgiverbidrag under  

 barselorlov m.v.
 Folketinget opfordrer regeringen til at  

 iværksætte initiativer, der kan øge kvinders  

 pensionsopsparing.
 Initiativerne bør omfatte følgende  

 elementer:
 1.	Staten skal indbetale »arbejdsgiverbidraget« under  

 graviditets-, barsel-, fædre- og forældreorlov, dvs. den  

 dagpengeberettigede orlov, der afholdes før fødslen og indtil  

 26 uger efter fødslen, herefter kaldet »barselorlov«.
 2.	Staten skal indbetale »arbejdsgiverbidraget« under  

 orlov til børnepasning.
Bemærkninger til forslaget Kønsulighederne på  

 pensionsområdet hænger nøje sammen med  

 kønsulighederne på arbejdsmarkedet, hvor kvinderne  

 lønmæssigt halter efter mændene.
Lønkløften,  

 dvs. kvinders gennemsnitsløn i procent af mænds,  har stort set  

 ligget uændret på 83 pct. de sidste 20 år.  

 Ligelønsloven fra 1976 og garantilønnen fra 1977 har  

 tilsyneladende ikke formået at udjævne kløften.
Noget af forskellen kan henføres til uddannelses-  

 og branchevalget, hvor gennemsnitslønnen i de typiske kvindefag er  

 lavere end i mandefagene.
Men det er langtfra hele forklaringen, jf. bilaget  

 og Det Økonomiske Råds beregninger (Dansk Økonomi,  

 efteråret 1996). Det Økonomiske Råds beregninger viser, at  

 forskellen i livsindkomst mellem fuldtidsbeskæftigede mænd og  

 kvinder med samme eller tilsvarende uddannelse er 15 pct. eller højere  

 inden for stort set alle uddannelser.
Kun blandt folkeskolelærere er  

 forskellen på under 10 pct.
Samme uddannelse sikrer med andre ord ikke  

 samme indtjening over et helt arbejdsliv og dermed heller ikke samme  

 muligheder for pensionsopsparing.
 Hertil kommer forskellene i mænds og kvinders  

 arbejdmarkedstilknytning og fraværsmønsteret i bred forstand.  

 Her skal blot nævnes:
Kvinder indtræder senere på arbejdsmarkedet  

 end mænd og forlader det tidligere.
Det indebærer, at de i  

 gennemsnit vil spare kortere tid op end mænd og dermed have en mindre  

 pensionsopsparing.
Kvinder har større fravær fra arbejdsmarkedet  

 på grund af børnefødsler, barselorlov, orlov til  

 børnepasning, højere sygelighed og arbejdsløshed.
I  

 disse perioder indbetales der typisk ikke til pension, medmindre man  

 får fuld løn under barsel og sygdom, hvilket også mindsker  

 kvindernes samlede opsparing.
Deltidsarbejde er mere udbredt blandt kvinder end  

 mænd.
Mere end to ud af tre deltidsbeskæftigede er i dag kvinder.  

 Det trækker også i retning af en lavere opsparing for kvinder.
Optagelseskravene i pensionskasser med hensyn til alder og  

 beskæftigelse inden for området    de såkaldte  

 karensbestemmelser   varierer meget mellem kasserne.
Det er især i  

 overenskomster på det offentlige område i tilknytning til  

 pensionsordninger med mange kvindelige medlemmer, at der stilles strenge  

 karenskrav.
F.eks. har HK´ere og KAD´ere skullet være 25 år og  

 have haft beskæftigelse i 4 år inden for området for at  

 blive omfattet af en StK.-pension.
Til sammenligning skal man kun være  

 20 år og have været beskæftiget i 6 måneder inden for  

 området for at blive omfattet en B&A-pension (bygge- og  

 anlægsbranchen). De skrappere karenskrav i de kvindedominerede kasser  

 betyder også kortere opsparingsperiode og dermed en lavere  

 pensionsopsparing.
Endelig har fraværsmønsteret også  

 betydning for lønnens størrelse og dermed indirekte for  

 opsparingen.
Perioder med arbejdsløshed, sygdom og barsel m.v. har  

 tendens til at Hvis kvinderne ikke i fremtiden skal blive de store tabere  

 i alderdommen, er det uhyre vigtigt at få gjort noget ved de uligheder,  

 der findes på arbejdsmarkedet i dag.
Ulighederne kan næppe  

 afskaffes fra den ene dag til den anden; det kræver formentlig et langt  

 og sejt træk.
Her må både fagbevægelsen,  

 virksomhederne og regeringen medvirke aktivt og være deres ansvar  

 bevidst.
Til en start foreslås det, at staten skal indbetale  

 arbejdsgiverbidraget til pensionsordningen for de ansatte, der i dag  

 får dagpenge under Ligeledes foreslås det, at staten indbetaler Endelig mener forslagsstillerne, at regeringen i  

 samarbejde med arbejdsmarkedets parter bør arbejde for, at  

 karensreglerne bliver ophævet i alle overenskomster.
Det er helt  

 urimelige regler, som især rammer de lavestlønnede kvinder  

 hårdt.
Skriftlig fremsættelse Christine Antorini (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om statslig  

 indbetaling af arbejdsgiverbidrag under barselorlov m.v.
(Beslutningsforslag nr.
B 139).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
 Tabel 1. Kvinder, årlige gennemsnitslønninger for  

 fuldtidsbeskæftigede, 1993.
Alder 0 2 3 5 6 8 18-25 149.935 145.981 160.482 196.119 185.412 195.770 26-30 175.668 188.945 189.974 199.008 210.713 279.228 31-35 185.894 194.894 197.444 200.929 216.322 290.026 36-40 188.213 187.884 205.455 203.571 221.846 304.348 41-45 189.743 193.591 207.647 210.636 232.410 316.881 46-50 187.921 191.292 208.279 218.172 239.628 331.089 51-56 185.179 187.549 204.507 212.862 232.819 316.268 56-59 179.699 186.868 202.690 212.989 221.787 321.720 Kilde : Egne beregninger på lovmodellens store modelbefolkning for  

 1993.
 Tabel 2. Mænd, årlige gennemsnitslønninger for  

 fuldtidsbeskæftigede, 1993.
Alder 0 2 3 5 6 8 18-25 183.709 169.713 194.471 241.565 180.307 246.490 26-30 218.764 223.636 229.785 227.792 259.149 279.137 31-35 227.165 248.048 238.611 245.679 303.268 327.955 36-40 237.449 256.890 250.962 254.484 323.773 372.989 41-45 245.587 280.440 257.549 270.948 334.388 385.011 46-50 240.483 268.282 268.066 271.501 347.931 387.966 51-56 233.750 265.875 269.056 263.756 351.051 387.707 56-59 221.065 257.101 249.763 253.821 346.418 417.389 Kilde : Egne beregninger på lovmodellens store modelbefolkning for  

 1993.
