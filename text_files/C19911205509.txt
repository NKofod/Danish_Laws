(til stiftøvrighederne) Resultatet af overenskomst- og aftaleforhandlingerne 1991 på det  

 offentlige arbejdsmarked er nu indarbejdet i aftaler mellem Finansministeriet  

 og centralorganisationerne.
 Aftalerne medfører følgende ændringer pr. 1. april 1991 i aflønning m.v.  

 for kirke- og kirkegårdsfunktionærer m.fl.
I.
Gravere og kirkegårdsledere Aftalen vedrører alene stillinger som graver og stillinger som  

 kirkegårdsleder, der er grænsedraget til Forbundet af Kirke- og  

 Kirkegårdsansatte.
 Det fremtidige lønforløb for denne lønramme vil således være skalatrin  

 19-25, som alle er to-årige.
Ad 1), 2) og 3) De til stillingerne knyttede tillæg forbliver uændret.
 Nuværende ansatte indplaceres i stillingernes nye lønramme på nærmeste  

 højere løntrin i forhold til hidtidig lønindplacering, stigende til næste  

 løntrin (skalatrin) efter to år.
II.
Forhøjelse af STK-pensionsbidrag Aftalen vedrører de pensionsordninger, der er og fremover bliver etableret  

 i henhold til Kirkeministeriets cirkulæreskrivelse af 24. august 1990 om  

 etablering af pensionsordning for visse grupper af ikke-pensionssikret  

 personale i folkekirken (Statsansattes Kartels (STK) overenskomst- og  

 aftaleområde).
 Pensionsbidragene forhøjes til følgende procentsatser med virkning fra  

 henholdsvis 1. april 1991 og 1. april 1992:
 Opmærksomheden henledes på, at forhøjelserne af pensionsbidragene pr.  

 henholdsvis 1. april 1991 og 1. april 1992 skal afholdes fuldt ud af  

 arbejdsgiver, idet sondringen eget/arbejdsgiverbidrag alene vedrører  

 forhandlingstekniske forhold vedrørende puljefinansiering af forhøjelserne af  

 pensionsbidragene.
III.
Udligningsbeløb mellem pension og supplementsunderstøttelse.
 Ansatte, der omfattes af de nye pensionsordninger, der er under opbygning,  

 vil ikke længere have adgang til supplementsunderstøttelse, der i princippet  

 er en ordning for ikke-pensionssikret personale.
 Der henvises til Kirkeministeriets cirkulæreskrivelse af 24. august 1990  

 om etablering af pensionsordning for ikke-pensionssikret personale i  

 folkekirken (Statsansattes Kartels (STK) overenskomst- og aftaleområde) side  

 7 under »Øvrige oplysninger« og til Kirkeministeriets  

 cirkulæreskrivelse af 24. juni 1991 om pensionsordning for  

 tjenestemandslignende ansatte i folkekirken under Statstjenestemændenes  

 centralorganisation II (CO II) side 3 under »Øvrige oplysninger«.
Overgangsordning I en overgangsperiode efter pensionsordningernes start vil  

 pensionsudbetalingerne ved pensionering imidlertid være mindre end den  

 understøttelse, som de pågældende havde mulighed for efter hidtil gældende  

 regler.
Dette skyldes især de relativt små pensionsbidrag og korte  

 bidragsperioder, f.eks. på grund af høj alder ved indtræden i ordningen.
 Den etablerede overgangsordning indebærer, at der af fællesfonden kan ydes  

 et udligningsbeløb, hvis pensionen fra pensionsordningen er lavere end  

 understøttelsen.
Personkreds De ansatte, der på afskedigelsestidspunktet ville have kunnet få bevilget  

 en supplementsunderstøttelse på grundlag af 15 års ansættelse i folkekirken  

 efter det 30. år.
 Overgangsordningen gælder i tilknytning til alders-, sygdoms- eller  

 ægtefælle- og børnepensioner fra pensionsordninger, der er aftalt påbegyndt  

 pr. 1. april 1990 (STK-pension) og 1. april 1991 (CO-II pension).
 Personer, der pensioneres efter de nævnte datoer, er omfattet af  

 overgangsordningen.
 For ansatte, der var fyldt 60 år den 1. april 1990, kan understøttelsen  

 udbetales ubeskåret fra det 67. år eller tidligere, hvis pågældende fratræder  

 på grund af sygdom.
 For øvrige ansatte, der ved pensionering ikke opnår så stor en pension,  

 som understøttelsesbeløbet ville have udgjort, betales af fællesfonden  

 differencen mellem den årlige pension og det understøttelsesbeløb, den  

 pågældende ville have været berettiget til på afskedstidspunktet.
Anvendelse af overgangsordningen for efterladte ægtefæller forudsætter, at  

 der ydes ægtefællepension fra pensionsordningen.
I de endnu ikke udbyggede  

 ordninger er det en forudsætning for, at der kan ydes udligningsbeløb af  

 fællesfonden, at den enkelte ansatte vælger ægtefælledækning, der mindst  

 udgør 20 pct. af lønnen i det omfang, det obligatoriske bidrags størrelse  

 giver mulighed herfor.
Ordningens indhold Overgangsordningen gælder såvel understøttelser, der udbetales straks, som  

 opsatte understøttelser.
 Ved fratræden på grund af alder eller sygdom eller i tilfælde af dødsfald  

 skal stiftsøvrighederne som hidtil beregne den årlige understøttelse for den  

 pågældende eller dennes efterladte.
 Stiftsøvrighederne skal efter hidtil gældende regler beregne det  

 understøttelsesbeløb, den pågældende ville være berettiget til på afskeds-  

 eller dødsfaldstidsspunktet.
 Den periode, i hvilken den pågældende har været omfattet af  

 pensionsordningen skal medregnes ved opgørelsen af  

 understøttelsesancienniteten.
Samordningen Stiftsøvrighederne skal herefter indhente oplysning fra pensionsordningen  

 om størrelsen af den årlige pensionsydelse beregnet på de fastsatte  

 pensionsbidrag (ekskl. evt. frivillige bidrag).
Det forudsættes, at pensionsinstituttet til brug for opgørelsen oplyser,  

 hvad evt. kapitalbeløb (bortset fra gruppelivs- og gruppeinvalideordninger)  

 ville udgøre som løbende ydelser.
Disse beløb indgår herefter i beregningen  

 af udligningsbeløbet.
 Udligningsbeløbene skal udbetales i månedlige rater.
IV.
Gruppelivsordning for tjenestemænd m.fl.
 Gruppelivsordningen administreres af Forenede Gruppeliv.
 Menighedsrådene kan til brug ved indbetalingen af gruppelivspræmien få  

 tilsendt girokort fra Forenede Gruppeliv, Strandboulevarden 122, 2100  

 København Ø, tlf. 31 18 40 11.
 Menighedsrådene skal sørge for at indbetale præmierne til Forenede  

 Gruppeliv, og ved dødsfald at anmelde dette til Forenede Gruppeliv med  

 angivelse af Gruppelivsordningens nummer (tjenestemænd nr.  

 91002/tjenestemandslignede nr. 85034). Samtidig vedlægges kopi af sidste  

 lønoversigt.
 Dødsfald indtrådt i tiden indtil dette cirkulæres udsendelse dækkes.
A.
Tjenestemænd Med virkning fra 1. april 1991 etableres en gruppelivsordning for  

 tjenestemandsansatte kirke- og kirkegårdsfunktionærer.
Gruppelivsordningens indhold Forsikringssummen udbetales ved tjenestemandens død, hvis dødsfaldet  

 indtræffer inden udgangen af den måned, hvori den pågældende fylder 67 år.  

 Summen udbetales til tjenestemandens nærmeste pårørende, med mindre andet er  

 aftalt og udgør (pr. 1. april 1991) følgende beløb afhængig af  

 tjenestemandens alder ved dødsfaldet:
 Til børn under 21 år udbetales 6.000 kr. (pr. 1. april 1991) til hvert  

 barn.
Børnesummer for umyndige fællesbørn, som har ophold i afdødes hjem hos  

 dennes ægtefælle, udbetales til ægtefællen.
I andre tilfælde tilfalder summen  

 det pågældende barn.
 Efterlades ingen ægtefælle, børn eller børnebørn, særligt begunstiget,  

 testaments- eller legal arving, sker udbetalingen til  

 »gruppelivsforsikringens bonusreguleringskonto«, medmindre andet er  

 aftalt mellem tjenestemanden og Forenede Gruppeliv.
Gruppelivspræmie Menighedsrådene indbetaler samtidig med lønanvisningen for den pågældende  

 måned en præmie til Forenede Gruppeliv for hver person på 14,80 kr.
Øvrige oplysninger Gruppelivsdækning er virksom fra ansættelsen.
 Under lovligt fravær på grund af sygdom, barsel og ferie uden løn samt i  

 tjenestefrihedsperioder på op til 3 måneder gælder dækningen efter  

 gruppelivsordningen, uden præmiebetaling, såfremt tjenestemanden ikke  

 omfattes af anden gruppelivsordning.
 Forsikringen ophører ved udgangen af den måned, hvori tjenestemanden  

 fratræder sin ansættelse.
B.
Overenskomstansatte og tjenestemandslignende ansatte Med virkning fra 1. april 1991 etableres en gruppelivsordning for de  

 overenskomstansatte og tjenestemandslignende ansatte, der ikke er dækket af  

 anden gruppelivsordning i en forsikringsmæssig pensionsordning som led i  

 ansættelsesforholdet (STK-pension og CO-II pension).
Personkreds Følgende omfattes af ordningen:
 Gruppelivsordningen ophører når de pågældende ansatte bliver omfattet af  

 STK-pensionsordningen, f.eks. efter udstået karenstid.
 Det er uden betydning, om den ansatte er omfattet af en pensionsordning i  

 henhold til Kirkeministeriets cirkulæreskrivelse af 24. juni 1991 om  

 pensionsordning for tjenestemandslignende ansatte i folkekirken under  

 Statstjenestemændenes Centralorganisation II (CO II).
Gruppelivsordningens indhold Forsikringssummen, der udbetales ved den ansattes død før udgangen af den  

 måned, hvori pågældende fylder 67 år, udgør for tiden indtil 1. januar 1992  

 kr. 80.000.
Forsikringssummen udbetales til nærmeste pårørende.
Hvis den ansatte ikke  

 efterlader sig ægtefælle eller børn (under 21 år) kan anden  

 udbetalingsbestemmelse aftales mellem den ansatte og Forenede Gruppeliv.
 Gruppelivsordningen hindrer ikke, at den ansatte inden for gældende regler  

 begunstiger sine børn frem for ægtefællen eller begunstiger ægtefællen frem  

 for børn over 21 år.
Gruppelivspræmien Menighedsrådene indbetaler gruppelivspræmien på 19,03 kr. om måneden til  

 Forenede Gruppeliv i forbindelse med lønudbetalingen for den pågældende  

 måned.
Øvrige oplysninger Gruppelivsdækningen er virksom fra ansættelsen.
 Under fravær på grund af sygdom, barsel eller tjenestefrihed til  

 militærtjeneste er den ansatte dækket af gruppelivsordningen uden  

 præmieindbetaling.
 Forsikringen ophører med udgangen af den måned, hvori pågældende fratræder  

 sin ansættelse, eller hvor den ansatte f.eks. på grund af udstået karenstid  

 omfattes af en som led i ansættelsesforholdet oprettet pensionsordning med  

 gruppelivsordning.
C.
Elever Det bemærkes, at elever ikke er omfattet af gruppelivsordningen.
 Kirkeministeriet, den 18. november 1991.
 P.M.V.
 E.B.
