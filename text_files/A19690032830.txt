(Tilbudspligtsloven) VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1.  Ejendomme med et areal på 6.000 m2 eller  

 derover, der ved en byudviklingsplan er udlagt som byzone, skal tilbydes  

 kommunen, forinden ejendommen overdrages til anden side.
Kommunen kan  

 erhverve ejendommen efter reglerne i § 4, såfremt kommunalbestyrelsen  

 skønner, at det er af betydning for kommunen at råde over ejendommen til  

 fremme af en hensigtsmæssig byudvikling.
Stk.2.  I andre områder, hvor indenrigsministeren  

 skønner at tilbudspligten kan bidrage til den hensigtsmæssig byudvikling, kan  

 indenrigsministeren efter indstilling herom fra kommunalbestyrelsen bestemme,  

 at reglerne i stk. 1 skal finde anvendelse på ejendomme med et areal på 6.000  

 m2 eller derover.
Kommunalbestyrelsen giver meddelelse herom til ejerne af de  

 ejendomme, som omfattes af tilbudspligten.
 Stk. 3.  Tilbudspligten skal respekteres af indehavere  

 af andre rettigheder over ejendommen, uanset hvornår retten er stiftet.
§ 2.  Bestemmelserne om tilbudspligt finder ikke  

 anvendelse ved overdragelse til 1. staten, 2. den hidtidige ejers ægtefælle eller en person, der  

 er beslægtet eller besvogret med den hidtidige ejer i ret op- eller  

 nedstigende linje eller i hans sidelinje så nær som søskende eller disses  

 børn, 3. en person, når den erhvervede ejendom forenes med  

 en eller flere landbrugsejendomme i henhold til bestemmelserne i  

 landbrugsloven, eller når det erhvervede areal sammenlægges med en  

 landbrugsejendom.
 § 3.  Tilbudspligten kan ikke gøres gældende, hvis det  

 under hensyn til forholdet mellem ejeren og erhververen, vilkårerne for eller  

 omstændighederne ved overdragelsen vil være ubilligt, at ejendommen skal  

 tilbydes kommunen.
Stk. 2.  Finder ejeren, at en overdragelse er omfattet  

 af bestemmelserne i stk. 1, kan han anmode kommunalbestyrelsen om at erklære,  

 at den ønskede overdragelse kan finde sted uden afgivelse af tilbud til  

 kommunen.
Er erklæring ikke afgivet af kommunalbestyrelsen inden 4 uger fra  

 anmodningens modtagelse, eller erklærer kommunalbestyrelsen, at den ønsker  

 tilbud indgivet, kan ejeren indbringe spørgsmålet for et nævn til afgørelse  

 af, om tilbudspligten skal finde anvendelse i forbindelse med den ønskede  

 afhændelse.
 Stk. 3.  Det i stk. 2 omtalte nævn består af en formand,  

 der beskikkes af indenrigsministeren, samt 4 øvrige medlemmer, hvoraf 1  

 udpeges af De samvirkende danske Landboforeninger og De samvirkende danske  

 Husmandsforeninger i fællesskab, 1 af De danske Grundejeres  

 Landsorganisation, 1 af Den danske Købstadsforening og 1 af De samvirkende  

 Kommunalforeninger og Foreningen Bymæssige Kommuner i fællesskab.
 Stk. 4.  Indenrigsministeren kan fastsætte nærmere  

 regler om nævnets virksomhed.
§ 4.  Tilbud i henhold til § 1, stk. 1 og 2, skal  

 angive salgssummen og de øvrige salgsvilkår, der skal være af et sådant  

 indhold, at de kan opfyldes af kommunen.
Hvis kommunalbestyrelsen vil antage  

 tilbuddet, skal der gives ejeren meddelelse herom inden 6 uger fra tilbuddets  

 modtagelse.
Stk. 2.  Inden for den i stk. 1 nævnte frist kan  

 kommunalbestyrelsen meddele, at den ikke antager ejerens tilbud, men tilbyder  

 at erhverve ejendommen for et samtidigt angivet beløb.
Ejeren kan herefter  

 inden for en frist af 14 dage fra modtagelsen af kommunens tilbud forlange  

 ejendommen takseret af de i lov om bestyrelse af de offentlige veje  

 omhandlede taksationsmyndigheder.
Kommunen skal i få fald overtage ejendommen  

 for det beløb, hvortil ejendommen takseres, såfremt ejeren fremsætter  

 begæring herom inden 14 dage efter modtagelsen af meddelelse om beløbets  

 størrelse.
Forlanges ejendommen overtaget af kommunen, bærer denne de  

 udgifter, som er forbundet med taksationen, medens udgifterne i modsat fald  

 dækkes af ejeren.
 Stk. 3.  Fremsætter kommunalbestyrelsen tilbud i henhold  

 til stk. 2, kan ejeren, uanset om han har begæret taksation, inden for en  

 periode på 8 måneder fra fremsættelsen af sit tilbud over for kommunen  

 overdrage ejendommen til anden side til en pris, der mindst svarer til den  

 pris, der er angivet i hans tilbud til kommunen, og i øvrigt på vilkår, der  

 ikke er lempeligere for køberen end de kommunen tilbudte.  

 Overdragelsesdokument, der angiver salgssum og øvrige salgsvilkår, skal inden  

 periodens udløb indsendes til kommunalbestyrelsen i original eller bekræftet  

 genpart.
Stk. 4.  Såfremt kommunalbestyrelsen ikke antager  

 ejerens tilbud og heller ikke selv fremsætter tilbud, kan ejeren inden for en  

 periode af 8 måneder fra fremsættelsen af tilbuddet over for kommunen frit  

 overdrage ejendommen til anden side.
Overdragelsesdokument skal inden  

 periodens udløb indsendes til kommunalbestyrelsen i original eller bekræftet  

 genpart.
 Stk. 5.  Indtil spørgsmålet om kommunens erhvervelse af  

 ejendommen i henhold til tilbudspligten er afgjort, kan kommunalbestyrelsen  

 lade ejendommen besigtige.
 Stk. 6.  Efter udløbet af den i stk. 3 og 4 omhandlede  

 periode af 8 måneder eller efter salg inden periodens udløb er ejendommen på  

 ny undergivet tilbudspligt.
 § 5.  I de i § 4, stk. 3 og 4, nævnte tilfælde  

 meddeler kommunalbestyrelsen på begæring af ejeren erklæring om, inden for  

 hvilket tidsrum og på hvilke vilkår ejendommen kan sælges til anden side.
 § 6.  Ved tvangsauktion over ejendomme, der er  

 omfattet af tilbudspligten, skal fogden give kommunalbestyrelsen underretning  

 i overensstemmelse med retsplejelovens regler.
 § 7.  Sager angående tilbudspligt over for kommuner  

 kan anlægges ved den ret, under hvilken ejendommen er beliggende.
 § 8.  Hvis bestemmelserne om tilbudspligt søges omgået  

 ved aftaler om brugsforhold eller andre retshandler eller i forbindelse med  

 en panthavers overtagelse af den pantsatte ejendom til brugelighed, kan  

 kommunen kræve ejendommen overdraget til sig mod et vederlag, der i mangel af  

 enighed mellem parterne herom fastsættes ved taksation af de i lov om  

 bestyrelsen af de offentlige veje omhandlede taksationsmyndigheder.
 Stk. 2.  Tilsvarende retsvirkninger som nævnt under stk.  

 1 indtræder, når en ejendom er overdraget under tilsidesættelse af reglerne  

 om tilbudspligt.
 § 9.  Indenrigsministeren bemyndiges til at fastsætte  

 de nærmere regler om tilbudspligt i henhold til nærværende lov.
§ 10.  Kommunalbestyrelsens forhandlinger vedrørende  

 indgivne salgstilbud foregår for lukkede døre.
Kommunalbestyrelsens medlemmer  

 og enhver, der deltager i administration af tilbudspligt efter denne lov, har  

 tavshedspligt med hensyn til forhold, de i medfør af tilbudspligten bliver  

 bekendt med.
 § 11.  Loven træder i kraft samtidig med loven om by-  

 og landzoner.
 Stk. 2.  Tilbudspligt i henhold til denne lov  

 respekterer private forkøbsrettigheder og køberettigheder, der er tinglyst  

 før lovens bekendtgørelse i Lovtidende.
 § 12.  Denne lov gælder ikke for Færøerne og Grønland.
 Givet på Christiansborg slot, den 18.  

 juni 1969.
 Under Vor Kongelige Hånd og Segl.
 FREDERIK R.
 Knud Thestrup.
