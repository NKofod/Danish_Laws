Bekendtgørelse om ændring af bekendtgørelse om erhvervelse, besiddelse og transport af skydevåben for personer bosiddende i et EU-land § 1 I bekendtgørelse nr. 972 af 9. december 1992 om erhvervelse, besiddelse og transport af skydevåben for personer bosiddende i et EU-land, som ændret ved bekendtgørelse nr. 942 af 23. juli 2010 og bekendtgørelse nr. 1063 af 30. september 2014, foretages følgende ændringer:
 1. I § 9 indsættes efter stk. 1 som nyt stykke:
»Stk. 2. Politiet kan undtagelsesvist udstede våbenpas til personer, der ikke er bosat her i landet, men som i medfør af den danske våbenlovgivning er i besiddelse af jagt- eller konkurrenceskydevåben, der opbevares her i landet.« Stk. 2 bliver herefter stk. 3.
§ 2 Bekendtgørelsen træder i kraft den 15. juni 2018. Medmindre justitsministeren bestemmer andet, færdigbehandles sager, der er modtaget i Justitsministeriets departement før den 15. juni 2018, og hvori der skal træffes afgørelse i medfør af ovennævnte bestemmelser, i Justitsministeriet, således at ministeren træffer afgørelse.
