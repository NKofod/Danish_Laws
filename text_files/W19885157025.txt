Efter 10 års ansættelse i et revisionsfirma blev en medarbejder  

 statsautoriseret revisor.
I en ny ansættelseskontrakt påtog han sig en  

 konkurrenceklausul om, at han ved eventuel fratræden ikke måtte arbejde for  

 klienter, som arbejdsgiveren har haft i det sidste år før hans fratræden.  

 Vederlaget herfor blev anset for henhørende under særlig indkomst.
Statsautoriseret revisor A klagede over, at de stedlige skattemyndigheder  

 havde forhøjet hans selvangivne almindelige indkomst for 1984 med 10.500 kr.  

 Klageren havde modtaget dette vederlag for påtagelse af en  

 konkurrenceklausul, og havde selvangivet det som særlig indkomst.
De stedlige  

 skattemyndigheder havde imidlertid ikke anset konkurrenceklausulen for at  

 medføre nogen nævneværdig begrænsning af klagerens fri erhvervsudøvelse, og  

 derfor overført beløbet til almindelig indkomstbeskatning.
Det fremgik af de tilvejebragte oplysninger, at klageren siden 1974 havde  

 været ansat på et revisionskontor.
Han var i 1984 blevet færdiguddannet som  

 statsautoriseret revisor, hvorfor der var indgået en ny ansættelseskontrakt  

 med revisionsfirmaet.
I kontraktens § 4 udtales følgende:
»»Revisoren skal i to år efter sin fratrædelse være afskåret fra  

 at udføre revisionsarbejde eller påtage sig anden regnskabsmæssig assistance  

 hos nogen af de klienter, som arbejdsgiveren har haft i det sidste år før  

 hans fratrædelse.
Som vederlag for påtagelse af denne konkurrenceklausul  

 erholder revisoren et engangsvederlag på 10.500 kr., der udbetales sammen med  

 gagen for marts 1984.
Såfremt revisoren bryder aftalen, er han pligtig at betale til  

 arbejdsgiveren en erstatning svarende til et års honorarindtægt af den  

 uberettigede overtagne forretning.«» Klageren påstod det nævnte beløb beskattet efter reglerne i lov om særlig  

 indkomstskat m.v. og gjorde gældende, at den enkelte medarbejder i et  

 revisionsfirma var i meget tæt kontakt med sine klienter, og at klienterne i  

 mange tilfælde betragtede medarbejderen og ikke revisionsfirmaet som sin  

 revisor.
Der ville derfor uden den påtagne konkurrenceklausul være stor  

 risiko for, at han ville medtage en stor del af klienterne ved sin eventuelle  

 fratræden.
 Landsskatteretten fandt, at den påtagne konkurrenceklausul måtte antages  

 at medføre en reel begrænsning i klagerens fri erhvervsudøvelse, og at det  

 modtagne vederlag på 10.500 kr. derfor skulle beskattes som særlig indkomst.  

 Den påklagede ansættelse af klagerens skattepligtige almindelige indkomst  

 blev herefter nedsat med 10.500 kr.
 LV 1987, D 1.10.3.
