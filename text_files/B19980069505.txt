Bekendtgørelse om reklame for medicinsk  

 udstyr I medfør af § 2, stk. 2, og i § 6 i lov nr. 368 af  

 6. juni 1991 om medicinsk udstyr, som ændret ved lov nr. 461 af 10.  

 juni 1997 fastsættes følgende:
 § 1. Reklame for medicinsk udstyr, som er bestemt  

 til anvendelse på mennesker, skal være fyldestgørende,  

 saglig og må ikke være egnet til at bringe patienters, brugeres  

 eller eventuelt tredjemands sikkerhed eller sundhed i fare.
 Stk. 2. Reklamens oplysninger skal være i  

 overensstemmelse med det af fabrikanten erklærede formål og  

 anvendelsesområde.
 Stk. 3. Reklamen må ikke anvende urigtige, vildledende,  

 overdrevne eller mangelfulde angivelser.
 § 2. Rigtigheden af angivelser om faktiske forhold  

 skal kunne dokumenteres.
§ 3. Reklamer, der indeholder sammenligninger,  

 skal udformes således, at sammenligningerne ikke er egnet til at  

 vildlede.
En sammenligning skal på alle punkter bygge på  

 kendsgerninger, der kan dokumenteres, og det udstyr, der sammenlignes med,  

 må ikke udvælges på illoyal måde.
 § 4. Reklame for medicinsk udstyr må  

 ikke:
1)	give indtryk af, at det er overflødigt at konsultere en  

 læge, tandlæge eller andre personer, der anvender udstyret  

 professionelt, hvor behandling eller diagnosticering af en sådan person  

 er relevant, 2)	give indtryk af, at det er uden risici at anvende det medicinske  

 udstyr, 3)	give indtryk af, at det almindelige velbefindende kan forringes,  

 hvis det medicinske udstyr ikke bruges, 4)	udelukkende eller hovedsageligt henvende sig til børn, 5)	være egnet til at forlede til fejlagtig selvdiagnosticering  

 eller 6)	på overdreven, skræmmende eller vildledende måde  

 gøre brug af billeder, tegninger e.l. af ændringer i den  

 menneskelige krop, der skyldes sygdomme eller læsioner, eller af det  

 medicinske udstyrs virkning på den menneskelige krop eller dele  

 heraf.
§ 5. Reklame over for andre end personer, der  

 erhvervsmæssigt indkøber, forhandler eller anvender det udstyr,  

 der reklameres for, må ikke 1)	indeholde en anbefaling fra forskere, medicinalpersoner eller andre  

 personer, sammenslutninger af personer, institutioner, virksomheder e.l., som  

 i kraft af deres anseelse e.l. inden for sundhedsområdet kan tilskynde  

 til at bruge medicinsk udstyr, 2)	direkte eller indirekte omtale alvorlige sygdomme, se dog §§ 6  

 og 7, eller 3)	indeholde henvisninger til undersøgelser, litterære  

 værker, tidsskrifter e.l.
 Stk. 2. Der må ikke reklameres for medicinsk udstyr, som  

 udelukkende er beregnet til anvendelse af læger eller tandlæger i  

 forbindelse med behandling af patienter over for andre end læger,  

 tandlæger og personer, der erhvervsmæssigt indkøber  

 medicinsk udstyr.
 § 6. Det er tilladt i reklame for kondomer og  

 vaginale beskyttelsesposer at angive, at disse yder beskyttelse mod en eller  

 flere af de i bilaget nævnte seksuelt overførte sygdomme.
 Stk. 2. Lægemiddelstyrelsen kan i konkrete  

 tilfælde bestemme, at et kondom eller en vaginal beskyttelsespose ikke  

 er omfattet af stk. 1.
 Stk. 3. Lægemiddelstyrelsen kan foretage ændringer  

 i bekendtgørelsens bilag.
§ 7. Det er tilladt i reklame for  

 tandplejeprodukter omfattet af reglerne for medicinsk udstyr at angive, at  

 anvendelse af tandplejeprodukter kan forebygge 1)	plak (belægninger på tænderne), 2)	karies (huller i tænderne), 3)	gingivitis (tandkødsbetændelse) og 4)	parodontitis (nedbrydning af tændernes  

 støttevæv).
 § 8. Med bøde straffes den, der  

 overtræder bestemmelserne i denne bekendtgørelse.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 9. Bekendtgørelsen træder i kraft  

 den 15. oktober 1998.
 Stk. 2. Bekendtgørelse nr. 694 af 21. juli 1994 om  

 reklame for kondomer og vaginale beskyttelsesposer samt bekendtgørelse  

 nr. 848 af 18. november 1997 om reklame for medicinsk udstyr  

 ophæves.
Bilag Sygdomme, som det er tilladt at reklamere med, at kondomer og vaginale  

 beskyttelsesposer er virksomme imod:
