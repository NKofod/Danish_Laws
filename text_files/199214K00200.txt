Nr BTL 200 Betænkning over Forslag til lov om ændring af lov om statstilskud til  

 forbedringsarbejder m.v. i helårsboliger og fritidsboliger (Højere  

 tilskudsprocent)   

 Nr L 200 1992-93, 1. samling Afgivet af Boligudvalget Afgivet: 19930325 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 ÆndringsforslagAf boligministeren , tiltrådt af et flertal  

 (udvalget med undtagelse af FP):
 Til § 1 1) Før nr. 1 indsættes som nye numre:
 »01. § 2, nr. 4 , affattes således:
»4) ejere af boliger omfattet af § 1.« 02. I § 4 udgår stk. 1 , og i stedet indsættes:
 »Ejere af boliger omfattet af § 1 kan i perioden fra den 1. juli til  

 den 31. december hvert år ansøge om tilskud til disse boliger.
Stk. 2. Ejere af udlejede boliger, jf. § 2, nr. 3, opnår samme ret  

 som lejeren til at søge om tilskud efter stk. 1.« Stk. 2 og 3 bliver herefter stk. 3 og 4.' Bemærkninger Til nr. 1 I henhold til den gældende lovs § 4 har lejere af  

 beboelseslejligheder i udlejningsejendomme og boligtagere i almennyttige  

 boligselskaber samt andet byggeri opført med støtte efter lov om boligbyggeri  

 eller lov om boliger for ældre og personer med handicap, mulighed for at opnå  

 tilskud til egne arbejder eller til at overdrage deres tilskud til ejeren til  

 fællesarbejder.
Herudover har ejere af disse boliger mulighed for i perioden  

 fra den 1. juli til den 31. december hvert år på lige fod med lejeren at  

 ansøge om tilskud til lejerens bolig.
 Med de foreslåede ændringer bevares lejernes ret til at søge tilskud hele  

 året, mens kredsen af ejere, der i perioden fra den 1. juli til den 31.  

 december kan ansøge om tilskud, udvides.
 Fra kun at omfatte ejere af udlejningsejendomme foreslås det, at  

 muligheden skal kunne benyttes af alle ejere af helårsboliger omfattet af  

 loven, det vil sige alle boliger, der i BBR er registreret som helårsboliger.
 Ændringsforslaget betyder, at ejere, der ikke selv bebor en ejerbolig som  

 helårsbolig, f.eks. fordi den er lejet ud eller anvendes som fritidsbolig,  

 får mulighed for at få tilskud i 2. halvår.
 Ejeren vil kunne søge tilskud til alle typer af tilskudsberettigede  

 arbejder i det omfang, tilskuddet for den enkelte bolig ikke allerede er  

 udbetalt eller reserveret.
