 Arbejdsformidlingskontorerne.
En virksomhed, der var registreret som anpartsselskab, blev erklæret  

 konkurs den 20. december 1983, men startede igen som nyt anpartsselskab den  

 16. januar 1984 under samme firmanavn, adresse og med samme indehaver af  

 anparterne.
På konkursdagen var der beskæftiget 8 svende og 7 lærlinge.
I det  

 nye anpartsselskab blev 6 af svendene og 4 af lærlingene genansat.
En af de  

 ikke-genansatte lærlinge fik en uge efter konkursen en ny læreplads, mens en  

 anden lærling NN ikke fik en sådan.
NN's fagforbund indbragte herefter sagen for lærlingevoldgiftsretten med  

 krav om erstatning for uberettiget ophævelse af lærekontrakten.
Sagen blev  

 imidlertid forligt ved at virksomheden genantog lærlingen NN.
 Herefter søgte virksomheden på grundlag af den nye uddannelsesaftale med  

 NN tilskud til oprettelse af den nye læreplads.
 Virksomheden fik afslag, senest ved undervisningsministeriets afgørelse af  

 12. marts 1986.
Ministeriet begrunder sin afgørelse med, at der ikke findes at være  

 indgået en ny aftale.
Der henvises til lærlingelovens § 20, stk. 1b, hvoraf  

 det fremgår, at en lærekontrakt kun kan bortfalde på grund af konkurs, hvis  

 en virksomhed har været standset for et længere tidsrum end 2 måneder.
 Da virksomheden er fortsat mindre end 2 måneder med væsentlig sammenfald  

 af navn, bygninger, inventar, ejerforhold, personale, produktion m.v. er  

 lærekontrakten ikke bortfaldet, og den efter konkursen underskrevne  

 uddannelsesaftale etableret ikke en ny læreplads, men anerkender blot  

 eksistensen af den bestående læreplads.
Hertil kommer, at virksomheden på grund af ovennævnte sammenfald anses for  

 en fortsættelse af den konkursramte virksomhed, hvorfor  

 gennemsnitsberegningen efter tilskudsreglerne skal ske på grundlag af  

 antallet af uddannelsespladser både før og efter konkursen.
Den 1. oktober  

 1984 (hvor lærling NN blev ansat) var gennemsnittet 6 og det aktuelle antal  

 besatte pladser 4, incl. lærling NN.
Gennemsnittet ville således ikke være  

 opretholdt, og tilskud ville derfor alligevel ikke kunne ydes.
 Hvilket herved meddeles til orientering.
 P.D.V.
 E.B.
