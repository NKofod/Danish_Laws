 I medfør af § 9, stk. 2, og § 72, stk. 2, i lov nr. 279 af 6. juni 1984 om  

 apoteksvirksomhed fastsættes herved følgende:
§ 1.  Dyrlæger skal indkøbe apoteksforbeholdte  

 lægemidler på danske apoteker.
Herfra undtages dog sera og vacciner, der  

 leveres af Statens veterinære Serumlaboratorium, Statens veterinære Institut  

 for Virusforskning og Statens Seruminstitut.
 § 2.  Dyrlæger skal opbevare lægemidler utilgængeligt  

 for uvedkommende under rene og ordentlige forhold.
 Stk. 2.  Lægemidler skal opbevares i de pakninger eller  

 delpakninger, i hvilke de er modtaget, og omhældning eller ompakning må ikke  

 finde sted.
Distribuerende dyrlæger § 3.  Dyrlæger, der i Veterinærdirektoratet er  

 registrerede som praktiserende dyrlæger, har ret til at udlevere lægemidler  

 til brug for dyr, de har under behandling.
 § 4.  Lægemidler, der ikke er beregnet til udlevering  

 i forbindelse med dyrlægens praksisbesøg, skal opbevares i et af  

 Veterinærdirektoratet godkendt lokale beliggende i det område, hvori den  

 distribuerende dyrlæge udøver sin dyrlægepraksis.
 § 5.  Ved udleveringen skal hver pakning, herunder  

 delpakning, af de fra apotek modtagne lægemidler af den distribuerende  

 dyrlæge forsynes med følgende oplysninger:
a. dyreejerens navn, b. dyrets art, c. brugsanvisning, d. dato for udleveringen fra dyrlægen, e. den for udleveringen ansvarlige dyrlæges håndskrevne initialer.
§ 6.  Betalingen for udleverede og anvendte lægemidler  

 må ikke indbefattes i betalingen for ydet dyrlægehjælp.
På udstedte regninger  

 skal beløbet for hvert enkelt udleveret lægemiddel med angivelse af navn og  

 mængde opføres særskilt.
§ 7.  Tilsyn med dyrlægers indkøb, opbevaring og  

 distribuering af lægemidler til dyr føres af Veterinærdirektoratet.
Dyrlæger  

 har pligt til at forevise tilsynet deres beholdning af lægemidler og  

 klientregnskab, jfr. § 6, samt til at give tilsynet alle øvrige fornødne  

 oplysninger.
 Stk. 2.  Veterinærdirektoratet bestemmer, hvorledes der  

 skal forholdes med kassable eller eventuelt ulovligt indkøbte lægemidler.
Dispenserende dyrlæger § 8.  Dyrlæger, der pr. 31. december 1984 var  

 registrerede i Veterinærdirektoratet som dispenserende dyrlæger, kan benytte  

 deres dispenseringsret efter de hidtil gældende regler indtil den 1. januar  

 1990.
Straffebestemmelser § 9.  Medmindre højere straf er forskyldt efter den  

 øvrige lovgivning straffes overtrædelse af bestemmelserne i § 1, § 2 og §§  

 4-7 med bøde i henhold til § 72, stk. 2, i lov nr. 279 af 6. juni 1984 om  

 apoteksvirksomhed.
Ikrafttrædelses- og overgangsbestemmelser § 10.  Bekendtgørelsen træder i kraft den 1. september  

 1988.
 Stk. 2.  Bekendtgørelse nr. 271 af 1. november 1955 om  

 regulativ for dyrlægers udlevering og opbevaring af lægemidler til dyr og  

 bekendtgørelse nr. 272 af 1. november 1955 om dyrlægers indkøb, distribuering  

 og dispensering af lægemidler til dyr ophæves.
 Stk. 3.  Bestemmelserne i kapitel I og IV, litra A, i  

 bekendtgørelse nr. 271 af 1. november 1955 og i § 3, stk. 2-5, i  

 bekendtgørelse nr. 272 af 1. november 1955, finder dog anvendelse indtil den  

 1. januar 1990 for dispenserende dyrlæger.
