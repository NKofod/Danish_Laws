Landsskatteretskendelse Feriepenge - beskatning ved ophør af fuld skattepligt - retserhvervelsestindspunkt Reference:
KL § 43 og § 46, stk. 2 A klagede for indkomståret 1997 over, at han var  

 anset for skattepligtig af feriepenge, 36.724 kr.
Det fremgik af sagen, at klageren i hele 1997 var ansat i  

 B.
Fra 1. juni 1997 var han udstationeret i Frankrig, hvilket  

 medførte, at han fik skattefritagelse, idet arbejdet forventedes at  

 have en varighed af mere ned 6 mdr.
Den 3. november 1997 overgik klageren til  

 et job, henhørende under B England.
I denne forbindelse flyttede  

 klageren og dennes familie til England pr. 1. december 1997, i  

 forlængelse af, at deres ejendom var solgt pr. samme dato.
Herved  

 ophørte klagerens skattepligt til Danmark.
Skatteankenævnet havde anset de af klageren optjente  

 feriepenge for perioden 1. januar 1997 til 31. maj 1997 for skattepligtige.  

 Som begrundelse havde skatteankenævnet bl.a. anført, at der som  

 udgangspunkt ved fuld skattepligt til Danmark var tale om, at  

 beskatningstidspunktet lå på udbetalingstidspunktet.
Dette  

 udbetalingstidspunkt blev dog brudt af § 24 i bekendtgørelse nr. 768  

 af 19/9 1995, hvoraf det fremgik, at såfremt indkomstmodtagerens  

 skattepligt ophørte, var løn under ferie efter ferieloven  

 optjent inden skattepligts ophør, senest indkomstskattepligtig  

 på tidspunktet for skattepligtens ophør.
Skatteankenævnet  

 havde endvidere bl.a. anført, at retserhvervelsestidspunktet var  

 måned for måned, hvor ferieretten blev optjent, hvorfor  

 retserhvervelsen var sket før ophøret af skattepligten, samt at  

 det skattepligtige beløb i henhold til oplysningerne om feriepenge  

 på klagerens lønseddel kunne opgøres til 36.724 kr.
Klagerens repræsentant havde nedlagt påstand  

 om, at der ikke var hjemmel til beskatningen.
Som begrundelse havde  

 repræsentanten bl.a. anført, at ansættelsesforholdet  

 fortsatte uændret efter skattepligtsophøret, at lønnen  

 blev afholdt af de respektive arbejdsgivere i henholdsvis Frankrig og  

 England, og at bekendtgørelse nr. 768 af 19/9 1995 § 24, ikke kunne  

 skabe hjemmel til beskatning af indkomster, der ikke var erhvervet ret til.  

 Ingen af de bestemmelser bekendtgørelsen var udstedt med henvisning  

 til, omhandlede hjemmel til beskatning, men alene hjemmel til indeholdelse og  

 opkrævning af skatter af indkomster, der forudsattes at være  

 erhvervet ret til på opkrævningstidspunktet.
Allerede af den  

 grund måtte den gennemførte beskatning bortfalde på grund  

 af manglende eller forkert henvisning til hjemmel.
Endvidere fremgik det af  

 Ligningsvejledningen afsnit D.B.4.1, at § 24 i bekendtgørelse nr. 768  

 af 19/9 1995, ikke fandt anvendelse, såfremt  

 retserhvervelsestidspunktet først indtrådte, efter at den fulde  

 skattepligt var ophørt.
Endvidere havde repræsentanten bl.a. anført,  

 at klageren aldrig havde erhvervet ret til de feriepenge, som dannede  

 baggrund for forhøjelsen, idet retserhvervelsen af 12,5 %  

 feriegodtgørelse alene indtrådte ved ansættelsesforholdets  

 ophør eller alternativt ved afholdelse af ferie med løn, samt  

 at der ingen holdepunkter var for, at skattepligtsophør i sig selv  

 kunne fremrykke retserhvervelsestidspunktet.
Så længe  

 ansættelsesforholdet bestod, udgjorte retten til feriepenge/-  

 godtgørelser kun 1 % af den optjente løn, men denne  

 godtgørelse var der ifølge ferieloven først erhvervet  

 ret til i maj året efter optjeningsåret.
Repræsentanten  

 havde endvidere henvist til Meddelelser fra Landsskatteretten 1973.106, og  

 havde hertil anført, at Landsskatteretten herved tilbageviste  

 skatteyderens synspunkt om, at feriepenge, der var optjent i 1969, skulle  

 beskattes i 1969, idet beskatningen skulle ske i 1970, hvor retten til  

 afholdelse af ferien indtrådte.
Repræsentanten havde endvidere bl.a. anført,  

 at ferie med løn ikke erhvervedes måned for måned, idet  

 medarbejderen kun havde mulighed for at få udbetalt feriepengene  

 på de anførte tidspunkter, jf. ferielovens § 14. Dertil kom, at  

 beregningen af lønnen under ferie, herunder hvilke  

 løntillæg der indgik, alene var baseret på den aktuelle  

 løn ved feriens afholdelse.
Det var således uden betydning for  

 afgrænsningen af hvilke lønandele, der indgik i beregningen af  

 løn under ferie, hvorvidt tilsvarende lønandele,  

 ferietillæg m.v. blev udbetalt i optjeningsåret.
Repræsentanten havde tillige bl.a. anført, at  

 arbejdsgiveren ikke havde pligt til at udbetale ferie med løn, fordi  

 en medarbejders fulde skattepligt til Danmark ophørte.
Beløbet  

 blev kun udbetalt, såfremt medarbejderen holdt ferie eller  

 ansættelsesforholdet ophørte.
I den konkrete situation blev  

 klageren derfor beskattet i Danmark af en indtægt, han ikke havde  

 modtaget.
Da ferien blev afholdt, blev lønnen afholdt af B England, og  

 England havde derfor beskatningsretten til denne løn.
Dette ville  

 også være tilfældet, selv om klagerens skattepligt til  

 Danmark ikke var ophørt.
Der var således reelt tale om  

 dobbeltbeskatning.
 Repræsentanten havde endvidere henvist til  

 TSS-meddelelse af 9. januar 1998.
 Subsidiært havde repræsentanten nedlagt  

 påstand om, at såfremt skatteankenævnets synspunkt skulle  

 lægges til grund, kunne der alene blive tale om beskatning af 1 % af  

 lønnen frem til og med maj 1997, idet dette var det eneste krav  

 klageren havde, så længe ansættelsesforholdet bestod.
 Mere subsidiært havde repræsentanten nedlagt  

 påstand om, at såfremt retten fandt, at der var skattepligt i  

 Danmark af såvel ferietillægget på 1 % som ferie med  

 løn, så skulle forhøjelsen maksimalt være på  

 36.724 kr. som anført i skatteankenævnets afgørelse.
Told- og Skattestyrelsen havde indstillet, at den  

 påklagede afgørelse blev forhøjet, idet klageren tillige  

 på tidspunktet for ophør af skattepligten var skattepligtig af  

 ferietillægget på 1 % eller i alt 2.938 kr., jf. ferielovens §  

 14. Som begrundelse havde Told- og Skattestyrelsen bl.a. anført, at i  

 henhold til kildeskattelovens § 43 var løn, feriegodtgørelse  

 ... og lign. ydelser A-indkomst.
Ferie med løn måtte betragtes  

 som en lignende ydelse, særlig da ferielovens § 14 angav, at  

 lønmodtagere, der var antaget månedsvis eller for længere  

 tid .... fik i stedet for feriegodtgørelse løn under ferie.  

 Dermed havde skatteyderen på et tidspunkt, hvor han var fuldt  

 skattepligtig til Danmark optjent A-indkomst i form af ferie med løn  

 og 1 % feriegodtgørelse.
At udbetalingen skete på et tidspunkt,  

 hvor den fulde skattepligt var ophørt, kunne ikke medføre, at  

 udbetalingerne ikke var skattepligtige, og klageren var derfor skattepligtig  

 af den optjente løn under ferie samt feriegodtgørelse, jf.  

 herved bekendtgørelse nr. 768 af 19/9 1995 § 24, jf. kildeskattelovens  

 § 46, stk. 2.
 Indledningsvis bemærkede Landsskatteretten, at ferie  

 med løn måtte anses som en lignende ydelse omfattet af  

 kildeskattelovens § 43, hvorefter der således var tale om  

 A-indkomst.
I henhold til bekendtgørelse nr. 768 af 19/9 1995 §  

 24, medførte ophør af skattepligt, at den i  

 bekendtgørelsens §§ 22-23 nævnte A-indkomst, herunder løn  

 under ferie efter ferieloven optjent inden skattepligtens ophør,  

 senest var indkomstskattepligtig på tidspunktet for skattepligtens  

 ophør.
Landsskatteretten fandt, at der for denne bestemmelse var  

 tilstrækkelig hjemmel i kildeskattelovens § 46, stk. 2, hvorfor den  

 påklagede ansættelse blev stadfæstet for så vidt  

 angik løn under ferie efter ferieloven.
Under hensyn til  

 bekendtgørelse nr. 768 af 19/9 1995 § 24, fandt retten endvidere, at  

 klageren tillige på tidspunktet for ophør af skattepligten var  

 skattepligtig af ferietillægget på 1 % eller i alt 2.938 kr., jf.  

 ferielovens § 14. Det af repræsentanten anførte kunne ikke  

 føre til et andet resultat.
