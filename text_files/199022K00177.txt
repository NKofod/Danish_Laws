Nr LSF 177 Forslag til Lov om ændring af lov om stempelafgift (Stempelfrihed ved  

 flytning af statsgaranterede studielån) Fremsat af Frank Jensen (S) Helle Degn (S) Pia Gjellerup (S) Anne-Marie  

 Meldgaard (S) Lone Møller (S) den 2. maj 1991 Vedtaget ved tredjebehandling den 30. maj 1991 § 1 I lov om stempelafgift, jf. lovbekendtgørelse nr. 805 af 1. december  

 1986, som senest ændret ved lov nr. 138 af 13. marts 1991, foretages følgende  

 ændring:
 I § 62, stk. 1, indsættes efter nr. 3 som nyt nummer:
 »4. statsgaranterede studielån, der optages til indfrielse af sådanne  

 lån,».
 Nr. 4-10 bliver herefter nr. 5-11.
§ 2 Loven træder i kraft dagen efter bekendtgørelsen i Lovtidende og har  

 virkning for dokumenter, hvis stempelpligt indtræder denne dag eller senere.
Oprindeligt fremsat forslag § 1 I lov om stempelafgift, jf. lovbekendtgørelse nr. 805 af 1. december  

 1986, som ændret ved lov nr. 138 af 13. marts 1991, foretages følgende  

 ændringer:
 1. I § 62, stk. 1, indsættes efter nr. 3 som nyt nummer:
 »4. statsgaranterede studielån, der optages til indfrielse af sådanne  

 lån,».
 Nr. 4-10 bliver herefter nr. 5-11.
§ 2 Loven træder i kraft dagen efter bekendtgørelsen i Lovtidende og har  

 virkning for dokumenter, hvis stempelpligt indtræder denne dag eller senere.
Bemærkninger til lovforslaget Almindelige bemærkninger Det foreslås, at flytning af statsgaranterede studielån mellem  

 pengeinstitutter fritages for stempelafgift.
Stempelafgiften er i dag 3  

 promille af hovedstolen på lånet ved flytning, hvortil kommer et gebyr  

 fastsat af den enkelte bank eller sparekasse.
Lovforslaget har til formål at øge konkurrencen mellem pengeinstitutterne  

 på dette specielle låneområde.
Den seneste tids debat om de høje renter på  

 statsgaranterede studielån har klart vist behovet herfor.
Pengeinstitutterne løber ingen risiko for at tabe penge på studielån, da  

 de er statsgaranterede.
Men alligevel er renten på disse lån i en lang række  

 banker og sparekasser ofte højere end renten på f.eks. billån, hvor  

 institutterne risikerer at tabe penge, hvis kunden ikke betaler lånet  

 tilbage.
En ophævelse af stempelafgiften vil mindske låntagerens omkostninger ved  

 at flytte studielånet fra en højrentebank til en lavrentebank.
Dette vil  

 klart kunne bidrage til at øge konkurrencen mellem pengeinstitutterne.
Økonomiske og administrative konsekvenser Forslaget om at indføre stempelfrihed ved flytning af statsgaranterede  

 studielån mellem banker og sparekasser skønnes ikke at medføre noget  

 nævneværdigt provenutab, da det må antages, at stempelfriheden vil være en  

 forudsætning for, at der i større omfang vil ske en overflytning mellem  

 pengeinstitutter.
Bemærkninger til lovforslagets enkelte bestemmelser Til § 1 Det foreslås, at flytning af statsgaranterede studielån fritages for  

 stempelafgift.
Til § 2 Det foreslås, at loven træder i kraft dagen efter bekendtgørelsen i  

 Lovtidende og har virkning for lånedokumenter, hvis stempelpligt indtræder  

 denne dag eller senere.
(Lovforslag nr.
L 177).
 Jeg henviser til de bemærkninger, der ledsager lovforslaget, og anbefaler  

 det til Tingets velvillige behandling.
