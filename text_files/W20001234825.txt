Klage i forbindelse med kontrol for  

 blærekræft Nævnet fandt, at den læge der den 18. april 1997 informerede  

 patienten om resultatet af urinundersøgelsen, burde have sikret sig,  

 at det undersøgelsesprogram, som var fastlagt den 15. januar 1997, var  

 iværksat, og at patienten kom til de planlagte undersøgelser.  

 Nævnet lagde herved vægt på, at patienten havde en ondartet  

 kræftlidelse i blæren, hvor der - selv når sygdommen  

 tilsyneladende er under kontrol - er meget stor risiko for, at der sker en  

 udvikling i form af ny svulstdannelse med både øget lokal og  

 universel udbredning og spredning.
Da det ikke var for nævnet at  

 identificere den pågældende læge, sendtes afgørelsen  

 til sygehuset ved den administrerende overlæge til orientering.
