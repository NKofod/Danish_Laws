Nr BTL 219 Betænkning over Forslag til lov om ændring af lov om Kongeriget Danmarks  

 Fiskeribank   

 Nr L 219 1994-95, 1. samling Afgivet af Landbrugs- og Fiskeriudvalget Afgivet: 19950517 Udvalget har behandlet lovforslaget i nogle møder og har herunder stillet spørgsmål til landbrugs- og fiskeriministeren, som denne har besvaret skriftligt.
Et af udvalgets spørgsmål og landbrugs- og fiskeriministerens svar herpå er optrykt som bilag til betænkningen.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Et flertal inden for mindretallet (Venstres og Det Konservative  

 Folkepartis medlemmer af udvalget) er skeptiske over for de ændringer, der  

 med lovforslaget lægges op til vedrørende Fiskeribanken.
Venstre og Det  

 Konservative Folkeparti er grundlæggende af den opfattelse, at de foreslåede  

 ændringer ikke er nødvendige.
Det må konstateres, at Fiskeribanken stadig er nødvendig for fiskeriet i  

 den vanskelige omstillingsproces, som erhvervet befinder sig i.
Det er  

 imidlertid et mål på længere sigt at hindre tab i Fiskeribanken, og som et  

 middel til at opnå det mål bør ministeren sikre låntagere valgfrihed mellem  

 konvertible og inkonvertible lån, således at den enkelte låntager har  

 maksimal mulighed for at tilrettelægge sin egen økonomi.
Et mindretal inden for mindretallet (Fremskridtspartiets medlem af  

 udvalget) finder, at det er godt, at der gennemføres de foreslåede ændringer  

 vedrørende Fiskeribankens regnskabsaflæggelse.
Formålet med ændringerne er at  

 gøre bankens regnskab sammenligneligt med private pengeinstitutters og sikre  

 Folketinget indseende med banken.
Med hensyn til Fiskeribankens bestyrelsessammensætning finder  

 Fremskridtspartiet det uheldigt, at fiskerierhvervets repræsentation  

 nedbringes til en person.
Fiskeribankens opgave må primært være at  

 tilvejebringe viden om og forståelse for de særlige problemstillinger og  

 kapitalbehov, der kan være i erhvervet.
I forhold til statens repræsentation  

 er fiskerierhvervets repræsentation i bestyrelsen markant svækket, og det er  

 bekymrende.
 En samlet afvejning af fordele og ulemper betyder, at Fremskridtspartiet  

 indstiller lovforslaget til forkastelse.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V)  

 Henning Grove (KF) Jens Jørgensen (KF) Peder Sønderby (V) Niels Højland (FP) Centrum-Demokraterne havde ikke medlemmer i udvalget.
Bilag Et af udvalgets spørgsmål til landbrugs- og fiskeriministeren og dennes  

 besvarelse heraf Spørgsmål 4:
»I lovforslaget står der, at der skal skabes en klarere afgrænsning  

 af bestyrelsens ansvar og kompetence.
Har denne afgrænsning skabt problemer  

 hidtil?» Svar:
I forbindelse med den særlige refinansieringsordning, som blev etableret  

 som en midlertidig ordning i 1993, viste det sig, at et stort antal sager  

 måtte afklares på bestyrelsesniveau.
Dette førte til en forlænget  

 sagsbehandlingstid og dermed ulemper for låntagerne.
En væsentlig årsag til  

 vanskelighederne var formentlig, at grundlaget for ordningen ikke var  

 tilstrækkelig præciseret, hvilket gav anledning til  

 fortolkningsvanskeligheder i forbindelse med Fiskeribankens sagsbehandling.  

 Det er hensigten, at der i forbindelse med sådanne særlige ordninger, som  

 fremover måtte blive henlagt til Fiskeribanken, skal foreligge mere præcise  

 retningslinjer.
