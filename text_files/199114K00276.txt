Nr BTL 276 Betænkning over Forslag til lov om ændring af lov om social bistand  

 (Ændring af regler om boligtillæg)   

 Nr L 276 1991-92, 1. samling Afgivet af Socialudvalget Afgivet: 19920512 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
Udvalgets spørgsmål samt ministerens svar herpå er optrykt som bilag til betænkningen.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer af udvalget)  

 lovforslaget til vedtagelse uændret .
 Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.
 Et andet mindretal (Fremskridtspartiets medlem af udvalget) vil  

 redegøre for sin stilling til lovforslaget ved 2. behandling.
Jytte Andersen (S) Pernille Forchhammer (S) Jytte Hilden (S) Jørn Pedersen  

 (S) Jan Petersen (S) Grete Schødts (S) Taanquist (S) nfmd.
Hanne Thanning  

 Jacobsen (SF) Bente Juncker (CD) Pia Christmas-Møller (KF) Per Tærsbøl (KF)  

 Grethe Fenger Møller (KF) Eva Kjer Hansen (V) Hanne Severinsen (V) Tom Behnke  

 (FP) Lone Dybkjær (RV) Kofod-Svendsen (KRF) fmd.  Bilag Udvalgets spørgsmål til socialministeren og dennes besvarelse heraf Spørgsmål 1:
»Hvorfor skal der ikke trækkes i boligtillæg (ved pligt til  

 medlemskab) for bistandsklienter, men kun for pensionister.« Svar:
Der ydes efter den sociale lovgivning ikke noget særskilt boligtillæg til  

 pensionister.
Boligministerens forslag om at tage udgifter til fællesantenner  

 m.v. ud af huslejebegrebet og dermed af grundlaget for beregning af  

 boligstøtten har derfor ingen afledte virkninger for størrelsen af pensionen.
Boligministerens forslag har derimod afledte virkninger på bistandslovens  

 område, idet der i kontanthjælpsberegningen indgår et boligtillæg svarende  

 til de faktiske boligudgifter efter fradrag af boligsikring.
Uden en ændring  

 af bistandsloven ville konsekvensen være, at nedsættelsen af boligsikringen  

 som følge af det ændrede huslejebegreb i lejeloven ville føre til en  

 tilsvarende forhøjelse af boligtillægget i kontanthjælpsberegningen.  

 Boligministerens forslag ville derved ikke have nogen virkning for  

 kontanthjælpsmodtagere.
For ikke at stille kontanthjælpsmodtagere bedre end andre  

 boligsikringsmodtagere har vi derfor foreslået, at udgifter til  

 fællesantenner m.v. tages ud af beregningen af boligtillægget.
Som en  

 konsekvens af kontanthjælpens karakter af underste sikkerhedsnet har vi dog  

 fundet det rimeligt kun at trække beløbet ud af beregningen af boligtillægget  

 for de kontanthjælpsmodtagere, der reelt har mulighed for at fravælge denne  

 udgift.
 Spørgsmål 2:
»Hvorfor er der forskel på dette forslag og det gamle forslag fra  

 finansloven 1990 på dette punkt?» Svar:
I forslaget fra 1990, der ud over udgifter til fællesantenneanlæg m.v.  

 omhandlede udgifter til vandafgift, vandafledningsafgift, kloakbidrag og  

 renovation, blev hensynet til de vanskeligst stillede kontanthjælpsmodtagere  

 søgt tilgodeset ved, at de nævnte udgifter gradvis over en årrække blev  

 trukket ud af beregningen af boligtillægget.
Forslaget nåede dengang aldrig  

 at få en så bred politisk behandling, at andre løsninger af de vanskeligst  

 stillede kontanthjælpsmodtageres situation blev inddraget i overvejelserne.
 Spørgsmål 3:
»Hvis der i en ejendom bor et flertal af bistandsklienter, der ved  

 en afstemning bestemmer, at der skal etableres fællesantenneanlæg med  

 tilslutningspligt, vil disse bistandsklienter så heller ikke blive  

 trukket?» Svar:
I tilfælde, hvor afgørelsen om etablering af fællesantenneanlæg efter  

 denne lovs ikrafttræden beror på beboernes stillingtagen, er der ikke tale om  

 en ufravigelig forpligtelse, der er knyttet til boligen.
Udgifterne hertil  

 vil derfor ikke kunne meregnes i boligtillægget.
