 I følgende bestemmelser er der stillet krav til udgangsforholdene fra  

 apteringen:
 HANDELSMINISTERIETS BEKENDTGØRELSE NR. 67 af 28. februar 1977 vedrørende  

 opholdsrum m.v. i skibe, § 5.
 HANDELSMINISTERIETS BEKENDTGØRELSE NR. 247 af 3. juni 1971 vedrørende  

 opholdsrum m.v. i fiskeskibe, § 4.
 HANDELSMINISTERIETS BEKENDTGØRELSE NR. 317 af 14. juni 1977 vedrørende  

 brandsikring af lastskibe, §§ 12, 16 og 22.
 Kravene til udgangsforholdene fra apteringen kan sammenfattes således:
 Der skal på hver etage fra hvert større rum eller grupper af rum være 2  

 udgangsmuligheder placeret så langt fra hinanden som muligt.
 Udgangene skal yderligere placeres således, at en brand på en etage ikke  

 kan spærre personer inde på en anden etage.
 Den ene af udgangene kan være en nødudgang gennem en luge/dør eller  

 koøje/vindue, hvortil der stilles følgende krav:
 1. En luge/dør til frit skal have en fri lysning på  

 min. 600 x 600 mm.
2. Lugen/døren skal indefra kunne åbnes direkte uden  

 brug af nøgle eller værktøj.
Udefra skal lugen/døren ligeledes kunne åbnes  

 direkte, dog er det tilladt, at håndtag eller anden indretning er aftageligt  

 og placeret på et centralt sted, f.eks. i styrehuset.
 Lugen/døren må ikke være forsynet med hængelåsbeslag.
 3. Et koøje/vindue, der benyttes som nødudgang, skal  

 have en min. lysning på 450 milimeter diameter for koøjer og 450 mm på den  

 smalle led for vinduer.
 4. Hvis adgangen fra apteringen til nødudgangen  

 foregår gennem separate rum (styremaskinrum, kammer eller lign.), må døre til  

 sådanne rum ikke kunne aflåses, medmindre de er udstyret med sparkelem, som  

 kan fjernes i flugtretningen.
 5. Der skal monteres nødvendige lejdere trin og  

 håndbøjler for at lette adgangen gennem nødudgangen.
 6. Der skal på passende steder (f.eks. døre,  

 sparkelemme, ved vinduer/koøjer m.v.) påmærkes »NØDUDGANG«.
