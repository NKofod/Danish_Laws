 I henhold til §§ 56-62, § 64, stk. 5, § 68, stk. 1, § 118, stk. 5, §§  

 124a-c og § 124q i færdselsloven, jf. lovbekendtgørelse nr. 765 af 16.  

 november 1990 som senest ændret ved lov nr. 386 af 20. maj 1992, fastsættes:
Almindelige bestemmelser § 1.  Ansøgning om indstilling til køreprøve  

 indleveres til politiet (kørekortkontoret). Ansøgningen skal vedlægges:
 Stk. 2.  Politiet kan tillade, at ansøgeren bærer  

 hovedbeklædning på det i stk. 1, nr. 1) nævnte fotografi, såfremt ansøgeren  

 af religiøse grunde fremsætter begæring herom.
§ 2.  Lægeattesten skal være afgivet på en blanket,  

 der er godkendt af Sundhedsstyrelsen.
Lægeattesten skal udstedes af  

 ansøgerens sædvanlige læge.
Hvis en anden læge udsteder lægeattesten, skal  

 ansøgeren angive en fyldestgørende grund hertil.
Til dokumentation for, at  

 den person, som fotografiet forestiller, er identisk med den person, der er  

 beskrevet i lægeattesten, skal fotografiets bagside være påtegnet af lægen.  

 Attesten og fotografiet sendes direkte til vedkommende kørekortkontor af  

 lægen eller overgives ansøgeren i en lukket kuvert, der er forsynet med  

 lægens navn.
 Stk. 2.  Lægeattesten må ved ansøgningens indlevering  

 ikke være over 3 måneder gammel og ved udstedelsen af kørekortet ikke over 1  

 år gammel.
 § 3.  På grundlag af oplysningerne i lægeattesten  

 afgør politiet, om ansøgeren opfylder de helbredsmæssige betingelser for  

 erhvervelse af det ønskede kørekort.
Stk. 2.  Politiet kan kræve, at der fra Statens  

 Bilinspektion, en speciallæge eller andre fremskaffes en erklæring eller  

 yderligere oplysninger til afgørelse af, om kørekort kan udstedes eller  

 eventuelt skal udstedes på særlige vilkår.
Politiet kan endvidere kræve, at  

 ansøgeren underkaster sig en vejledende køreprøve hos Statens Bilinspektion  

 til bedømmelse af, om kørekort kan udstedes eller eventuelt skal udstedes på  

 særlige vilkår.
Statens Bilinspektion kan forlange, at ansøgeren stiller et  

 køretøj, der er godkendt til øvelseskørsel, til rådighed.
 § 4.  Kørekortet kan udstedes med begrænset  

 gyldighedstid eller begrænses til køretøjer, der opfylder særligt angivne  

 betingelser, eller i øvrigt betinges af særlige vilkår.
 § 5.  Foreligger der oplysninger, der viser, at  

 ansøgeren er afhængig af brug af euforiserende eller andre  

 bevidsthedspåvirkende stoffer eller ikke er ædruelig, må kørekort ikke  

 udstedes.
 Stk. 2.  Såfremt kørekort nægtes, skal  

 anklagemyndigheden på begæring indbringe spørgsmålet for retten efter  

 reglerne i straffelovens § 78, stk. 3.
 Kørekortkategorier m.v.
 § 6.  Der kan udstedes kørekort til følgende  

 kategorier:
 Kategori A.
 - A 1: Motorcykel.
 - A 2: Motorcykel med sidevogn (tillæg til A 1).
 Kategori B.
 Almindelig bil.
 Kategori C.
 Lastbil.
 Kategori D.
 Stor personbil.
 Kategori E.
 Stort påhængskøretøj.
 - Kategori B med stort påhængskøretøj.
 - Kategori C-D med stort påhængskøretøj.
 Stk. 2.  Kørekort til kategori A 2 kan kun udstedes til  

 ansøgere, der har kørekort til kategori A 1. Kørekort til kategori B/E, C-D  

 og C-D/E kan kun udstedes til ansøgere, der har kørekort til B.
 Stk. 3.  Der kan endvidere udstedes kørekort til  

 traktor/motorredskab og til erhvervsmæssig personbefordring.
 § 7.  Kørekort til kategori A (motorcykel)  

 giver ret til at føre:
 § 8.  Kørekort til kategori B (almindelig bil)  

 giver ret til at føre:
 § 9.  Kørekort til kategori C (lastbil) giver  

 ret til at føre:
 § 10.  Kørekort til kategori D (stor personbil)  

 giver ret til at føre:
§ 11.  Forsvarets, civilforsvarets og brandvæsenernes  

 personel, der er i besiddelse af kørekort til kategori C-D, har ret til uden  

 at have aflagt køreprøve til kategori E tjenstligt at føre bil tilkoblet  

 påhængskøretøj med en tilladt totalvægt over 750 kg.
Påhængskøretøjets  

 faktiske totalvægt må dog ikke overstige 1500 kg, og bilens faktiske  

 totalvægt skal være mindst 2 gange påhængskøretøjets.
Stk. 2.  I forbindelse med glatførebekæmpelse kan  

 lastbil med tilkoblet enakslet grus- og saltspreder med en tilladt totalvægt  

 på over 750 kg føres af personer, der har kørekort til kategori C-D, selv om  

 de pågældende ikke har aflagt køreprøve til kategori E.
Påhængsredskabets  

 faktiske totalvægt må ikke overstige 1500 kg, og bilens faktiske totalvægt  

 skal være mindst 2 gange påhængskøretøjets.
§ 12.  Kørekort til kategori E (stort  

 påhængskøretøj) giver ret til at føre påhængskøretøj med en tilladt totalvægt  

 på over 750 kg, enten Stk. 2.  Kørekort til kategori E i forbindelse med  

 kørekort til kategori B giver alene ret til at føre stort påhængskøretøj i  

 forbindelse med denne kategori.
Kørekort til kategori E i forbindelse med  

 kørekort til kategori C-D giver tillige ret til at føre stort påhængskøretøj  

 i forbindelse med almindelig bil (kategori B) og til at føre lastbil med  

 tilkoblet blokvogn.
Køreundervisning og køreprøver § 13.  Ansøgere, der ønsker kørekort til en kategori,  

 hvortil de ikke tidligere har haft kørekort, skal have modtaget undervisning  

 af en kørelærer, der er godkendt til den pågældende kategori.
Undervisning  

 til motorcykel med sidevogn skal foretages af en godkendt kørelærer til  

 kategori A.
Undervisning til kategori B/E skal foretages af en godkendt  

 kørelærer til kategori C-D/E.
Stk. 2.  Undervisningen skal være gennemført i  

 overensstemmelse med Justitsministeriets bekendtgørelse om undervisningsplan  

 for køreuddannelsen til den pågældende kategori.
Undervisningen i teori og  

 praktik skal integreres og skal følge undervisningsplanens afsnitsopdeling.
Stk. 3.  Undervisningen til kategori B/E, kategori C-D  

 og kategori C-D/E må først begyndes, når ansøgeren har erhvervet kørekort til  

 kategori B.
Hvis ansøgeren tidligere har haft kørekort til kategori B, kan  

 undervisning til kategori B/E og kategori C-D dog påbegyndes, uanset at  

 førerretten midlertidigt er frakendt vedkommende.
 Stk. 4.  Øvelseskørsel må ikke finde sted tidligere end  

 3 måneder før det tidspunkt, hvor ansøgeren opfylder aldersbetingelsen for at  

 få udstedt det ønskede kørekort, og for personer der er frakendt førerretten  

 ubetinget ikke tidligere end 3 måneder før frakendelsestidens udløb.
Stk. 5.  Øvelseskørsel til motorcykel må kun finde sted  

 med højst 3 elever ad gangen.
Under kørslen skal kørelæreren kunne overvåge  

 eleverne forsvarligt.
Undervises der mere end een elev ad gangen, skal  

 kørelæreren overvåge eleverne fra et køretøj, som føres enten af kørelæreren  

 selv eller af en person med gyldigt kørekort.
Ved undervisning af een elev  

 kan kørelæreren overvåge kørslen fra motorcyklens bagsæde.
 § 14.  Køretøjer, der anvendes til øvelseskørsel og  

 køreprøver, skal opfylde betingelserne i bilag 1.
 § 15.  Den indledende køreundervisning til kategori A  

 og B skal foregå på en lukket øvelsesplads, der opfylder de krav, der fremgår  

 af bilag 2.
 Stk. 2.  Med hensyn til øvelsespladsens indretning og  

 udstyr samt undervisningens tilrettelæggelse og gennemførelse henvises til  

 Justitsministeriets undervisningsplaner for køreuddannelsen til kategori A og  

 B samt til bilag 2.
 § 16.  Den afsluttende køreundervisning til kategori  

 B, C-D, og C-D/E skal foregå på et køreteknisk anlæg, der opfylder de krav,  

 der fremgår af bilag 3. Undervisningen på køreteknisk anlæg må først gives  

 efter gennemførelse af samtlige forudgående afsnit i undervisningsplanen.
 Stk. 2.  Med hensyn til tilrettelæggelse og  

 gennemførelse af undervisningen på køreteknisk anlæg henvises til  

 Justitsministeriets undervisningsplaner for køreuddannelsen til kategorierne  

 B og C-D og E.
§ 17.  Køreprøven består af en teoretisk og en  

 praktisk del.
Køreprøven til kategori A 2 og B/E består alene af en praktisk  

 prøve.
 Stk. 2.  Teoriprøve kan tidligst aflægges 1 måned før  

 ansøgeren opfylder aldersbetingelsen for at få udstedt det ønskede kørekort.
 Stk. 3.  Den praktiske prøve kan normalt først aflægges,  

 når ansøgeren opfylder aldersbetingelsen for at få udstedt det ønskede  

 kørekort.
 Stk. 4.  Prøverne til kategori A, B, B/E , C-D og C-D/E  

 gennemføres i overensstemmelse med bilag 4. Køreprøve til erhvervsmæssig  

 personbefordring gennemføres i overensstemmelse med bilag 5. Køreprøve til  

 traktor og motorredskab gennemføres i overensstemmelse med bilag 6.
Stk. 5.  Teoriprøve til erhvervsmæssig personbefordring  

 til kategori D (stor personbil) kan afvikles samtidig med teoriprøven til  

 kategori C-D.
Består ansøgeren ikke teoriprøven til erhvervsmæssig  

 personbefordring, bevares retten til at aflægge praktisk køreprøve til  

 kategori C-D.
 § 18.  Teoriprøve til kategori A og B kan først  

 berammes, når undervisning i kørsel på lukket øvelsesplads er gennemført, og  

 den kørelærer, der har foretaget undervisningen af ansøgeren, på  

 ansøgningsblanketten har oplyst, hvor og hvornår undervisningen har fundet  

 sted, jf. § 19.
§ 19.  Den kørelærer, der har undervist ansøgeren,  

 skal senest før teoriprøvens aflæggelse ved sin underskrift på  

 ansøgningsblanketten bekræfte, at ansøgeren har modtaget undervisning i  

 kørsel på lukket øvelsesplads, i teori og i praktik i overensstemmelse med  

 Justitsministeriets undervisningsplan for den pågældende kategori.
Har flere  

 kørelærere undervist ansøgeren i en eller flere af de ovennævnte discipliner,  

 skal den kørelærer, der har foretaget den sidste lektion inden for den  

 enkelte disciplin, underskrive ansøgningsblanketten.
Denne kørelærer skal  

 forinden sikre sig, at undervisningsplanen er fulgt.
§ 20.  Den praktiske prøve kan først berammes, når  

 teoriprøven er bestået.Ved den praktiske prøves aflæggelse skal krævet  

 undervisning på køreteknisk anlæg være gennemført.
Den kørelærer, der har  

 undervist ansøgeren på køreteknisk anlæg, skal ved sin underskrift på  

 ansøgningsblanketten oplyse, hvor og hvornår undervisningen har fundet sted,  

 jf. § 19.
 Stk. 2.  Ansøgningen skal indgives og den praktiske  

 prøve bestås inden 12 måneder efter, at teoriprøven er bestået.
§ 21.  Ansøgeren skal selv stille køretøj til rådighed  

 ved aflæggelse af den praktiske prøve.
Køretøjet skal opfylde betingelserne i  

 bilag 1.
 Stk. 2.  Ved afholdelse af såvel den teoretiske som den  

 praktiske prøve skal ansøgningsblanketten og eventuelt tidligere kørekort  

 medbringes.
Stk. 3.  Hvis ansøgeren ikke i fornødent omfang kan tale  

 og forstå dansk eller et fremmedsprog, som den køreprøvesagkyndige behersker,  

 skal ansøgeren møde med tolk til såvel den teoretiske prøve som til den  

 praktiske prøve.
En kørelærer må ikke fungere som tolk.
I øvrigt kan politiet  

 udvælge tolken.
Eventuelle udgifter til tolk afholdes af ansøgeren.
Ved  

 aflæggelse af køreprøve til erhvervsmæssig personbefordring kan der ikke  

 benyttes tolk.
§ 22.  Hvis en ansøger af helbredsmæssige grunde kun  

 kan opnå kørekort til særlige typer af køretøjer eller særligt indrettede  

 køretøjer, jf. § 4, aflægges prøven med et sådant køretøj.
Der kan stilles  

 krav om, at køretøjet ved prøven er forsynet med skolepedaler.
 § 23.  Består ansøgeren ikke prøven på grund af  

 manglende kendskab til vigtige færdselsregler eller på grund af ringe  

 kørefærdighed, afgør politiet efter reglerne i § 36, om ansøgeren skal  

 aflægge en orienterende køreprøve for at bevare et eventuelt allerede  

 erhvervet kørekort til andre kategorier.
 § 24.  Resultatet af en teoretisk eller praktisk prøve  

 meddeles ansøgeren straks efter prøvens afslutning.
Udstedelse af kørekort § 25.  Hvis ansøgeren har bestået køreprøven, skal den  

 pågældende i den køreprøvesagkyndiges påsyn udfylde en underskriftsmærkat.  

 Herefter udsteder den køreprøvesagkyndige straks et midlertidigt kørekort.  

 Eventuelt tidligere udstedt kørekort skal afleveres til den sagkyndige.  

 Oplyser ansøgeren at skulle føre motorkøretøj i udlandet, bortset fra i  

 Finland, Norge og Sverige, udsteder kørekortkontoret et midlertidigt  

 erstatningskørekort, såfremt det skønnes, at det originale kørekort ikke kan  

 udstedes, inden ansøgeren forlader landet.
Er betingelserne for at erhverve  

 kørekort i øvrigt opfyldt, udstedes kørekort af Rigspolitichefen.
Eventuelle  

 særlige vilkår anføres på kørekortet eller på en supplerende attest.
Stk. 2.  Kørekortet udstedes med gyldighed til  

 indehaverens fyldte 70. år.
Er ansøgeren på det tidspunkt, hvor køreprøven  

 bestås, fyldt 65 år, men ikke 70 år, udstedes kørekortet for 5 år.
 Stk. 3.  Er ansøgeren på det tidspunkt, hvor køreprøven  

 bestås, fyldt 70 år eller derover, udstedes kørekortet med følgende  

 gyldighed:
 Stk. 4.  Såfremt de helbredsmæssige oplysninger taler  

 derfor, eller der er begrundet tvivl om, hvorvidt den pågældende er ædruelig  

 eller uafhængig af euforiserende eller andre bevidsthedspåvirkende stoffer,  

 kan kørekortet udstedes for kortere tidsrum end angivet i stk. 2 og 3.
Duplikatkørekort § 26.  Bortkommer et kørekort, eller bliver det  

 beskadiget eller slidt i et sådant omfang, at tekst, nummer, stempler eller  

 foto ikke kan kontrolleres på stedet, eller hvis plasticlamineringen  

 beskadiges, skal indehaveren anmode om at få udstedt duplikatkørekort,  

 såfremt der fortsat skal gøres brug af førerretten.
Dette gælder dog ikke ved  

 navne- eller adresseændringer.
Stk. 2.  Politiet kan i forbindelse med færdselskontrol  

 inddrage et beskadiget eller slidt kørekort.
Inddrages kørekortet på stedet,  

 udfærdiger politiet så vidt muligt et midlertidigt kørekort.
Stk. 3.  Ansøgning om duplikatkørekort indgives til  

 kørekortkontoret.
Ansøgningen skal vedlægges et fotografi samt offentligt  

 udstedt legitimationspapir, jf. § 1, nr. 1 og 2. Ansøgeren skal på  

 kørekortkontoret udfylde en underskriftsmærkat.
Er kørekortet bortkommet,  

 skal ansøgeren endvidere afgive erklæring herom.
Beskadigede kørekort, der  

 ønskes erstattet af duplikatkørekort, skal afleveres til politiet.
 § 27.  Er et kørekort bortkommet, og oplyser  

 indehaveren at skulle føre bil i udlandet, bortset fra i Finland, Norge og  

 Sverige, udsteder kørekortkontoret efter anmodning et midlertidigt  

 erstatningskørekort, såfremt det skønnes, at duplikatkørekort ikke kan  

 udstedes, inden ansøgeren forlader landet. § 26, stk. 3, 1. - 3. pkt., finder  

 tilsvarende anvendelse.
Udvidelse af kørekort § 28.  Ansøgning om udvidelse af et kørekort til at  

 gælde for yderligere kategorier indleveres til kørekortkontoret.
Ansøgningen  

 skal vedlægges fotografi samt offentligt udstedt legitimationspapir, jf. § 1,  

 nr. 1 og 2.
 Stk. 2.  Lægeattest skal ikke vedlægges ansøgningen.  

 Politiet kan dog kræve lægeattest, hvis det skønnes nødvendigt.
 Stk. 3.  Køreprøve afholdes i overensstemmelse med  

 reglerne i kapitel 3.
 § 29.  Bestås køreprøven, udstedes nyt kørekort, der  

 gælder for de kategorier, som den pågældende herefter har ret til at føre.
Kørekort til erhvervsmæssig  

 personbefordring § 30.  Kørekort til motorkøretøj, der benyttes  

 erhvervsmæssigt til befordring af personer, kan udstedes til ansøgere, der:
 Stk. 2.  Køreprøvesagkyndige, køredommere og godkendte  

 kørelærere kan få udstedt kørekort til erhvervsmæssig personbefordring uden  

 at aflægge særlig køreprøve, såfremt de i øvrigt opfylder betingelserne  

 herfor.
Stk. 3.  Ansøgning om kørekort til erhvervsmæssig  

 personbefordring skal indgives til kørekortkontoret.
Ansøgningen skal  

 vedlægges et fotografi samt en lægeattest, jf. § 1, nr. 1 og 3. Ansøgning  

 efter stk. 2 vedlægges tillige dokumentation for beskikkelse eller for  

 godkendelse.
§ 31.  Kørekort til erhvervsmæssig personbefordring  

 kan alene udstedes til den kategori, der er aflagt køreprøve i.
Kørekortet  

 kan udstedes til almindelig bil, stor personbil eller til såvel almindelig  

 bil som stor personbil.
 § 32.  Kørekort til erhvervsmæssig personbefordring  

 kan nægtes under den i straffelovens § 78, stk. 2, nævnte betingelse.
 Stk. 2.  Såfremt kørekort til erhvervsmæssig  

 personbefordring nægtes, skal anklagemyndigheden på begæring indbringe  

 spørgsmålet for retten efter reglerne i straffelovens § 78, stk. 3.
 § 33.  Afholdelse af køreprøve til erhvervsmæssig  

 personbefordring finder sted i overensstemmelse med reglerne i bilag 5.
 § 34.  Kørekort til erhvervsmæssig personbefordring  

 udstedes efter reglerne i § 25, stk. 1.
 Stk. 2.  Kørekort til erhvervsmæssig personbefordring  

 udstedes med en gyldighedstid på 5 år, medmindre den pågældendes kørekort har  

 kortere gyldighed, eller helbredsmæssige forhold begrunder en kortere  

 gyldighed.
Afgørelse om inddragelse af førerret og om  

 orienterende køreprøver § 35.  Politiet kan inddrage førerretten, hvis  

 betingelserne for at erhverve kørekort ikke længere er opfyldt.
 Stk. 2.  Ret til erhvervsmæssig personbefordring kan  

 frakendes i overensstemmelse med reglerne i straffelovens § 79. Retten kan  

 ikke inddrages af politiet uden samtidig inddragelse af den almindelige  

 førerret.
§ 36.  Politiet kan bestemme, at en kørekortindehaver  

 skal aflægge en orienterende køreprøve, hvis der er begrundet tvivl om,  

 hvorvidt den pågældende fortsat er i besiddelse af fornøden kørefærdighed,  

 fornødent kendskab til færdselsreglerne eller forståelse for hensynet til  

 andre trafikanter.
Prøven aflægges inden for en frist, der fastsættes af  

 politiet.
Orienterende køreprøve skal ikke aflægges, hvis den pågældende har  

 bestået en køreprøve efter det forhold, der gav anledning til politiets  

 afgørelse.
Stk. 2.  Såfremt en kørekortindehaver nægter at medvirke  

 til en orienterende køreprøve, kan politiet straks inddrage førerretten.
I  

 øvrigt inddrages førerretten, hvis prøven ikke bestås første gang.
§ 37.  Er førerretten frakendt betinget, skal  

 kørekortindehaveren inden for en frist, der fastsættes af politiet, aflægge  

 en orienterende køreprøve.
Orienterende køreprøve skal dog ikke aflægges,  

 hvis frakendelsen er sket i medfør af færdselslovens § 125, stk. 2, 2. pkt.,  

 eller § 126, stk. 1, nr. 2. Orienterende køreprøve skal heller ikke aflægges,  

 såfremt den pågældende har bestået en køreprøve efter det forhold, der gav  

 anledning til frakendelsen.
Stk. 2.  Såfremt en kørekortindehaver nægter at medvirke  

 til en orienterende køreprøve, kan politiet straks inddrage førerretten.
I  

 øvrigt inddrages førerretten, hvis prøven ikke bestås første gang.
 § 38.  Bliver politiet opmærksom på forhold, der giver  

 begrundet tvivl om, hvorvidt kørekortindehaveren fortsat er i besiddelse af  

 et tilfredsstillende helbred eller fortsat er ædruelig eller uafhængig af  

 euforiserende eller andre bevidsthedspåvirkende stoffer, har den pågældende  

 pligt til at underkaste sig de undersøgelser eller prøver, der er nødvendige  

 til afgørelse heraf, herunder tilvejebringelse af lægeerklæring, eventuelt  

 fra en speciallæge, jf. §§ 3 og 5. Udgifterne til lægeerklæring m.v. betales  

 af kørekortindehaveren.
 Stk. 2.  Såfremt en kørekortindehaver nægter at medvirke  

 til de nødvendige undersøgelser eller prøver, kan politiet straks inddrage  

 førerretten.
 Stk. 3.  På grundlag af undersøgelserne eller prøverne  

 afgøres, om førerretten skal inddrages, eller om kørekortindehaveren kan  

 bevare førerretten, eventuelt med særlige indskrænkninger, jf. § 4 og § 25,  

 stk. 4. Tilsvarende gælder retten til erhvervsmæssig personbefordring.
Stk. 4.  Foretages der indskrænkninger i førerretten,  

 udstedes nyt kørekort.
Den pågældende skal aflevere et fotografi og et  

 offentligt udstedt legitimationsbevis, hvoraf ansøgerens personnummer  

 fremgår, jf. § 1, nr. 1 og 2, samt udfylde en underskriftsmærkat på  

 kørekortkontoret.
 Stk. 5.  Inddrages førerretten, fordi den pågældende  

 ikke er ædruelig eller er afhængig af euforiserende eller andre  

 bevidsthedspåvirkende stoffer, indbringer anklagemyndigheden på begæring  

 spørgsmålet for retten efter reglerne i straffelovens § 78, stk. 3.
§ 39.  Træffer politiet bestemmelse om, at førerretten  

 inddrages, eller frakendes førerretten ubetinget, skal kørekortet afleveres  

 til politiet.
Kørekortet skal ligeledes afleveres til politiet, hvis der i  

 medfør af § 38, stk. 3, foretages indskrænkninger i førerretten.
 Stk. 2.  Er der udstedt dansk internationalt kørekort  

 til en person, hvis førerret inddrages af politiet eller frakendes ubetinget,  

 skal også det internationale kørekort afleveres til kørekortkontoret.
Generhvervelse af førerret § 40.  Ansøgning om generhvervelse af kørekort, efter  

 at førerretten har været inddraget af politiet eller frakendt ubetinget,  

 indgives til kørekortkontoret.
Ansøgningen vedlægges et fotografi samt et  

 offentligt udstedt legitimationsbevis, hvoraf ansøgerens personnummer  

 fremgår, jf. § 1, nr. 1 og 2. Har politiet inddraget førerretten af lægelige  

 grunde eller på grund af afhængighed af euforiserende eller andre  

 bevidsthedspåvirkende stoffer eller på grund af manglende ædruelighed  

 afleveres endvidere en lægeattest, jf. § 1, nr. 3. I øvrigt kræves lægeattest  

 kun, hvis en tidligere lægeattest, afgivet i forbindelse med udstedelse eller  

 fornyelse af kørekort, eller andre omstændigheder giver anledning hertil.
§ 41.  Har førerretten været frakendt ubetinget, skal  

 ansøgeren bestå en orienterende køreprøve, jf. kapitel 11. Den praktiske del  

 af prøven afholdes tidligst 1 måned før frakendelsestidens udløb.
Har den  

 pågældende bestået en køreprøve efter det forhold, der gav anledning til  

 tiltalen, skal orienterende køreprøve ikke aflægges, såfremt prøven er  

 bestået inden for det sidste år før frakendelsestidens udløb og inden for det  

 sidste år før ansøgningen om generhvervelse af kørekort.
 Stk. 2.  Er førerretten inddraget af politiet, fordi en  

 orienterende køreprøve ikke er bestået eller aflagt, kan generhvervelse først  

 ske, når en ny orienterende køreprøve er bestået.
 Stk. 3.  Har førerretten været inddraget af politiet i 3  

 år eller mere på grund af afhængighed af euforiserende eller andre  

 bevidsthedspåvirkende stoffer, på grund af manglende ædruelighed, eller på  

 grund af helbredsmæssige oplysninger, er det normalt en betingelse for  

 generhvervelsen, at en orienterende køreprøve bestås.
 § 42.  Opfylder ansøgeren betingelserne for at  

 generhverve kørekort, udfærdiges kørekortet i overensstemmelse med reglerne i  

 § 25.
 § 43.  Ved ansøgning om generhvervelse af førerretten  

 kan kørekortet udvides til at omfatte kørekort til erhvervsmæssig  

 personbefordring, uden at der aflægges særlig prøve hertil, hvis ansøgeren på  

 det tidspunkt, hvor førerretten blev inddraget eller frakendt, var i  

 besiddelse af gyldigt kørekort til erhvervsmæssig personbefordring, og der  

 ikke ved afgørelsen om inddragelse eller frakendelse blev truffet bestemmelse  

 om særlig frakendelse af retten til erhvervsmæssig personbefordring. §§ 32 og  

 34, stk. 2, finder anvendelse.
Fornyelse af kørekort § 44.  Ansøgning om fornyelse af et kørekort ved udløb  

 af gyldighedstiden skal indgives til kørekortkontoret.
Ansøgningen skal  

 vedlægges et fotografi, lægeattest samt et offentligt udstedt  

 legitimationsbevis, hvoraf ansøgerens personnummer fremgår, jf. § 1.  

 Ansøgeren skal endvidere på kørekortkontoret udfylde en underskriftsmærkat.
§ 45.  Ved ansøgning om fornyelse af kørekort 3 år  

 eller mere efter at gyldigheden af kørekortet er udløbet, skal ansøgeren  

 bestå en orienterende køreprøve.
Politiet kan dog træffe bestemmelse om, at  

 orienterende køreprøve ikke skal aflægges.
 § 46.  Ved ansøgning om fornyelse af kørekort til  

 erhvervsmæssig personbefordring finder § 32 samt § 34, stk. 2, anvendelse.
§ 47.  Opfylder ansøgeren betingelserne for at have  

 kørekort, udstedes et nyt kørekort.
For ansøgere, der er fyldt 70 år,  

 fastsættes følgende gyldighedstid:
 Stk. 2.  Kørekortets gyldighed fastsættes på grundlag af  

 det tidligere kørekorts udløbsdato eller på grundlag af datoen for  

 fornyelsen, hvis denne ligger senere. § 25, stk. 4, finder tilsvarende  

 anvendelse.
 Stk. 3.  Er ansøgning om fornyelse af kørekort indgivet,  

 uden at fornyelse straks kan ske, kan politiet udstede et midlertidigt  

 kørekort.
Gennemførelse af orienterende køreprøver § 48.  Ved afholdelse af en orienterende køreprøve  

 efter §§ 36-37 skal kørekortet forevises til den køreprøvesagkyndige.
Såfremt  

 prøven ikke bestås, skal kørekortet afleveres til politiet.
Stk. 2.  Den, der skal aflægge orienterende køreprøve,  

 stiller selv køretøj til rådighed ved prøven.
Køretøjet skal opfylde  

 betingelserne i bilag 1.
 § 49.  Orienterende køreprøve i henhold til §§ 36-37  

 skal aflægges senest 3 måneder efter, at afgørelsen herom er endelig.
 § 50.  Orienterende køreprøve aflægges efter reglerne  

 for kategori B (almindelig bil), jf. bilag 4.
Stk. 2.  Såfremt prøven er begrundet i vedkommendes  

 kørsel med en anden kategori, kan politiet bestemme, at prøven aflægges efter  

 de regler, der gælder for køreprøven til denne kategori, forudsat ansøgeren  

 har eller har haft kørekort til kategorien.
Bestås køreprøven, udstedes  

 kørekort til de tidligere erhvervede kategorier.
Stk. 3.  Bestås den orienterende køreprøve ikke senest  

 ved tredje prøve, skal eventuelle yderligere prøver aflægges efter reglerne  

 om køreprøve til kørekort til de kategorier, hvortil kørekort ønskes  

 generhvervet.
Hvis førerretten er inddraget af politiet, fordi en  

 orienterende køreprøve ikke er bestået, jf. §§ 36 og 37, anses den ikke  

 beståede prøve for første prøve.
 Stk. 4.  Har førerretten været inddraget eller frakendt  

 i 3 år eller mere, eller skal orienterende køreprøve aflægges i anledning af  

 fornyelse af kørekort, skal prøven aflægges efter reglerne om køreprøve til  

 kørekort til de kategorier, hvortil kørekort ønskes generhvervet eller  

 fornyet.
Udenlandske kørekort § 51.  Personer, der ikke har bopæl her i landet, kan  

 under midlertidigt ophold føre motordrevet køretøj uden at have dansk  

 kørekort, hvis de er i besiddelse af et internationalt kørekort udstedt i  

 henhold til de internationale konventioner af 24. april 1926, 19. september  

 1949 eller 8. november 1968, eller hvis de er i besiddelse af et gyldigt  

 udenlandsk kørekort, som er udfærdiget med latinske bogstaver eller er  

 ledsaget af en oversættelse til dansk, engelsk eller fransk.
Det er dog en  

 betingelse, at oversættelsen er udfærdiget af en offentlig myndighed eller af  

 en organisation, der i udstederlandet er bemyndiget dertil.
Erhvervsmæssig  

 personbefordring må ikke udføres på grundlag af et udenlandsk kørekort.
 Stk. 2.  Et grønlandsk kørekort giver ikke adgang til at  

 føre motordrevet køretøj her i landet.
 Stk. 3.  Et udenlandsk kørekort giver indehaveren ret  

 til at føre samme køretøjer her i landet, som det berettiger til at føre i  

 udstederlandet.
 § 52.  Politiet kan give en person, der ikke har bopæl  

 her i landet, og som ikke er i besiddelse af fornødent kørekort, jf. § 51,  

 tilladelse til midlertidigt at føre motorkøretøj her i landet  

 (turistkørekort). Tilladelse kan bl.a. betinges af, at ansøgeren aflægger en  

 orienterende køreprøve.
 Stk. 2.  Et turistkørekort, som er udstedt i Finland,  

 Island, Norge eller Sverige, berettiger indehaveren til her i landet at føre  

 de køretøjer, som omfattes af kørekortet.
§ 53.  Personer, der tager bopæl her i landet, skal  

 være i besiddelse af dansk kørekort for at føre motordrevet køretøj her.
Et  

 færøsk kørekort sidestilles med et kørekort udstedt her i landet.
Et kørekort  

 udstedt i udlandet berettiger dog en indehaver, som er fyldt 18 år, til at  

 føre de køretøjer, som omfattes af kørekortet, i følgende tidsrum:
 Stk. 2.  Bestemmelserne om danske kørekort finder  

 tilsvarende anvendelse på indehavere af udenlandske kørekort, der er omfattet  

 af stk. 1. Erhvervsmæssig personbefordring må dog ikke udføres på grundlag af  

 et kørekort, der er udstedt i udlandet.
§ 54.  En person, som tager bopæl her i landet, og som  

 er i besiddelse af et gyldigt kørekort udstedt i Finland, Island, Norge,  

 Sverige eller et EF-land, kan uden at aflægge køreprøve få udstedt et dansk  

 kørekort, der svarer til det udenlandske.
Ved udstedelsen af dansk kørekort  

 på grundlag af et kørekort udstedt i et andet EF-land anvendes  

 ombytningstabellen i bilag 7.
Stk. 2.  Såfremt kørekortet er udstedt af andre end de i  

 stk. 1 nævnte lande, eller hvis kørekortet er erhvervet før det fyldte 18.  

 år, eller politiet skønner, at det er erhvervet på vilkår, der er væsentlig  

 lempeligere end her i landet, kan politiet kræve, at den pågældende består en  

 orienterende køreprøve forud for udstedelsen af dansk kørekort.
Politiet kan  

 ligeledes kræve, at orienterende køreprøve bestås, når førerretten tidligere  

 har været inddraget af politiet eller har været betinget eller ubetinget  

 frakendt i Danmark.
Stk. 3.  Ansøgning om ombytning indleveres til  

 kørekortkontoret.
Ansøgeren skal aflevere det udenlandske kørekort, et  

 fotografi samt et offentligt udstedt legitimationsbevis, hvoraf ansøgerens  

 personnummer fremgår, jf. § 1, nr. 1 og 2. På kørekortkontoret udfyldes en  

 underskriftsmærkat.
Er den pågældende ikke dansk statsborger, kræves tillige,  

 at vedkommende har opholdstilladelse, medmindre vedkommende lovligt kan  

 opholde sig her i landet uden tilladelse.
 Stk. 4.  Kørekort til erhvervsmæssig personbefordring  

 kan ikke udstedes i medfør af denne bestemmelse.
 § 55.  Et udenlandsk kørekort, erhvervet under  

 midlertidigt ophold i udlandet af en person med bopæl i Danmark, kan ombyttes  

 efter samme retningslinier som andre udenlandske kørekort, hvis opholdet har  

 været af mere end 6 måneders varighed.
 § 56.  Udenlandske kørekort kan inddrages efter de  

 bestemmelser, der gælder for danske kørekort.
Internationale kørekort § 57.  Internationalt kørekort kan udstedes i henhold  

 til de internationale konventioner af 19. september 1949 og 8. november 1968.
Stk. 2.  Ansøgning om internationalt kørekort indleveres  

 til kørekortkontoret.
Ansøgningen skal vedlægges et fotografi og et  

 offentligt udstedt legitimationspapir, hvoraf ansøgerens personnummer  

 fremgår, jf. § 1, nr. 1 og 2.
 Stk. 3.  Internationalt kørekort kan kun udstedes til en  

 person, der er i besiddelse af et gyldigt dansk kørekort, og kan kun omfatte  

 motorkøretøjer af samme art som det danske kørekort.
Stk. 4.  Det internationale kørekort er gyldigt i 1 år  

 fra udstedelsesdagen.
Det giver ret til at føre motorkøretøj af den art, som  

 det lyder på, i de lande, der har tiltrådt den konvention, i henhold til  

 hvilken kørekortet er udstedt.
Det giver ikke ret til at føre motorkøretøj  

 her i landet.
Myndigheder § 58.  Kørekort udstedes af Rigspolitichefen.  

 Ansøgning om indstilling til køreprøve kan ske til ethvert kørekortkontor,  

 uanset hvor ansøgeren har bopæl.
 § 59.  Køreprøver til kategori A, kategori B,  

 traktor/motorredskab, erhvervsmæssig personbefordring til kategori B samt  

 orienterende køreprøver afholdes af politiet.
Stk. 2.  Køreprøver til øvrige kategorier og  

 erhvervsmæssig personbefordring til kategori D samt orienterende køreprøver  

 efter § 36 afholdes af Statens Bilinspektion.
Eventuelt gentagne prøver efter  

 § 36 afholdes dog af politiet.
 Stk. 3.  Justitsministeriet kan bestemme, at køreprøver  

 til de i stk. 2 nævnte kategorier i nærmere angivne politikredse afholdes af  

 politiet.
 Stk. 4.  Til personer, der er indkaldt til  

 militærtjeneste eller tjeneste i civilforsvaret, kan Rigspolitichefen udstede  

 kørekort på grundlag af prøve aflagt over for henholdsvis forsvarets og  

 civilforsvarets køredommere.
§ 60.  Klager over køreprøver afholdt af politiet  

 afgøres af vedkommende politimester.
Politimesterens afgørelse kan påklages  

 til Justitsministeriet.
 Stk. 2.  Afgørelser om køreprøver afholdt af Statens  

 Bilinspektion kan påklages til Justitsministeriet.
Stk. 3.  Øvrige afgørelser om kørekort, herunder  

 afgørelser om inddragelse af førerret og orienterende køreprøver, træffes af  

 politiet.
Afgørelserne kan påklages til Justitsministeriet.
 Stk. 4.  Klager til Justitsministeriet kan indgives  

 gennem vedkommende politimester eller bilinspektion, der fremsender sagen med  

 en udtalelse.
 Stk. 5.  Politiet og Statens Bilinspektion skal yde  

 vejledning om adgangen til at påklage afgørelserne.
Betaling § 61.  For afholdelse af prøve til kørekort til  

 kategori A 1, B, C-D og C-D og E, traktor/motorredskab samt for prøve til  

 kørekort til erhvervsmæssig personbefordring betales 450 kr.
Afholdes  

 teoriprøve til erhvervsmæssig person-befordring samtidig med teoriprøve til  

 stor bil, betales for hver af prøverne.
 Stk. 2.  For køreprøver til kategori A 2 og B/E betales  

 200 kr.
Stk. 3.  For orienterende køreprøver betales 450 kr.
For  

 første orienterende køreprøve betales dog ikke, medmindre prøven aflægges i  

 medfør af § 37, stk. 1, eller § 41, stk. 1.
 § 62.  Udebliver en ansøger fra en berammet teoretisk  

 eller praktisk køreprøve uden at have meddelt forfald senest kl. 12.00 tre  

 hverdage før prøven, eller bestås en del af prøven ikke, skal der, før ny  

 prøve berammes, ske ny betaling, med mindre forfaldet skyldes ansøgerens  

 eller kørelærerens dokumenterede sygdom.
 § 63.  I følgende tilfælde betales 200 kr.:
Stk. 2.  For udstedelse af midlertidigt  

 erstatningskørekort betales 150 kr.
Der betales ikke for udstedelse af  

 midlertidigt erstatningskørekort i forbindelse med ombytning af kørekort i  

 henhold til færdselslovens § 59 a.
 Stk. 3.  For ombytning af gyldigt dansk kørekort til  

 kørekort af EF-model betales 100 kr.
 Stk. 4.  For fornyelse af kørekort for ansøgere, der er  

 fyldt 70 år, betales 30 kr.
 Stk. 5.  Fornyelse af kørekort, der er tidsbegrænset i  

 medfør af § 25, stk. 4, sker uden betaling for ansøgere, der ikke er fyldt 70  

 år.
 Stk. 6.  For fornyelse af kørekort til erhvervsmæssig  

 personbefordring, der p.g.a. helbredsmæssige forhold er tidsbegrænset i  

 medfør af § 34, stk. 2, betales 100 kr.
 Stk. 7.  For udstedelse af internationalt kørekort  

 betales 25 kr.
Stk. 8.  Betaling sker kontant eller ved indbetaling til  

 politikredsens bank- eller postgirokonto.
Kvittering påhæftes  

 ansøgningsblanketten og indleveres til kørekortkontoret.
Straf, ikrafttrædelse og  

 overgangsbestemmelser § 64.  Med bøde straffes den, der:
§ 65.  Bekendtgørelsen træder i kraft den 1. juli  

 1992, dog træder § 8, nr. 4, sidste pkt. først i kraft den 1. oktober 1992.  

 Den 1. juli 1992 ophæves bekendtgørelse nr. 605 af 12. september 1986 om  

 kørekort med senere ændringer og bekendtgørelse nr. 878 af 12. december 1986  

 om syn, godkendelse og forsikring af motorkøretøjer, som anvendes på lukkede  

 øvelsespladser eller køretekniske anlæg med senere ændringer.
Bilag 3 i  

 Justitsministeriets bekendtgørelse nr. 605 af 12. september 1986 om kørekort  

 ophæves dog først den 1. november 1992.
 Stk. 2.  Køretøjer, der er registreret eller godkendt  

 til øvelseskørsel inden den 1. juli 1992, skal først opfylde betingelserne i  

 bilag 1 den 1. januar 1993.
 Stk. 3.  Køreprøve til erhvervsmæssig personbefordring  

 afholdes frem til udgangen af oktober 1992 efter bilag 3 i  

 Justitsministeriets bekendtgørelse nr. 605 af 12. september 1986.
Justitsministeriet, den 1. juni 1992 Hans Engell / Henrik Waaben Bilag 1 Bestemmelser for køretøjer, der anvendes til øvelseskørsel og køreprøve I.
Syns- og registreringspligt.
 Et motorkøretøj, der benyttes til øvelseskørsel og køreprøve, skal synes  

 og godkendes af Statens Bilinspektion og anmeldes til registrering, inden det  

 tages i brug.
 Kravet om syn og godkendelse som øvelseskøretøj gælder dog ikke bil til  

 erhvervsmæssig personbefordring til kategori B eller for bil til  

 erhvervsmæssig personbefordring til kategori D, hvis aspiranten er i  

 besiddelse af kørekort til kategori C-D.
II.
Bestemmelser om indretning og udstyr.
 En to-hjulet motorcykel med en egenvægt på mindst 125 kg i henhold til  

 køretøjets standardtypegodkendelse, eller, såfremt en sådan ikke foreligger,  

 i henhold til hvad køretøjet vejer i fabrikkens normale udførelse.
 Motorcyklen skal være forsynet med retningsviserblinklygter, 1 førerspejl  

 i hver side samt centralstøtteben.
 Den skal endvidere være forsynet med hastighedsmåler og kan forsynes med  

 bremser beregnet for kørelæreren eller den sagkyndige.
 Motorcyklen må ikke være forsynet med hel - eller halvautomatisk gearkasse  

 eller kobling eller automatisk frigear.
 En motorcykel (A 1) med sidevogn.
 En personbil til højst 9 personer incl. føreren og med en tilladt  

 totalvægt på ikke over 3500 kg.
 Længden skal være mindst 3,80 m og bredden mindst 1,45 m eller bilens  

 egenvægt mindst 700 kg i henhold til standardtypegodkendelsen.
 Foreligger der ikke nogen standardtypegodkendelse, anses køretøjets  

 dimensioner og vægt i fabrikkens normale udførelse som længde, bredde og  

 egenvægt.
Bilen skal være forsynet med spejle, jf.
Detailforskrifter for Køretøjer  

 om påbudte førerspejle.
 Til brug for kørelæreren og den sagkyndige skal bilen foruden de i  

 Detailforskrifter for Køretøjer påbudte førerspejle være forsynet med:
 Bilens rat skal være anbragt i venstre side.
I bilen skal der være plads til mindst 4 personer.
Den skal være forsynet  

 med hastighedsmåler og ekstra betjeningsanordning til lydsignalapparat til  

 brug for kørelæreren, ligesom der ved kørelærerens plads skal være to ekstra  

 kontrollamper for retningsviserblinklys - een for hver side.
Ved kørelærerens plads skal der være anbragt særlige pedaler, således at  

 kørelæreren uafhængigt af eleven kan udkoble motoren og bremse bilen.
De  

 ekstra pedaler må ikke føres ned ved aktivering af den tilsvarende pedal ved  

 førersædet.
 Er bilen forsynet med automatisk transmission, skal gearvælgeren i stedet  

 for pedal til udkobling af motoren - være anbragt således, at den kan  

 betjenes af kørelæreren.
 Hvis bilen ikke er forsynet med to-kreds driftsbremse, skal kørelæreren  

 kunne betjene nødbremsen.
 En lastbil med en længde på mindst 7 m og med tilladt totalvægt på mindst  

 10000 kg.
Lastbilen skal foruden det under kategori B under 3) nævnte spejl være  

 forsynet med et udvendigt førerspejl på hver side, jfr.
Detailforskrifter for  

 Køretøjer om påbudte spejle, anbragt således, at de kan anvendes af  

 kørelæreren og den sagkyndige.
 I bilen skal der være plads til mindst 2 personer.
 Øvrige særlige krav er som anført under kategori B.
 Ved køreprøven skal køretøjet være belæsset med mindst 50% af den tilladte  

 last.
 En personbil til befordring af mere end 9 personer incl. føreren og med en  

 tilladt totalvægt på over 3500 kg og mindst 10 m lang.
 Bilen skal være forsynet med spejle som nævnt under kategori C.
 Øvrige særlige krav er som anført under kategori B.
 B/E:
 En personbil, kategori B, tilkoblet et påhængskøretøj med tilladt  

 totalvægt på mindst 1250 kg, således at vogntogets samlede tilladte totalvægt  

 overstiger 3500 kg.
 Hvis påhængskøretøjet reducerer udsynet i det indvendige førerspejl til  

 brug for kørelæreren og den sagkyndige, skal bilen tillige være forsynet med  

 et udvendigt førerspejl i venstre side til brug for disse personer.
 C/E:
En lastbil, kategori C, med tilkoblet to-akslet påhængsvogn, hvis tilladte  

 totalvægt er mindst 8000 kg.
Lastbilen skal være forsynet med  

 trykluftbremseanlæg (herunder trykluftforstærkede anlæg) og manometer, der  

 viser beholdertryk samt bremsetryk i mindst een driftsbremsekreds.
 Ved køreprøven skal køretøjerne være belæsset med mindst 50% af den  

 tilladte last.
 En traktor med en egenvægt på mindst 2000 kg med en tilkoblet påhængsvogn  

 med en egenvægt på mindst 800 kg.
 Følgende traktorer kan anvendes til øvelseskørsel og køreprøve:
Hvis de under pkt. 2 og 3 nævnte traktorer anvendes, skal politiets  

 tilladelse indhentes før kørslen.
Tilladelsen skal medbringes under kørslen.  

 Køretøjerne skal være ansvarsforsikrede.
 Påhængsvogne til traktorer nævnt under pkt. 2 og 3 skal ikke være  

 registrerede.
 Anvendes traktor permanent til øvelseskørsel eller prøveaflæggelse, skal  

 traktoren være registreret.
 ategori B:
En personbil til højst 9 personer incl. føreren og en tilladt totalvægt  

 ikke over 3500 kg.
Bilen skal have enten en længde på mindst 4,40 m og en  

 bredde på mindst 1,60 m eller en egenvægt på mindst 1100 kg i henhold til  

 standardtypegodkendelsen.
 Såfremt standardtypegodkendelse ikke foreligger, anses køretøjets  

 dimensioner og vægt i fabrikkens normale udførelse som længde, bredde og  

 egenvægt.
 Bilen må være forsynet med automatisk transmission.
 Kategori D:
 En personbil som beskrevet under kategori D.
 Hvis aspiranten ikke tidligere har haft kørekort til kategori C-D, skal  

 bilen være godkendt til øvelseskørsel.
 Hvis aspiranten er i besiddelse af kørekort til kategori C-D, skal bilen  

 ikke være forsynet med ekstra betjeningsapparater, ekstra spejle eller ekstra  

 kontrollamper for retningsviserblinklygter.
 Bil, der er særligt indrettet til brug for en invalideret, kan af ejeren  

 anvendes til dennes øvelseskørsel og køreprøve, såfremt der forinden er  

 indhentet tilladelse dertil af Statens Bilinspektion.
 Er bilen forsynet med håndbetjent driftsbremse til betjening med højre  

 hånd, bortfalder kravet om bremsepedal ved kørelærerens plads, såfremt den  

 håndbetjente driftsbremse uden vanskelighed tillige kan betjenes fra  

 kørelærerens plads.
 Tilladelsen skal medbringes under kørslen og er gældende indtil bilens  

 ejer har bestået køreprøven.
III.
Fælles bestemmelser.
 Motorkøretøj og traktor, der anvendes til aflæggelse af praktisk prøve, må  

 ikke være forsynet med automatisk transmission.
 Dette gælder dog ikke bil, der benyttes til køreprøve til erhvervsmæssig  

 personbefordring til kategori B, samt bil, der benyttes til køreprøve til  

 erhvervsmæssig personbefordring til kategori D, såfremt aspiranten er i  

 besiddelse af kørekort til kategori C-D.
Det kan bestemmes, at kørekort kun kan udstedes, såfremt køreprøven  

 aflægges i bil med automatisk transmission.
Hvis en aspirant ikke tidligere  

 har haft kørekort til kategori B, vil der i sådanne tilfælde kun kunne  

 udstedes kørekort til bil forsynet med automatisk transmission.
 Motorkøretøj, traktor og vogntog skal under øvelseskørsel foran og bagpå  

 være forsynet med et af politiet godkendt, hvidt skilt med ordet,  

 »skolevogn«, udført med mindst 7 cm høje, sorte bogstaver, eller  

 ordet »skolecykel«, udført med mindst 3 cm høje, sorte bogstaver.
 Skoleskiltet skal anbringes på et synligt sted i lodret eller næsten  

 lodret stilling.
 Skoleskiltet må kun anvendes under øvelseskørsel, herunder kørsel til og  

 fra det sted, hvor øvelseskørsel foregår.
Under køreprøven må et køretøj være forsynet med den registrerede  

 ejers/brugers navn og telefonnummer på fordørene.
I øvrigt må et køretøj  

 under køreprøven ikke være forsynet med skoleskilte eller med firmaskilte,  

 reklamer eller andet, der kendetegner køretøjet som øvelseskøretøj.
 Anvendes et motorkøretøj, der er særlig indrettet til øvelseskørsel, til  

 andet end øvelseskørsel og køreprøve, skal de særlige betjeningsapparater  

 være afmonteret, tildækket eller aflåst på betryggende måde, medmindre der  

 ikke befinder sig nogen på den plads, hvorfra disse apparater kan betjenes.
IV.
Køretøjer, der benyttes på lukket øvelsesplads eller på  

 køreteknisk anlæg.
 Motorkøretøjer, der er registreret til øvelseskørsel, samt registrerede  

 påhængskøretøjer, kan uden begrænsning benyttes på lukket øvelsesplads eller  

 køreteknisk anlæg i forbindelse med køreuddannelsen til kørekort til kategori  

 A,B,C,D og E.
Køretøjer, som udelukkende benyttes til øvelseskørsel på lukket  

 øvelsesplads eller køreteknisk anlæg, skal synes og godkendes hertil af  

 Statens Bilinspektion.
Køretøjet skal ikke registreres, men anmeldes til  

 motorkontoret, inden det tages i brug.
 Såfremt køretøjet er fabriksnyt og standardtypegodkendt, kan anmeldelse  

 ske på grundlag af en typeattest i overensstemmelse med reglerne i  

 Justitsministeriets bekendtgørelse om registrering af motorkøretøjer m.v.
 Køretøjet er herefter underkastet periodisk syn efter reglerne i  

 Justitsministeriets bekendtgørelse om registrering m.v.
 For at kunne godkendes til øvelseskørsel på lukket øvelsesplads eller  

 køreteknisk anlæg skal motorkøretøjet opfylde indretnings- og  

 udstyrsbestemmelserne til den pågældende køretøjskategori og i nærværende  

 bilag.
 Godkendelse kan ske uanset, at bilen ikke er forsynet med ekstra  

 betjeningsapparater, ekstra førerspejle eller ekstra kontrollamper for  

 retningsviserblinklygter.
 Såfremt øvelseskørsel og kørsel ved prøveaflæggelse med motorcykel med  

 sidevogn foregår på lukket øvelsesplads eller andet område, der ikke er  

 omfattet af færdselsloven, skal køretøjet ikke være godkendt til  

 øvelseskørsel.
 Køretøjer, som anvendes til øvelseskørsel på lukket øvelsesplads eller  

 køreteknisk anlæg i forbindelse med køreuddannelsen til kørekort til kategori  

 A,B,C,D og E, skal være dækket af en forsikring i overensstemmelse med  

 færdselslovens kapitel 16.Forsikringsaftalen skal være udformet således, at  

 den elev, som fører motorkøretøjet, er ansvars- og ulykkesforsikret.
 Forsikringsselskabet kan gøre regres gældende over for føreren i  

 overensstemmelse med færdselslovens § 108, stk. 2.
Bilag 2 Indretning af lukkede øvelsespladser En lukket øvelsesplads, der benyttes som led i den indledende  

 køreundervisning til kategori A og B, skal opfylde følgende krav:
 1. Øvelsespladsen skal omfatte et sammenhængende  

 jævnt, vandret areal på 100 x 50 m. Øvelsespladsens manøvreafsnit skal have  

 kørefast overflade i form af asfalt, beton eller betonbelægningssten.
I manøvreafsnittet indgår pladsens længde på 100 m til slalom og kørsel  

 med skift til 2. gear, kombineret med enten opbremsning eller svingning om  

 hjørner.
Pladsens bredde på 50 m indgår til de indledende øvelser med forlæns  

 og baglæns kørsel hele pladsen rundt, hvor eleven skal have rigelig mulighed  

 for at korrigere styring under svingningen.
 Udover dette kræves følgende plads til hver enkelt elev:
 40 x 20 m til kørsel i 8-tal.
25 x 10 m til forlæns og baglæns kørsel med målbremsning.
 40 x 10 m til parkering ved vejkant.
 30 x 10 m til vending.
40 x 10 m samt markeret bås 8 x 3 m vinkelret på kørebanen til parkeringsøvelse.
 Et samlet manøvreafsnit på 100 m x 50 m må anvendes til samtidig  

 undervisning af 3 elever.
 En øvelsesplads, der er etableret før den 15. juli 1990, kan omfatte et  

 areal på 80 x 40 m til undervisning af en elev ad gangen.
2. Øvelsespladsen skal være afspærret med trådhegn,  

 levende hegn, grøft, jordvold eller lignende, således at området ikke er  

 åbent for almindelig færdsel.
Indkørslen skal være forsynet med aflåselig  

 kæde eller bom.
 Hvor øvelsespladsen støder op til vej eller lignende samt ved arealer,  

 hvor ventende elever, tilskuere m.v. opholder sig, medens der foregår  

 øvelseskørsel, skal der etableres en sikkerhedsafspærring, som kan bringe de  

 benyttede køretøjer til standsning ved de normalt benyttede hastigheder.
Bilag 3 Køretekniske anlæg Forinden ibrugtagning skal et køreteknisk anlæg godkendes af  

 Justitsministeriet.
Justitsministeriet kan fastsætte særlige vilkår for  

 godkendelsen.
Ansøgning om godkendelse indsendes til Justitsministeriet.
Der skal  

 vedlægges fuldstændige oplysninger om anlægget, herunder tegninger med  

 angivelse af målestoksforhold.
 Krav til køretekniske anlæg.
1. Det køretekniske anlæg skal omfatte et jævnt,  

 nogenlunde vandret areal på ca. 350 m x 150 m.
Hvis anlægget skal benyttes  

 som led i undervisningen til kategori C-D bør det have en længde på 400 m.  

 Anlægget skal være indhegnet og indkørslen kunne afspærres fra almindelig  

 færdsel med kæde eller bom, idet eleverne under udførelsen af øvelserne skal  

 køre alene i bilerne.
2. Det køretekniske anlægs præcise mål bestemmes i  

 øvrigt af de nedenfor omtalte manøvrer.
Til manøvrerne kræves følgende baner:
 Som sikkerhedsrabat til udskridninger etableres langs glatførebanens sider  

 en mindst 3 m bred almindelig asfaltbelægning og derudover et mindst 10 m  

 bredt, kørefast græs- eller grusareal.
 Glatførebanen skal desuden afsluttes med en ca. 20 m lang bane med  

 almindelig asfaltbelægning som sikkerhedszone inden returvejen.
 Som sikkerhedsrabat til udskridning etableres langs kurvens yderside en  

 8-10 m bred, og langs kurvens inderside en 3 m bred almindelig asfaltbelagt  

 bane.
 Glatførekurven skal desuden afsluttes med en ca. 20 m lang almindelig  

 asfaltbelagt bane som sikkerhedszone inden returvejen.
3. I tilslutning til manøvrebanerne skal der være  

 passende lange tilkørsels- (accelerations-) og returveje.
Til de baner, hvor  

 manøvrerne skal udføres ved givne hastigheder, skal der være en  

 tilnærmelsesvis lige accelerationsbane og en strækning, hvor eleven kan  

 stabilisere hastigheden, inden manøvren indledes.
Den første del af  

 accelerationsbanen kan efter omstændighederne være udformet som en blød  

 kurvebane.
Ved manøvrer, der skal kunne udføres ved hastigheder på op til 60  

 km i timen (alt efter elevens evner), skal accelerations- og  

 stabiliseringsbanen være mindst 180 m.
Den samlede bane inklusive manøvrebane  

 skal derfor ikke være mindre end 280 m.
Tilkørsels- og returveje bør være asfaltbelagte og have en bredde på 5-6  

 m.
Af sikkerhedshensyn skal anlæggets baner være helt fri for opragende  

 kanter eller lignende forhindringer, der kan medføre, at udskridende biler  

 vælter.
Rør til overrisling af glatførebaner skal således være forsænket i  

 banerne.
Standere eller pæle må ikke være nærmere end 5 m fra banerne.  

 Reklametavler eller lignende langs banerne må ikke være opsat på stolper, der  

 er tykkere end 3 cm.
 4. Med hensyn til udførelsen af de enkelte manøvrer på  

 køreteknisk anlæg henvises til undervisningsplanerne for de respektive  

 kategorier.
Bilag 4 Køreprøvernes afholdelse Køreprøvens formål.
 Formålet med køreprøven er, at den sagkyndige skal bedømme, om aspiranten  

 har erhvervet de kundskaber og færdigheder, der er fastsat som mål for  

 køreuddannelsen, og som er en betingelse for at få udstedt kørekort.
 Prøvekrav og uddannelsesmål.
 Bestemmelserne om køreuddannelse og køreprøver er indeholdt i  

 Justitsministeriets bekendtgørelser om undervisningsplaner for  

 køreuddannelsen til kategori A (motorcykel), kategori B (almindelig bil),  

 kategori B/E (almindelig bil med tilkoblet stort påhængskøretøj), kategori  

 C-D og E (lastbil og stor personbil samt stort påhængskøretøj), samt i  

 Justitsministeriets bekendtgørelse om kørekort.
 Undervisningsplanerne giver en udførlig beskrivelse af køreuddannelsens  

 indhold og omfang med angivelse af formål, hovedmål og detaljerede delmål.  

 Delmålene udgør de egentlige retningslinier for såvel undervisningen som for  

 bedømmelsen ved køreprøven, idet de nøjere klarlægger, hvad eleven skal kunne  

 og vide ved uddannelsens afslutning.
 Teoretisk og praktisk prøve.
Der er i undervisningsplanerne ikke skelnet skarpt mellem teoretisk og  

 praktisk uddannelse.
Det skyldes især hensynet til den nødvendige sammenhæng  

 mellem det teoretiske og det praktiske lærestof.
Køreprøven opdeles i en  

 teoretisk og en praktisk prøve.
Den teoretiske prøve er skriftlig og gennemføres ved anvendelse af  

 Justitsministeriets lysbilledserier med indtalte spørgsmål og tilhørende  

 afkrydsnings- og bedømmelsesskemaer til henholdsvis kategori A, B, C-D og E.  

 Aspiranter, der på grund af særlige forhold ikke kan aflægge normal skriftlig  

 prøve, kan henvises til en speciel prøve, hvor den sagkyndige f.eks. oplæser  

 spørgsmålene eller standser båndoptageren mellem hvert spørgsmål.  

 Lysbilledserierne og afkrydsningsskemaerne anvendes tillige under  

 specialprøven.
Teoriprøver med fremmedsprogede ansøgere afholdes på grundlag  

 af Justitsministeriets lysbilledserier, idet de dertil hørende spørgsmål  

 oversættes af en tolk eller er indtalt på bånd.
En kørelærer må ikke medvirke  

 som tolk.
Politiet kan udvælge tolken.
Den praktiske prøve til motorcykel gennemføres på en motorcykel.
Den  

 sagkyndige bedømmer kørslen som passager i en efterfølgende personbil med en  

 tilladt totalvægt på ikke over 3500 kg.
Bilen, der skal være forsynet med  

 radioanlæg, stilles til rådighed og føres af kørelæreren.
Den sagkyndige kan  

 dog bedømme kørslen som passager på aspirantens motorcykel.
Den praktiske prøve til motorcykel med sidevogn gennemføres på en  

 motorcykel med sidevogn.
Prøven afholdes på en plads, der kan overskues af  

 den sagkyndige, og hvor aspiranten kan udføre manøvrer med en færdighed  

 svarende til de krav, der er beskrevet i undervisningsplanen til kategori A i  

 tillægget vedrørende motorcykel med sidevogn.
Såfremt køretøjet ikke er  

 godkendt til øvelseskørsel, skal prøven afholdes på lukket øvelsesplads eller  

 på andet område, der ikke er omfattet af færdselsloven.
 Den praktiske prøve til almindelig bil, almindelig bil med stort  

 påhængskøretøj, stor personbil og lastbil, stor personbil og lastbil med stor  

 påhængsvogn gennemføres med den sagkyndige som passager ved siden af  

 aspiranten.
Den sagkyndige skal bedømme aspirantens orienterings- og  

 manøvrefærdigheder under vej- og færdselsforhold af passende sværhedsgrad,  

 svarende til undervisningsplanens delmålbeskrivelser.
Kontrol af  

 motorcyklens, bilens eller påhængskøretøjets lovpligtige udstyr indlægges på  

 et passende tidspunkt i den praktiske prøve.
Ved alle ovennævnte prøver stiller aspiranten det/de nødvendige  

 køretøj/køretøjer til rådighed.
Dette gælder også til traktor.
 Teoretisk og praktisk prøvestof.
 Med hensyn til den nærmere præcisering af præstationskravene i  

 køreuddannelsen og til køreprøven henvises til undervisningsplanernes  

 delmålbeskrivelser.
 Delmål i undervisningsplan til kategori C-D og E, hvor aspiranten skal  

 kunne redegøre alment for tegn på fejl i køretøjets udstyr, indgår i det  

 praktiske prøvestof i forbindelse med aspirantens kontrol af det pågældende  

 udstyr og desuden i teoriprøven.
 Teoriprøven.
Teoriprøven er skriftlig og foregår ved forevisning af Justitsministeriets  

 lysbilledserier med tilhørende spørgsmål og svarmuligheder indtalt på bånd.  

 Ved prøvens begyndelse udleveres til hver aspirant et afkrydsningsskema, som  

 aspiranten udfylder med navn, fødselsdato og adresse.
Der bliver givet en  

 kort orientering om prøvens forløb, hvorunder det samtidig understreges, at  

 der ikke under prøven må anvendes nogen form for hjælpemidler.
Aspiranten  

 skal under hele prøven holde blikket rettet mod sit eget papir henholdsvis  

 billedskærmen.
 Teoriprøvens bedømmelse.
De udfyldte afkrydsningsskemaer bedømmes efter Justitsministeriets  

 rettevejledning.
Det fremgår heraf, hvor mange korrekte svar der kræves for  

 at bestå prøven.
For aspiranter, der ikke har bestået prøven, markeres  

 fejlsvar ved numrene på de pågældende spørgsmål i Justitsministeriets  

 bedømmelsesskema, der henviser til de respektive afsnit i  

 undervisningsplanen.
Bedømmelsesskemaet udleveres til aspirantens  

 orientering.
 Bedømmelse af den praktiske prøve.
 Ved den praktiske prøve skal den sagkyndige først og fremmest vurdere, om  

 aspirantens præstationer er præget af grundig indlæring i overensstemmelse  

 med undervisningsplanen.
Der må ikke kræves egentlig rutineret eller fuldstændig fejlfri kørsel,  

 men den sagkyndige skal skelne mellem mere og mindre alvorlige fejl.
Enkelte  

 mindre alvorlige fejl bør ikke medføre, at prøven anses for ikke-bestået,  

 idet aspirantens kørsel skal bedømmes som helhed.
Er aspirantens præstationer  

 præget af flere og især gentagne mindre alvorlige fejl, kan prøven efter den  

 sagkyndiges skøn anses for ikke-bestået.
Afgørende for, om en fejl skal anses  

 for mere eller mindre alvorlig, er dens konsekvenser først og fremmest for  

 færdselssikkerheden og dernæst for trafikkens uhindrede afvikling.
Fejl  

 vedrørende orientering eller manøvrering, der indebærer nærliggende mulighed  

 for påkørsel eller anden ulykke, skal anses for alvorlige.
Sådanne fejl kan  

 derfor i sig selv medføre, at prøven bedømmes som ikke-bestået, og prøven kan  

 efter omstændighederne afbrydes.
Nærliggende mulighed for påkørsel eller  

 anden ulykke omfatter ikke alene tilfælde, hvor en modpart synligt er til  

 stede.
Det kan også omfatte tilfælde, hvor aspiranten viser tydelig mangel på  

 omtanke og forudseenhed ved at køre frem med en sådan placering på kørebanen  

 eller med en sådan hastighed, at aspiranten ikke kan nå at orientere sig og  

 standse for skjulte hindringer, som med en vis sandsynlighed kan dukke op.  

 Gentagne fejl i betjening af køretøjet må anses for alvorlige, for så vidt de  

 tydeligt røber, at aspiranten ikke behersker køretøjet med fornøden  

 sikkerhed.
Bilag 5 Køreprøve til erhvervsmæssig personbefordring Køreprøven til erhvervsmæssig personbefordring består af en teoretisk og  

 en praktisk prøve.
Teoriprøven gennemføres i overensstemmelse med Justitsministeriets  

 undervisningsplan for den pågældende kategori.
Prøven underkastes dog en  

 strengere bedømmelse.
 Som led i den praktiske prøve skal aspiranten uden brug af værktøj kunne  

 udpege og herunder med egne ord forklare om de dele af køretøjet, der har  

 betydning for sikkerheden, herunder de dele hvor slør og slid fortrinsvis  

 opstår og vise indgående viden om bremsers og styretøjs brug, pasning og  

 vedligeholdelse samt til deres virkemåde i det omfang, som vedligeholdelse og  

 pasning kræver.
 Kategori B.
 Ansøgeren overhøres i §§ 10, stk. 2 og 3, 11-16 og 22-31 i  

 Trafikministeriets bekendtgørelse nr. 401 af 14. september 1979 om  

 hyrekørsel, herunder i de særlige regler, der påhviler hyrevognschauffører  

 (kommunale kørselsreglement). Ved den praktiske prøve skal der stilles større  

 krav til aspirantens manøvrefærdighed, ligesom begåede fejl bedømmes  

 strengere end ved køreprøve til kategori B (almindelig bil). Aspiranten skal  

 under prøven kunne finde vej til 2 opgivne adresser ad nærmeste rute ved brug  

 af kort og gadefortegnelse.
 Kategori D.
 Ansøgeren overhøres i §§ 20, 21 og 26 samt i kapitel 8 i  

 Trafikministeriets bekendtgørelse nr. 678 af 5. oktober 1990 om buskørsel.  

 Ved den praktiske prøve skal der stilles større krav til aspirantens  

 manøvrefærdighed, ligesom begåede fejl bedømmes strengere end ved køreprøve  

 til kategori D (stor personbil).
Den skriftlige teoriprøve til kategori C-D og skriftlig teoriprøve til  

 erhvervsmæssig personbefordring med stor personbil (kategori D) kan afvikles  

 samtidig.
Den teoretiske prøve afholdes da som en teoriprøve til  

 erhvervsmæssig personbefordring som under 1).
Bilag 6 Køreprøve til traktor/motorredskab I.
Den teoretiske prøve.
 Ansøgerne overhøres mundtligt og enkeltvis.
II.
Om køretøjets indretning og udstyr skal ansøgeren under  

 overhøringen kunne dokumentere:
1. Styreapparatet skal kunne betjenes let, sikkert og  

 hurtigt.
Der må ikke på grund af slid eller lignende forekomme væsentligt  

 slør i styreapparatet som helhed eller i dets enkelte dele.
 2. Fodbremsen (driftsbremsen), der kan være hydraulisk  

 eller mekanisk, skal virke på hjulene på mindst een aksel, og ved alle  

 hastigheder og belastningsforhold kunne bremse traktoren på en sikker, hurtig  

 og virksom måde.
 Traktoren skal kunne holdes standset på hældende vej (12%) enten ved hjælp  

 af parkeringsbremse, transmissionsspærre eller ved blokering af bremsepedal.
 Nødbremsen (som kan være håndbremsen eller den ene kreds i et to-kreds  

 bremsesystem) skal kunne bremse traktoren sikkert, hvis driftsbremsen  

 svigter.
 Bremsepedalen skal have ca. 1-4 cm frigang i topstillingen.
 Bremsepedalen skal ved hydrauliske bremser føles fast og må ikke synke,  

 mens den holdes nedtrådt.
 Ved disse prøver skal bremsepedalerne altid være sammenlåst.
 Ved mekaniske bremser skal det før sammenlåsningen dog først kontrolleres,  

 at begge pedaler ved ens tryk går lige langt ned.
3. Aspiranten skal have kendskab til begreberne  

 reaktionslængde, bremselængde og standselængde.
Aspiranten skal endvidere  

 kende forholdet mellem bremselængde og hastighed (bremselængden bliver f.eks.  

 4 gange så lang, hvis hastigheden fordobles), og vide, at også kørebanens  

 beskaffenhed, føret og kørebanens hældning samt køretøjets belastningsforhold  

 kan påvirke bremselængden.
Aspiranten skal kende beredskabsstillingens  

 betydning for reaktionstiden (beredskabsstillingen indtages ved, at foden  

 flyttes fra gaspedal til bremsepedal) og have kendskab til faren ved skævt  

 virkende bremser og til det uhensigtsmæssige ved blokadebremsning.
 4. Kendskab til traktorens stabilitet - herunder  

 stejling og væltning.
 5. Kendskab til færdselslovens regler om lygteføring,  

 til køreteknik under kørsel i mørke samt kendskab til, hvilke lygter og  

 reflekser køretøjet skal være forsynet med.
 6. Kendskab til færdselslovens regler om signaler og  

 tegn.
 7. Kendskab til faren for kulilteforgiftning.
 8. Kendskab til, at unødig støj m.v. undgås ved rigtig  

 betjening og vedligeholdelse af traktoren.
 Formålet med overhøringen er at afgøre, om aspiranten har et sådant  

 kendskab til køretøjet og dets betjening, at den pågældende kan konstatere  

 opståede mangler for sikkerheden og kan føre det uden fare for  

 færdselssikkerheden.
III.
Aspiranten skal endvidere dokumentere kendskab til følgende  

 færdselsregler.
 1. De færdselsregler, der har betydning for føringen  

 af en traktor.
 Aspiranten skal ved prøven navnlig godtgøre indgående kendskab til og  

 forståelse af følgende regler:
 2. De i færdselsloven givne regler om førerens ansvar  

 og pligter, herunder bestemmelserne om spiritus- og promillekørsel samt  

 sygdom m.v.
 3. Politiets færdselsregulering, de øvrige  

 færdselsregulerende foranstaltninger, vejafmærkningen - derunder  

 færdselstavlerne og deres betydning (dog kun tavler, der har betydning for  

 traktorer) - og andre af betydning for færdslen.
 IV.
 1. Under overhøringen i betjening og færdselsregler  

 skal aspiranten vise kendskab til faremuligheder og køreteknik i særlige  

 situationer, f.eks. kørsel på ujævn vej, i regn, tåge, sne og isslag samt  

 elementært kendskab til afværgeteknik i kritiske situationer.
 2. Der foretages indgående overhøring i sådanne  

 spørgsmål, der ikke er mulighed for at prøve under den praktiske prøve på det  

 pågældende sted, f.eks. lysregulering.
 3. Hver aspirant skal under den teoretiske del af  

 prøven overhøres i stof, der falder ind under II og III.
V.
Den praktiske prøve.
Den praktiske prøve gennemføres i tættere bebygget område.
Den sagkyndige  

 bedømmer prøven fra en efterfølgende personbil, som stilles til rådighed af  

 aspiranten, ad en forud aftalt rute.
Den sagkyndige kan dirigere prøven via  

 radio, såfremt køretøjerne er forsynet med radioanlæg.
Prøven kan efter  

 aftale aflægges i tættere bebygget område uden for den sagkyndiges faste  

 mødested.
 Anvisninger for den sagkyndige.
 Før prøven skal den sagkyndige kontrollere, at aspiranten indtager en  

 hensigtsmæssig kørestilling (eventuel indstilling af førersæde), og at  

 aspiranten iagttager de fornødne sikkerhedsforanstaltninger, f.eks. ved  

 indstilling af monterede førerspejle, ved at sikre sig, at der er fornødent  

 udsyn gennem ruderne og ved at afprøve tegngivningsapparater, bremser og  

 styretøj.
 Ved prøven skal den sagkyndige særligt påse, om aspiranten overholder  

 færdselsreglerne, om aspiranten forstår at indpasse sin kørsel (derunder  

 hastighed og rigtig placering af køretøjet på kørebanen) i forhold til den  

 øvrige færdsel og vej-, vejr- og lysforholdene, og at aspiranten udviser  

 fornødent hensyn til andre trafikanter, når færdselssituationen rummer en vis  

 faremulighed (vejkryds, legende børn o.s.v.), og at aspiranten ikke unødigt  

 hindrer den øvrige færdsel.
 Kørslen skal være præget af tilstrækkelig forudseenhed i forhold til den  

 øvrige trafik.
De anvisninger, der er nødvendige for prøvens afvikling, skal gives af den  

 sagkyndige før prøven, med mindre prøven dirigeres via radio.
Der må ikke  

 gives anvisninger, der kan foranledige aspiranten til at handle mod  

 færdselsreglerne eller tvinge aspiranten ind i unormale færdselssituationer.  

 Det påhviler den sagkyndige at arrangere prøven således, at den volder mindst  

 mulig ulempe for den øvrige færdsel.
 Manøvreprøver.
 Den sagkyndige skal have sin opmærksomhed henvendt på, om aspiranten inden  

 start af motoren har overbevist sig om, at traktoren er i frigear, og at  

 håndbremsen er trukket til.
 Der foretages manøvreprøver, såsom igangsætning, opbremsning på hældende  

 vej, parkering ved kantsten (dersom kantsten ikke findes, da ved kørebanens  

 yderste kant) samt bakning.
 Baglæns svingning med tilkoblet påhængsvogn omkring et hjørne eller ind i  

 en indkørsel, port eller lignende (evt. markeret).
 Aspiranten skal vise, at den pågældende forstår at bedømme afstande og  

 hastighed rigtigt, forstår at anvende bremsen rigtigt ved igangsætning på  

 hældende vej m.v.
 I politikredse, hvor færdselsforholdene forhindrer, at prøven i kørsel  

 udføres under så vanskelige forhold som ønskeligt, bør manøvreprøverne  

 udvides i passende omfang.
 Kørslen foretages i normalt færdselstempo, dels på mindre befærdede  

 steder, dels i livligere færdsel, dels på mere fri bane.
Der køres i bredere trafikårer, helst med tilstødende gader på begge  

 sider.
Ruten lægges således, at man dels skærer de større færdselsårer, dels  

 svinger til venstre og højre ind i og bort fra disse.
Af særlige prøver, der  

 foretages under kørslen, skal eksempelvis nævnes:
Bilag 7 Ombytningstabel for kørekort udstedt i et andet EF-land Kørekort udstedt af Britiske Tropper i Tyskland ombyttes efter samme  

 retningslinier som tyske kørekort.
