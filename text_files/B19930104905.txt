 I henhold til § 46 i lov nr. 430 af 30. juni 1993 om  

 arbejdsmarkedsuddannelser fastsættes:
Formål § 1.  Betalingsordningerne har til formål at sikre  

 arbejdsmarkedsuddannelserne en indtægt, der anvendes til kursusaktivitet.
Stk. 2.  Betalingsordningerne omfatter afmeldegybyr,  

 virksomhedsbetaling for udstedelse af certifikater, der er baseret på krav  

 udstedt af offentlige myndigheder, og virksomhedsbetaling ved meget dyre  

 kurser.
Udgiften afholdes af kursistens arbejdsgiver.
Personkreds § 2.  Betalingsordningerne omfatter kursister, der er  

 ansat hos arbejdsgiveren på tidspunktet for kursistens optagelse på kurset,  

 og selvstændige erhvervsdrivende, der deltager i uddannelse efter § 3, nr. 1  

 i lov om arbejdsmarkedsuddannelser.
 Stk. 2.  Ledige kursister er undtaget fra  

 betalingsreglerne i denne bekendtgørelse.
Betalingsordningerne A.
Afmeldegebyr § 3.  Kursistens arbejdsgiver betaler et afmeldegebyr  

 på 2.000 kr., såfremt kursisten ikke er fremmødt på første kursusdag.
 Stk. 2.  Frameldes kursisten senere end 1 uge inden  

 første kursusdag, betaler arbejdsgiveren et gebyr på 1.000 kr.
 Stk. 3.  Framelding tidligere end 1 uge før første  

 kursusdag er gebyrfri.
 Stk. 4.  Dokumenterer arbejdsgiveren, at udeblivelse jf.  

 stk. 1 eller framelding jf. stk. 2 skyldes et forhold, der i kursistens  

 ansættelsesforhold er lovligt forfald, fritages arbejdsgiveren for gebyr.
 Stk. 5.  Såfremt en arbejdsgiver erstatter en udeblevet  

 eller frameldt kursist med en anden betales ikke gebyr.
 Stk. 6.  Afmeldegebyret skal betales til  

 kursusiværksætteren senest 4 uger efter modtagelsen af opkrævning.
Stk. 7.  Såfremt et planlagt kursus aflyses på  

 kursusiværksætterens foranledning, betales ikke gebyr.
Skyldes aflysning  

 manglende fremmøde på første kursusdag eller for mange frameldinger, fritages  

 de kursister, der er omfattet af stk. 1 og 2, ikke for gebyr.
B.
Virksomhedsbetaling for certifikater § 4.  Arbejdsgiveren betaler for udstedelse af  

 certifikater, der er baseret på krav udstedt af offentlige myndigheder.
Stk. 2.  Betalingen udgør mellem 500-2.000 kr. pr.  

 certifikat.
Betalingen for det enkelte certifikat fastsættes af chefen for  

 Arbejdsmarkedsstyrelsen efter forhandling med de respektive  

 erhvervsområdeudvalg og revideres efter behov.
 Stk. 3.  Betaling skal ske til kursusiværksætteren forud  

 for udstedelse af certifikatet.
C.
Virksomhedsbetaling ved meget dyre kurser § 5.  Chefen for Arbejdsmarkedsstyrelsen kan efter  

 nærmere fastsatte retningslinier, der efter forhandling med Uddannelsesrådet  

 er godkendt af arbejdsministeren, pålægge kurser, der gennemføres i følge lov  

 om arbejdsmarkedsuddannelser § 3, nr. 1 en betaling, hvor kursernes  

 gennemførelse stiller meget store krav til investeringer eller  

 driftsudgifter.
Stk. 2.  Betaling skal være erlagt af arbejdsgiveren  

 inden kursusstart.
Sker optagelse på et kursus mindre end en uge før  

 kursusstart, kan betaling dog ske efterfølgende.
 Stk. 3.  Såfremt kurset foregår på en virksomhed, der  

 stiller undervisningsudstyr m.v. til rådighed, bortfalder betaling.
 Stk. 4.  Aflyses et kursus på foranledning af  

 kursusiværdsætteren, tilbagebetales det beløb, som arbejdsgiveren har betalt  

 for kurset.
 Administration m.v.
§ 6.  Betaling i henhold til §§ 3, 4 og 5 påhviler  

 kursistens arbejdsgiver og opkræves af kursusiværksætteren.
Har en  

 uddannelsesinstitution fået overladt dele af et fagligt  

 efteruddannelsesudvalgs administrative opgave efter Arbejdsmarkedsstyrelsens  

 godkendelse, kan opkrævning af betaling overlades til vedkommende  

 uddannelsesinstitution.
Indtægternes anvendelse § 7.  Indtægterne fra betalingsordningerne anvendes  

 til kursusaktiviteter af kursusiværksætteren.
 § 8.  Denne bekendtgørelse er ikke til hinder for, at  

 kurser fortsat kan gennemføres med hel eller delvis betaling efter  

 Finansministeriets regler om indtægtsdækket virksomhed og  

 virksomhedstilpassede kurser med nedsat statstilskud, jf. § 31 i lov om  

 arbejdsmarkedsuddannelser.
Klage § 9.  Klage over afgørelser om betaling efter denne  

 bekendtgørelse kan ikke indbringes for anden administrativ myndighed.
Ikrafttrædelse § 10.  Bekendtgørelsen træder i kraft den 1. januar  

 1994.
