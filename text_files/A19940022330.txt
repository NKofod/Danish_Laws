 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 271 af 13. maj 1987 om valg til Folketinget, som ændret senest  

 ved lov nr. 1087 af 22. december 1993, foretages følgende ændringer:
 1. § 23, stk. 2, affattes således:
» Stk. 2.  Valgbestyrelsen tilvejebringer  

 stemmesedler og opslag og forestår den endelige opgørelse af afstemningen i  

 opstillingskredsen.
Valgbestyrelsen i Københavns og Frederiksberg Kommuner  

 modtager endvidere kandidatanmeldelser.« 2. § 33 affattes således:
 » § 33.  Senest kl. 12 elleve dage før valgdagen  

 skal anmeldelser om kandidater være indleveret til de myndigheder, der er  

 angivet i stk. 2.
Stk. 2.  For opstillingskredse, der er beliggende i en  

 amtskreds, skal kandidatanmeldelser indleveres til vedkommende statsamtmand.  

 For opstillingskredse, der er beliggende i 1. og 2. storkreds, skal  

 kandidatanmeldelser indleveres til formanden for valgbestyrelsen i Københavns  

 Kommune.
For opstillingskredse, der er beliggende i 3. storkreds, skal  

 kandidatanmeldelser indleveres til formanden for valgbestyrelsen i  

 Frederiksberg Kommune.
Stk. 3.  De myndigheder, der er angivet i stk. 2,  

 benævnes under eet som anmeldelsesmyndigheden.« 3. Efter § 33 indsættes:
 » § 33 a.  Kandidatanmeldelser skal indleveres på  

 en formular, der er godkendt af indenrigsministeren.
Stk. 2.  Anmeldelsen skal være underskrevet af  

 kandidaten og indeholde oplysning om kandidatens fulde navn, personnummer,  

 stilling og bopæl.
Hvis kandidaten ikke ønsker sig anført på stemmesedlen med  

 sit fulde navn, skal det angives, hvordan navnet ønskes anført.
Kandidatens  

 efternavn eller mellemnavn samt mindst eet fornavn eller forbogstav skal  

 altid anføres.
Kun mellem- og efternavne, som kandidaten er berettiget til at  

 føre efter navneloven, eller mellemnavne, som er anmeldt til folkeregistret,  

 kan anføres på stemmesedlen.
I stedet for fornavnet kan anføres et kaldenavn,  

 der er afledt af fornavnet.
I anmeldelsen skal endvidere gives oplysninger om  

 en person (kontaktperson), som anmeldelsesmyndigheden ud over kandidaten kan  

 rette henvendelse til, hvis anmeldelsen er mangelfuld.
 Stk. 3.  Kandidater, der vil opstille for et parti, skal  

 angive dette i anmeldelsen.
Stk. 4.  Kandidater, der opstiller uden for partierne,  

 skal angive dette i anmeldelsen.
Anmeldelsen skal endvidere være underskrevet  

 af kandidatens stillere og indeholde oplysning om hver enkelt stillers navn,  

 personnummer og bopæl.
Oplysningerne om stillernes navne og bopæl er  

 offentligt tilgængelige.
Stk. 5.  Den, der indleverer en kandidatanmeldelse, har  

 ret til at få kvittering for indleveringen med angivelse af  

 tidspunktet.« 4. I § 34, 1. og 2. pkt., ændres »formanden for  

 opstillingskredsens valgbestyrelse« til:  

 »anmeldelsesmyndigheden«.
 5. § 35 affattes således:
» § 35.  Snarest muligt og senest umiddelbart  

 efter udløbet af fristen for kandidaters anmeldelse skal  

 anmeldelsesmyndigheden undersøge, om de rettidigt indleverede  

 kandidatanmeldelser er gyldige.
Hvis anmeldelsesmyndigheden finder, at en  

 kandidatanmeldelse på grund af væsentlige mangler må erklæres ugyldig, skal  

 anmeldelsesmyndigheden straks meddele dette til kandidaten eller til den  

 kontaktperson, der er angivet i anmeldelsen.
Senest 12 timer efter afgivelsen  

 af meddelelsen kan der indleveres en ny anmeldelse af kandidaten eller  

 foretages en afhjælpning af manglerne.
Anmeldelsesmyndigheden træffer  

 herefter afgørelse om, hvorvidt anmeldelsen er gyldig.
Afgørelsen meddeles  

 skriftligt til kandidaten.« 6. § 36 ophæves.
 7. Overskriften efter § 41 affattes således:
 » Fortegnelser over de opstillede kandidater«.
 8. § 42 affattes således:
 » § 42.  Anmeldelsesmyndigheden skal snarest  

 muligt efter udløbet af fristen i § 37, jf. § 41, udarbejde fortegnelser over  

 de kandidater, der er opstillet i vedkommende amtskreds eller storkreds.
 Stk. 2.  Statsamtmanden skal snarest muligt efter  

 udløbet af den i stk. 1 nævnte frist sende fortegnelserne over de opstillede  

 kandidater i amtskredsen til valgbestyrelsen i hver opstillingskreds i  

 vedkommende amtskreds.
 Stk. 3.  Formanden for valgbestyrelsen i Frederiksberg  

 Kommune skal snarest muligt efter udløbet af den i stk. 1 nævnte frist sende  

 fortegnelserne over de opstillede kandidater i 3. storkreds til  

 valgbestyrelsen i Københavns Kommune.
Stk. 4.  Indenrigsministeren giver forud for hvert valg  

 anmeldelsesmyndigheden meddelelse om, hvilke fortegnelser over de opstillede  

 kandidater der skal udarbejdes, hvorledes de skal udformes, og hvilke  

 oplysninger de skal indeholde.
Indenrigsministeren bestemmer i forbindelse  

 hermed, hvilke myndigheder ud over dem, der er nævnt i stk. 2 og 3, der skal  

 have tilsendt fortegnelserne.« 9. Efter § 42 indsættes som overskrift:
 »Stemmesedler«.
 10. § 43, stk. 1 , affattes således:
»Valgbestyrelsen tilvejebringer stemmesedler til brug ved  

 afstemningen i opstillingskredsen samt opslag, jf. § 45, stk. 3. Stemmesedler  

 og opslag udarbejdes på grundlag af de fortegnelser over de opstillede  

 kandidater, der er nævnt i § 42, stk. 1.« 11. I § 54, stk. 1, nr. 3, 1. pkt., indsættes efter  

 »Daghjem«: »og dagcentre«.
 12. I § 54, stk. 1, nr. 3, 2. pkt., indsættes efter  

 »daghjem«: »eller dagcenter«.
 13. I § 54, stk. 1, indsættes som nr. 4 :
 14. I § 60 indsættes som stk. 3 :
» Stk. 3.  Indenrigsministeren kan bestemme, at  

 følgebreve og yderkuverter, der er tilvejebragt af kommunalbestyrelsen, skal  

 sidestilles med følgebreve og yderkuverter tilvejebragt af  

 indenrigsministeren.« 15. I § 64 indsættes som stk. 5 :
» Stk. 5.  Hvis det på grundlag af oplysningerne om  

 afsenderen på yderkuverten ikke kan afgøres, i hvilket afstemningsområde  

 afsenderen er optaget på valglisten, bestemmer kommunalbestyrelsen, hvilket  

 afstemningsområde den pågældende brevstemme skal henregnes til i henseende  

 til valgstyrernes kontrol af, om brevstemmen kan komme i betragtning, jf. §  

 65.« 16. Efter overskriften til kapitel 9 indsættes som  

 underoverskrift:
 »Stemmeoptælling på afstemningsstedet«.
 17. Efter § 71 indsættes som overskrift:
 »Fintælling i opstillingskredsen«.
 18. § 74, stk. 3, affattes således:
» Stk. 3.  Formanden for valgbestyrelsen sender en  

 kopi af valgbogen til indenrigsministeren.
Kopien skal være attesteret af  

 formanden.
Kopien af valgbogen skal så vidt muligt være indenrigsministeren i  

 hænde senest dagen efter fintællingen.« 19. I § 92, stk. 2, ændres »§ 85, stk. 2« til:  

 »§ 85, stk. 1«.
 20. I § 104, stk. 3, 1. pkt., ændres »kopierne af  

 afstemningsbøgerne« til: »brevstemmematerialet«.
21. I § 104, stk. 3, 2. pkt., ændres »kommunernes  

 styrelse« til: »offentlige arkiver m.v.« § 2 Loven træder i kraft den 1. juli 1994.
Givet på Christiansborg Slot, den 6.  

 april 1994 Under Vor Kongelige Hånd og Segl MARGRETHE R.
