 I medfør af § 70, § 70 a, § 149, stk. 10, og § 153 stk. 2, i lov om  

 luftfart, jf. lovbekendtgørelse nr. 408 af 11. september 1985, som ændret ved  

 lov nr. 837 af 18. december 1991, fastsætter Statens Luftfartsvæsen herved  

 efter bemyndigelse fra Trafikministeriet, jf. bekendtgørelse nr. 321 af 16.  

 juni 1985 vedrørende ordensreglement for flyvepladser, § 12, stk. 1,  

 følgende:
1. Referencedokumenter 1.1 BL 3-6, Tankning af luftfartøjer m.m., seneste udgave.
 1.2 BL 3-12, Arbejdsaktiviteter på offentlige flyvepladser, seneste  

 udgave.
 1.3 BL 3-15, Bekendtgørelse om forebyggelse af forbrydelser mod  

 luftfartens sikkerhed, seneste udgave.
 1.4 BL 7-1, Lufttrafikregler, seneste udgave.
 1.5 Justitsministeriets bekendtgørelse om vejafmærkning, seneste udgave.
 1.6 Justitsministeriets bekendtgørelse om registrering af motorkøretøjer  

 m.v., seneste udgave.
2. Definitioner Bugsering:
 Slæbning af et luftfartøj ved hjælp af et køretøj.
 Flyvepladsledelse:
 Den organisation, som af Statens Luftfartsvæsen er godkendt til at forestå  

 den daglige drift og det daglige tilsyn med pladsen, i denne BL betegnet som  

 lufthavnsselskabet.
 Forplads:
 Et på lufthavnen afgrænset område, som er beregnet til luftfartøjers  

 ophold under optagning eller afsætning af passagerer eller gods, tankning,  

 parkering eller vedligeholdelse.
 Kontroltårn:
 En enhed, der yder flyvekontroltjeneste for flyvepladstrafik.
 Køretøj:
 En indretning på hjul, bælter, valser, meder eller andet, som er indrettet  

 til kørsel på vej, og som ikke løber på skinner.
 Luftfartøj:
 En indretning, der bæres oppe i atmosfæren ved luftens påvirkning, bortset  

 fra indretninger, der bæres oppe alene ved direkte luftpåvirkning på jordens  

 overflade.
 Lufthavnens afspærrede område:
 Den del af lufthavnens område, som ved hegnsføring, skiltning m.v. er  

 afgrænset til afvikling af trafik med luftfartøjer, passager- og  

 godsekspedition.
 Lufttrafiktjeneste:
En tjeneste, der har til opgave at a. forebygge sammenstød mellem luftfartøjer, b. forebygge sammenstød på manøvreområdet mellem luftfartøjer og  

 hindringer, c. fremme og regulere lufttrafik, d. give råd og oplysninger af betydning for flyvningers sikre og effektive  

 udførelse og e. underrette henholdsvis kontrolcentral eller flyveinformationscentral og  

 redningscentral om luftfartøjer, der har behov for eftersøgnings- og  

 redningstjeneste og i nødvendigt omfang assistere disse.
 Manøvreområde:
 Den del af lufthavnen, der anvendes til luftfartøjers start, landing og  

 kørsel, bortset fra forpladser.
 Serviceområde:
 Et på lufthavnen afgrænset område, som alene er beregnet til luftfartøjers  

 parkering eller vedligeholdelse, og hvor der ikke må optages eller afsættes  

 passagerer i erhvervsmæssigt øjemed.
 Tankningskøretøj:
 Tankvogn eller dispenser, der anvendes i forbindelse med tankning af et  

 luftfartøj.
 Tankningsområde:
 Område, inden for hvilket antændelige brændstofdampe kan forekomme i  

 forbindelse med tankning af et luftfartøj.
 Trafikområde:
 Den del af lufthavnen, der anvendes til luftfartøjers start, landing og  

 kørsel, inklusive manøvreområde og forpladser.
3. Anvendelsesområde 3.1 Denne BL gælder for Københavns Lufthavn, Roskilde, omfattende vej- og  

 parkeringsarealer, lufthavnens afspærrede område samt offentlige områder i  

 terminalen, jf. bilag 1, i det følgende kaldet lufthavnsområdet.
 3.1.1 De særlige undtagelser fra færdselslovgivningen i afsnit 6 og afsnit  

 8 finder dog ikke anvendelse på vej- og parkeringsarealer uden for det  

 afspærrede område.
4. Adgang 4.1 Kun personer og køretøjer med lovligt ærinde og forsynet med behørig  

 adgangshjemmel, jf. pkt. 4.3, har adgang til lufthavnens afspærrede område.
 4.2 Ind- og udpassage til/fra lufthavnens afspærrede område må kun ske ad  

 de adgangsveje, der er bestemt af lufthavnsselskabet.
 4.3 Lufthavnsselskabet kan fastsætte, at ind- og udpassage til/fra  

 lufthavnens afspærrede område kun må ske ved forevisning af  

 identitetskort/adgangshjemmel, der er udstedt eller godkendt af  

 lufthavnsselskabet.
 4.4 Til forebyggelse af forbrydelser mod luftfartens sikkerhed kan  

 lufthavnsselskabet ved indpassage til eller på lufthavnen foretage eftersyn  

 af personer, køretøjer og gods.
 4.4.1 Den, der nægter at underkaste sig eller medvirke til eftersynet,  

 forbydes adgang til lufthavnens område.
 4.5 Anvendes lufthavnen til rute- eller charterflyvning, skal  

 lufthavnsselskabet sikre, at der foretages eftersyn af afgående passagerer og  

 deres baggage i overensstemmelse med bestemmelserne i BL 3-15.
5. Ophold 5.1 Enhver, der opholder sig på lufthavnens afspærrede område, er pligtig  

 til på forlangende at forevise behørig adgangshjemmel og afgive oplysninger  

 om sit formål med opholdet.
 5.2 Lufthavnsselskabet er berettiget til generelt eller konkret at anvise  

 lufthavnens brugere nærmere angivne områder til passagerers ophold,  

 luftfartøjers og køretøjers tankning, parkering og vedligeholdelse m.m.
 5.2.1 Opstart, varmkøring, motorafprøvning samt kørsel med  

 hjælpeaggregater (APU) må kun finde sted på de områder, der er godkendt af  

 lufthavnsselskabet, og i overensstemmelse med de regler, der er fastsat  

 herfor, og skal foretages med fornøden hensyntagen til nærliggende bygninger,  

 hangarer, kørende og parkerede luftfartøjer m.v. og således, at støjgener  

 m.v. begrænses mest muligt.
 5.3 Lufthavnsselskabet kan fastsætte nærmere direktiver i forbindelse med  

 afviklingen af ekspeditionen af luftfartøjer.
 5.3.1 Hvis sådanne direktiver ikke efterkommes, kan lufthavnsselskabet  

 forbyde vedkommende bruger at anvende pladsen.
 5.4 Luftfartøjer, installationer eller andet, der på grund af brand,  

 havari eller andre forhold, som ikke er omfattet af luftfartslovens § 135 og  

 § 136, er til hindring for lufthavnens anvendelse, kan af lufthavnsselskabet  

 kræves fjernet af brugeren eller ejeren med et efter forholdene fastsat  

 rimeligt varsel.
5.4.1 Efterkommes et påbud, der er meddelt efter bestemmelsen i pkt. 5.4,  

 ikke, er lufthavnsselskabet berettiget til at lade de pågældende luftfartøjer  

 m.v. fjerne på vedkommende brugers eller ejers bekostning.
Brugeren/ejeren og  

 dennes forsikringsselskab skal om muligt forinden underrettes.
6. Færdsel 6.1 Bortset fra bestemmelserne nedenfor under pkt. 6.4 om færdsel med  

 luftfartøjer samt vigepligtsreglerne under pkt. 6.5 gælder den almindelige  

 færdselslovgivning, idet dog lufthavnselskabets og lufttrafiktjenestens  

 direktiver skal følges.
6.2 Uden særlig tilladelse fra lufthavnsselskabet er parkering uden for de  

 parkeringsarealer, der er anvist af lufthavnsselskabet, ikke tilladt.
I  

 øvrigt gælder færdselsloven og de bestemmelser vedrørende tegngivning,  

 skiltning, signaler, afstribning, kørestriber m.v., der er fastsat i henhold  

 til færdselsloven.
Lufthavnsselskabet kan dog, for så vidt angår  

 trafikområdet efter samråd med Statens Luftfartsvæsen, fravige  

 Justitsministeriets bekendtgørelse nr. 138 af 22. april 1977 om vejafmærkning  

 i overensstemmelse med angivelserne i bilag 2.
 6.3 Færdsel på manøvreområdet kræver lufttrafiktjenestens tilladelse i  

 hvert enkelt tilfælde.
 6.3.1 Lufttrafiktjenesten kan dog efter aftale med lufthavnsselskabet  

 udstede generelle tilladelser til tjenstlig kørsel på manøvreområdet eller  

 dele heraf med køretøjer, der tilhører lufthavnsselskabet, luftfartsvæsenet  

 eller andre myndigheder, således at køretøjerne alene skal opfylde  

 betingelserne i pkt. 6.3.2.
 6.3.2 Ved færdsel på manøvreområdet skal køretøjer være udstyret med  

 typegodkendt radiotelefonianlæg, og der skal holdes konstant lyttevagt på FM  

 kanal 1. Køretøjets nærlys og roterende blinklys skal være tændt.  

 Lufthavnsselskabets radioreglement skal følges.
 6.3.2.1 Køretøjer under eskorte af køretøj med godkendt radiotelefonianlæg  

 skal ikke være udstyret med radiotelefonianlæg.
6.4 For luftfartøjer, som manøvrerer ved egen kraft, gælder  

 lufttrafikreglerne, jf.
BL 7-1.
 6.4.1 Luftfartøjer under bevægelse, hvadenten dette sker ved egen kraft  

 eller under bugsering, skal have en lanterneføring i overensstemmelse med BL  

 7-1. Uden for lufthavnens trafikområde kan en sådan lanterneføring dog  

 erstattes med en afmærkning i overensstemmelse med færdselslovens  

 bestemmelser, hvis luftfartøjerne er under bugsering, og det ikke er muligt  

 at opfylde bestemmelserne i BL 7-1 om lanterneføring.
 6.4.1.1 Ved bugsering af luftfartøjer på lufthavnen skal det trækkende  

 køretøjs roterende blinklys være tændt.
 6.4.2 Luftfartøjer må ikke køres ind eller ud af en hangar med motor i  

 gang.
 6.4.3 Ind- og udkørsel med luftfartøjer til og fra stand- og  

 parkeringspladser skal foretages med fornøden hensyntagen til nærliggende  

 bygninger, hangarer, kørende og parkerede luftfartøjer m.v. og således, at  

 støjgener begrænses mest muligt.
 6.5 For luftfartøjer, der manøvrerer ved egen kraft, har al anden færdsel  

 ubetinget vigepligt.
 6.5.1 For personer og køretøjer, der vejleder et manøvrerende luftfartøj,  

 har al anden færdsel end den i pkt. 6.5 nævnte ubetinget vigepligt.
 6.5.1.1 Færdsel mellem et manøvrerende luftfartøj og personer eller  

 køretøjer, som vejleder dette, er forbudt.
 6.5.2 For luftfartøjer, der er under bugsering, har al anden færdsel end  

 den, der er nævnt i pkt. 6.5 og pkt. 6.5.1, ubetinget vigepligt.
 6.5.3 For brand- og redningskøretøjer samt lodskøretøjer under udrykning  

 har al anden færdsel end den, der er nævnt i pkt. 6.5, pkt. 6.5.1 og pkt.  

 6.5.2, ubetinget vigepligt.
 6.5.4 Alle andre færdselsarter end færdsel med luftfartøjer skal holde  

 tilbage for gående flypassagerer.
 6.6 Færdsel inden for tankningsområder skal ske i overensstemmelse med BL  

 3-6.
6.6.1 Tankning af køretøjer og lignende på forpladsområder må kun finde  

 sted på afmærkede parkeringspladser.
Afstanden til luftfartøjer skal dog  

 under alle omstændigheder være mindst 20 m.
 6.7 Overkørsel af fritliggende forsyningskabler til luftfartøjer er ikke  

 tilladt, medmindre vedkommende handlingsselskab ved egen ekspedition af  

 luftfartøjer finder dette forsvarligt og nødvendigt.
7. Uheld 7.1 Uheld på lufthavnen, der medfører personskade, væsentlig materiel  

 skade eller har betydning for lufthavnens drift, skal snarest meddeles til  

 lufthavnsselskabet (havnekontoret).
 7.1.1 Bestemmelsen i pkt. 7.1 fritager ikke for meddelelsespligten efter  

 luftfartslovens § 137 til Havarikommissionen.
 7.2 Uheld med køretøjer skal dog tillige indberettes til politiet, hvis  

 der foreligger personskade, væsentlig materiel skade, eller uheldet i øvrigt  

 skønnes at give anledning til politimæssig behandling.
 8. Køretøjer m.v.
 8.1 Køretøjer, der anvendes på lufthavnen, skal opfylde de krav til  

 indretning og udstyr m.v., der er fastsat i henhold til færdselsloven,  

 medmindre dispensation er meddelt af Statens Bilinspektion efter de regler,  

 som Justitsministeriet har fastsat herom.
 8.1.1 Færdselslovens bestemmelser om køretøjers største bredde, længde,  

 højde, vægt og akseltryk finder ikke anvendelse for køretøjer, der alene  

 anvendes på lufthavnens område.
 8.2 Køretøjer, der er registreringspligtige efter færdselsloven, fritages  

 efter færdselslovens § 72, stk. 2, for registrering, hvis lufthavnsselskabet  

 giver tilladelse til anvendelse af køretøjerne på lufthavnens område.
 8.2.1 Tilladelse kan meddeles personer eller selskaber, der har fast  

 tilknytning til lufthavnens område og har et særligt behov for fritagelse.  

 Ansøgning på særlig formular indsendes til lufthavnsselskabet.
8.3 Registreringsfritagelsen sker på de vilkår, der er nærmere fastsat af  

 Centralregisteret for Motorkøretøjer, herunder om hvilke nummerplader  

 køretøjerne, bortset fra bagagevogne, skal være forsynet med, inden de tages  

 i brug.
Køretøjer, der fritages for registrering, må kun anvendes til kørsel  

 på lufthavnens område.
Kørsel uden for lufthavnens område kan kun ske ved  

 anvendelse af prøveskilte efter de regler, der gælder herom.
 8.3.1 Reglerne i Justitsministeriets bekendtgørelse nr. 678 af 6. oktober  

 1986 med senere ændringer om registrering af motorkøretøjer m.v., bortset fra  

 § 46 - § 48, finder anvendelse på køretøjer, der er omfattet af pkt. 8.3.
8.4 Køretøjer, hvortil der efter færdselsloven kræves kørekort, må på  

 lufthavnens område kun føres af personer med gyldigt kørekort til den  

 pågældende køretøjskategori.
Dette gælder også køretøjer, der af  

 Justitsministeriet er fritaget for registrering.
 8.5 Køretøjer, der anvendes på lufthavnens område, skal være  

 ansvarsforsikrede i overensstemmelse med færdselslovens regler.
9. Ordensregler 9.1 På lufthavnens område er det forbudt at udvise støjende, voldelig,  

 anstødelig eller anden adfærd, der er egnet til at forstyrre lufthavnens  

 drift eller den offentlige orden.
9.2 Tobaksrygning og brug af åben ild på tankningsområder, forpladser, i  

 hangarer samt i nærheden af luftfartøjer, brændstofanlæg og lignende steder  

 er forbudt.
Dette forbud omfatter også personer i køretøjer.
 9.3 Brug af åben ild i øvrigt på lufthavnens område, herunder afbrænding  

 af affald og lignende, må kun finde sted efter tilladelse fra  

 lufthavnsselskabet.
 9.4 Henkastning af affald, udtømning af væsker og lignende må kun ske  

 efter lufthavnsselskabets anvisninger.
 9.5 Inden for lufthavnens område er det forbudt uden tilladelse fra  

 lufthavnsselskabet at medbringe eller opbevare brandfarlige stoffer,  

 sprængstoffer, giftstoffer, bakteriekulturer, radioaktive stoffer, ætsende  

 kemikalier, våben samt andre genstande eller stoffer, der ved uforsigtig  

 omgang kan være til fare for sundhed og ejendom, eller som ved ildelugt kan  

 genere omgivelserne.
9.6 Af hensyn til sikkerheden ved luftfartsradionavigation og  

 -kommunikation m.v. kan lufthavnsselskabet forbyde brug af elektriske  

 apparater, transistorradioer m.v. på lufthavnens område.
Et forbud mod  

 anvendelsen skal øjeblikkeligt efterkommes.
 9.7 Uden lufthavnsselskabets tilladelse må ingen tage ophold i  

 erhvervsøjemed, optage film/video eller fotografere i erhvervsøjemed eller  

 til undervisningsbrug, foretage indsamlinger, omdele tryksager eller opsætte  

 plakater i lufthavnens afspærrede område samt offentlige områder i indenrigs-  

 og udenrigsterminalerne.
 9.7.1 På lufthavnens afspærrede område er fotografering, film- og  

 videooptagelser forbudt, hvor dette ved skiltning er angivet, eller hvor  

 lufthavnsselskabet af sikkerhedsmæssige grunde forbyder dette.
 9.8 Dyr må ikke uden særlig tilladelse medtages inden for lufthavnens  

 afspærrede område eller i offentlige områder i indenrigs- og  

 udenrigsterminalerne.
 9.9 Enhver arbejdsaktivitet på lufthavnen skal udføres i overensstemmelse  

 med bestemmelserne i BL 3-12, og arbejde inden for lufthavnens afspærrede  

 område skal endvidere udføres i overensstemmelse med de ordensregler for  

 entreprenørarbejde på Københavns Lufthavn, Roskilde, der er udfærdiget af  

 lufthavnsselskabet.
 Anm: Endvidere gælder politivedtægtens bestemmelser for områder inden  

 for lufthavnen, hvortil offentligheden har almindelig adgang.
10. Dispensation 10.1 Lufttrafiktjenesten kan i ganske særlige tilfælde dispensere fra  

 bestemmelserne i afsnit 6, bortset fra bestemmelserne under pkt. 6.2, pkt.  

 6.4.2, pkt. 6.4.3, pkt. 6.6.1 og pkt. 6.7, når det skønnes foreneligt med de  

 hensyn, der ligger til grund for de pågældende bestemmelser.
I pkt. 6.1 kan  

 lufttrafiktjenesten dog kun dispensere fra direktiver udstedt af denne.
10.2 Lufthavnsselskabet kan i ganske særlige tilfælde dispensere fra  

 bestemmelserne under afsnit 4, afsnit 5, pkt. 6.1, pkt. 6.2, pkt. 6.4.2, pkt.  

 6.4.3, pkt. 6.6.1, pkt. 6.7 og afsnit 9, når det skønnes foreneligt med de  

 hensyn, der ligger til grund for de pågældende bestemmelser.
I pkt. 6.1 kan  

 lufthavnsselskabet dog kun dispensere fra direktiver udstedt af  

 lufthavnsselskabet.
11. Klageadgang 11.1 Afgørelser truffet af lufttrafiktjenesten eller lufthavnsselskabet  

 efter bestemmelserne i denne BL kan påklages til Statens Luftfartsvæsen.
 11.2 Afgørelser truffet af Statens Luftfartsvæsen efter bestemmelserne i  

 denne BL kan påklages til Trafikministeriet.
12. Straf 12.1 Overtrædelse af bestemmelserne i afsnit 4, afsnit 5, pkt. 6.2, 1.  

 punktum, pkt. 6.3 - 6.7, og afsnit 9 i denne BL straffes med bøde.
 12.2 For overtrædelser, der begås af aktieselskaber, andelsselskaber eller  

 lignende, kan der pålægges selskabet som sådant bødeansvar, jf.  

 luftfartslovens § 149, stk. 14.
13. Ikrafttræden Denne BL træder i kraft den 1. september 1992.
Statens Luftfartsvæsen, den 10. april  

 1992 V.K.H.
Eggers /M.
Dambæk Bilag 1 Kortbilag Københavns Lufthavn, Roskilde Bilag 2 A.
Bemaling på forpladser, perimetre og rulleveje 1. Markering for luftfartøjer (gul farve) Ledelinie for luftfartøjer.
 Udkørselsretning fra standplads.
Tilkørselsmarkering til standplads med standpladsnummer.
Drej, når cockpit  

 er ud for pilen.
 Vejvisning til inder- og yderparameter.
 Sekundære ledelinier for særlige luftfartøjer.
 Kant af rullevejbelægning.
Stopbjælke.
Stop, når cockpit er ud for linien.
Spærreflade for luftfartøjer.
Orange farve.
Afmærkning benyttes for at  

 fremhæve ikke bæredygtig skulderbelægning i rullevejkryds og i rullevejsving  

 og steder, hvor det er vanskeligt at skelne kantafmærkningen fra  

 rullevejscenterlinien.
 Afmærkning anvendes også på manøvreområdet.
2.Sikkerhedslinier og spærrefelter (orange farve) Sikkerhedslinie mod standplads.
 Intet grej eller personel må overskride linien, sålænge luftfartøjet  

 bevæger sig på standpladsen.
 Sikkerhedszone under bevægelige passagerbroer. grej og personel holdes  

 uden for zonen, når passagerbroen opererer.
 Passage under passagerbroerne med køretøjer samt parkering af alle slags  

 køretøjer og grej i zonen er forbudt.
 Spærreflade.
 Parkering og henstilling af grej forbudt.
 Sikkerhedslinie mod forpladsrullevej.
 Intet grej eller personel må overskride linien, når rullevejen er  

 trafikeret af luftfartøjer.
 På standpladser skal grej og personel holdes inden for linien under  

 handling af luftfartøj.
 Spærreflade mellem standpladser.
 Arealet skal rømmes, når der foregår operationer på en del af de  

 tilstødende standpladser.
 Sikkerhedlinie omkring brandstofhydrantpit og elbrønd.
3. Markeringer til handlingspersonale og marshaller  

 (blå farve) Blå bugseringslinie på inderperimetre og rullevej.
 Sigtelinie ved tilbageskubning.
 Blå bugseringslinier på yderperimetre.
 Gul standpladscenterlinie med blå næsehjulsstopmarkering.
 Gul ledelinie med blå næsehjulsstopmarkering til placering af luftfartøjer  

 under opstart af motorer.
 Gul ledelinie med blå drejemarkering for drejning af luftfartøj under  

 tilbageskubning.
 Drejning skal startes, når næsehjulet passerer markeringen.
 Cirkelmarkering til placering af passagerbro ude af drift.
 Gul ledelinie med blå næsehjulsstopmarkering for stop ved tilbageskubning.
 Gul ledelinie med blå drejepil til bugseringspersonale i traktor.
 Cirkelmarkering til placering af passagerbro under service.
4. Vejafmærkning Vejafmærkning generelt i henhold til færdselsloven.
 Hvid farve.
 Bredt ubrudt kantlinie: Vejen krydser flytrafikerede områder.
 Kantlinien må normalt ikke overskrides af motorkøretøjer.
 Reservation ved skiltning.
 Henstillingsområde for grej.
 Parkering af motorkøretøjer.
 Orange farve.
 Trekantssymboler med luftfartøjer.
 Ubetinget vigepligt for luftfartøjer.
 Smal ubrudt kantlinie: Øvrige veje på forpladsområdet.
 Trekantsymboler.
 Ubetinget vigepligt for luftfartøjer.
 Gul farve.
 Stoppositionsmarkering for CAT II.
 Radiokontakt med kontroltårnet skal tilvejebringes og opretholdes.
 Kontroltårnet skal give tilladelse til at krydse stopbarren og til at køre  

 ind i manøvreområdet.
 Stoppositionmarkering på rullevej.
 Radiokontakt med kontroltårnet skal tilvejebringes og opretholdes.
 Kontroltårnet skal give tilladelse til at krydse markeringen.
 Rullevejskryds.
 Enkelt stiplet linie tværs over rullevejen.
B.
Færdselstavler og skilte Færdselstavler og skilte generelt i henhold til færdselsloven.
Særlige lufthavnsfærdselstavler og skilte Vigepligtstavle med luftfartøj.
 Ubetinget vigepligt for luftfartøj.
 Bilpas påbudt.
 Færdsel med privat motorkøretøj i området må kun ske med særlig  

 tilladelse, som skal anbringes synligt i motorkøretøjet.
 Kørsel i begge retniger forbudt.
 Ærindekørsel dog tilladt.
 CAT II område.
 Radiokontakt med kontroltårnet skal tilvejebringes og opretholdes.
 Kontroltårnet skal give tilladelse til at køre forbi skiltet og til at  

 køre ind i manøvreområdet.
 Forbudstavle ved startbane.
 Adgang forbudt uden tilladelse fra kontroltårnet.
 Bane og ILS-område.
 Zone 1, 2, 3 og 4 for baner og rulleveje.
 Radiolyttepligt.
 Eksempel på stoppositionsmarkering på rullevej.
 Radiokontakt med kontroltårnet skal tilvejebringes og opretholdes.
 Kontroltårnet skal give tilladelse til at køre forbi skiltet.
 Eksempel på henvisningstavle.
