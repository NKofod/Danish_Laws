 Kirkeministeriet har den 20. juli 1987 indgået den som bilag vedlagte  

 aftale med Den danske Præsteforening om præsters fridage.
 Aftalen træder i kraft den 1. januar 1987.
 I tilslutning til aftalen skal man bemærke følgende:
1. De fridage, der tilkommer en præst, fastlægges af biskoppen  

 (provsten), efter at præstens forslag er indhentet.
En præsts ønsker skal  

 imødekommes, for så vidt dette er foreneligt med tjenestens tarv.
2. Menighedsrådet gøres bekendt med fastlagte fridage.
Præsten skal i  

 øvrigt på passende måde bekendtgøre, hvilke dage han har tjenestefrihed, og  

 hvilken præst der vikarierer for ham.
3. Skal en præst forrette kirkelige handlinger eller anden tjeneste på  

 sin fridag, kan præsten vælge at lade fridagen helt bortfalde og erstatte med  

 en anden fridag, jfr. aftalens § 2, eller at opretholde fridagen med den af  

 tjenesten nødvendiggjorte indskrænkning.
Adgang til erstatningsfridag  

 forudsætter dog, at provsten er underrettet om den ordinære fridags bortfald  

 og årsagen hertil - så vidt muligt - inden den ordinære fridags begyndelse.  

 Såfremt erstatningsfridag ikke kan opnås, tilkommer der ikke i den anledning  

 præsten økonomisk godtgørelse.
 4. De i aftalens § 1, stk. 2, omtalte fridage kan gives i forbindelse med  

 en friweekend eller ferie, hvis tjenesten tillader det.
5. Der kan ydes præster godtgørelse efter regning eller efter reglerne  

 for egen befordring for kørsel i anledning af vikariat for en anden præst på  

 dennes fridag.
Derimod kan der ikke ydes de vikarierende præster honorar.
6. Det bemærkes, at aftalen ikke gælder for præster på Færøerne, for hvilke den hidtidige aftale af 9. juni 1972 om præsters fridage, der blev fremsendt med kirkeministeriets cirkulærskrivelse af 16. juni 1972, gælder uændret.
 Cirkulæret bedes bekendtgjort for provster, præster og menighedsråd i  

 stiftet.
Kirkeministeriet, den 20. juli 1987 P.M.V.
 E.B.
E.
Bagger AFTALE MELLEM DEN DANSKE PRÆSTEFORENING OG  

 KIRKEMINISTEREN OM PRÆSTERS FRIDAGE.
I medfør af § 45, stk.2, i lov om tjenestemænd i staten,  

 folkeskolen og folkekirken indgås følgende aftale:
§ 1. En tjenestemandsansat præst i folkekirken er berettiget til en  

 ugentlig fridag, der henlægges til en fast søgnedag, samt til tjenestefrihed  

 med løn i 6 weekender årlig.
En weekend omfatter en sammenhængende lørdag og  

 søndag.
 Stk. 2.  Udover den i stk.1 nævnte tjenestefrihed har  

 præsten ret til tjenestefrihed med løn i yderligere 7 søgnedage årlig, der  

 gives sammenhængende eller delt.
 § 2. Fastlagte fridage bortfalder, såfremt tjenesten nødvendiggør det.
Stk. 2. En bortfaldet fridag efter § 1, stk.1, erstattes med en anden  

 fridag inden for samme eller den efterfølgende måned.
En bortfaldet fridag  

 efter § 1, stk. 2, erstattes med en anden fridag inden for samme kalenderår.
 Stk.3 . Erstatningsfridage efter § 1, stk.1, kan ikke gives i sammenhæng,  

 medens erstatningsfridage for fridage efter § 1, stk.2, kan gives i  

 sammenhæng.
 § 3. Aftalen træder i kraft den 1.januar 1987. Med virkning fra samme  

 dato ophæves aftale af 9.juni 1972 om præsters fridage.
 Stk.2 Aftalen gælder ikke for Færøerne.
 København, den 20. juli 1987.
Den Danske præsteforening Kirkeministeriet P.M.V.
 E.B.
