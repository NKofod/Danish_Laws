1. For tjenestemænd, for personel, der er ansat på  

 tjenestemands- lignende vilkår, samt for stampersonel og kontraktansatte  

 officerer gælder nedennævnte bestemmelser.
I medfør af § 10, stk.8, i  

 Finansministeriets cirkulære af 21.november 1979 om samarbejde og  

 samarbejdsudvalg i statens virksomheder og institutioner, jfr.
Kundgørelse  

 for Forsvaret B.3-1980, ydes der under deltagelse i samarbejdsudvalgsmøder  

 sædvanlig løn.
 Bestemmelserne er udarbejdet i overensstemmelse med Finansministeriets  

 cirkulære LP nr.057/81 af 24.august 1981.
§ 1. Hel eller delvis tjenestefrihed uden løn til varetagelse af hverv  

 som organisationsansat eller som organisationsvalgt i en  

 forhandlingsberettiget organisation kan gives uden tidsbegrænsning.
Perioden  

 er lønanciennitetsgivende.
 Bmk.:
 Et grundsynspunkt for reglerne for meddelelse af frihed til varetagelse af  

 organisationsarbejde er, at organisationsarbejde - bortset fra arbejde som  

 tillidsrepræsentant på tjenestestedet - i videst muligt omfang varetages ved  

 tjenesteomlægning eller ved tjenestebytning, og at nødvendig tjenestefrihed  

 som hovedregel ydes uden løn.
 Ved tjenesteomlægning forstås en ændret placering af arbejdstiden på  

 tjenestestedet end den oprindeligt fastlagte.
Som organisationsarbejde for en forhandlingsberettiget organisation  

 forstås arbejdsopgaver, som varetages i egenskab af organisationsvalgt eller  

 -ansat og i organisationens interesse.
Bortset fra virksomhed i  

 samarbejdsudvalg og sikkerhedsudvalg er der forhåndsformodning for, at  

 organisationsmæssige interesser er de overvejende ved arbejdsopgaver m.v.,  

 som organisationsvalgte og -ansatte varetager i kraft af deres valg til eller  

 ansættelse i den forhandlingsberettigede organisation.
 Som organisationsvalgt i en forhandlingsberettiget organisation betragtes  

 alene personer, som ifølge organisationens love eller vedtægter beklæder  

 hvervet for en bestemt periode som resultat af en afstemning, således at  

 pågældende for sin virksomhed står til ansvar over for den kompetente  

 forsamling, der foretager valget.
Organisationsrepræsentanter, der som tillidsmand, sektionsrepræsentant  

 o.lign. er valgt til at varetage organisationsopgaver for personalegrupper  

 ansat på samme tjenestested/samme enkelte institution som den valgte  

 tillidsmand, varetager efter praksis sådan virksomhed som led i det daglige  

 arbejde.
Såfremt organisationsopgaverne undtagelsesvis må udføres i  

 arbejdstiden, skal der i det enkelte tilfælde gives konkret tilladelse  

 hertil.
 Som en særlig ordning for tillidsrepræsentanter, der som  

 fællestillidsmænd, kredsformænd m.v. er valgt til at repræsentere en større  

 kreds af personalegrupper, der omfatter personalegrupper uden for eget  

 tjenestested, gælder reglerne i § 3.
Organisations valgte har adgang til - tjenesteomlægning og/eller tjenestebytning i så vidt omfang som  

 tjenesten tillader det, - tjenestefrihed uden lønfradrag i et nærmere fastsat omfang (højst 120  

 timer pr.kalenderår, jfr. § 3), og derefter mod lønfradrag, - tjenestefrihed mod lønfradrag.
Organisations ansatte har adgang til - tjenesteomlægning og/eller tjenestebytning i så vidt omfang, som  

 tjenesten tillader det, - tjenestefrihed mod lønfradrag.
 Tilladelse til hel eller delvis tjenestefrihed mod lønfradrag tilstås  

 efter derom til Forsvarsministeriet af vedkommende organisationsrepræsentant  

 via organisationen indsendt ansøgning.
Tilladelse til tjenesteomlægning/tjenestebytning og til tjenestefrihed med  

 og uden fradrag i lønnen, jfr. § 3, gives af vedkommende personelforvaltende  

 myndighed.
Tilladelsen kan kun gives under forudsætning af, at der i en fra  

 vedkommende organisation til myndigheden stilet skrivelse foreligger  

 oplysning om den pågældendes - navn, - personnummer, - tjenestestilling, - tjenestested, - stilling i organisationen, - om den pågældende som tillidsmand, sektionsrepræsentant o.l. varetager  

 organisationsarbejde på samme tjenestested, hvor pågældende selv er ansat,  

 eller - om pågældende som valgt organisationsrepræsentant varetager  

 organisationsarbejde uden for eget tjenestested.
 § 2.  Som vilkår for medregning af  

 tjenestefrihedsperioden i pensionsalderen for tjenestemænd og personel, der  

 er omfattet af civilarbejderloven, refunderer organisationen for såvel  

 organisationsansatte som organisationsvalgte for hvert tjenestefrihedsår  

 staten et beløb svarende til 5 pct. af den årlige pensionsgivende løn, som  

 den pågældende ved tjenestefrihedsårets afslutning ville have oppebåret,  

 såfremt der fortsat var udført tjeneste i tjenestemandsstillingen, med tillæg  

 af 0,15 pct. af nævnte løn for hvert fulde år tjenestemandsansættelsen i  

 staten, folkeskolen eller folkekirken er sket efter det fyldte 25.år.
 Afgørelsen af, hvorvidt tjenestefrihedsperioden ønskes medregnet i  

 pensionsalderen på de angivne vilkår, meddeles af organisationen/ styrelsen  

 senest 6 måneder efter tjenestefrihedens påbegyndelse, og indbetaling af  

 refusionsbeløbet sker efter hvert tjenestefrihedsårs afslutning, dog senest i  

 forbindelse med den pågældendes genindtræden i tjenestemandsstillingen og  

 således, at der i tilfælde, hvor den seneste refusionsperiode andrager mindre  

 end 1 år, sker en forholdsmæssig indbetaling.
 Bmk.:
Et grundsynspunkt for meddelelse af frihed til varetagelse af  

 organisationsarbejde er, at der som vilkår for medregning af  

 tjenestefrihedsperioden i den pågældendes pensionsalder indbetales et bidrag  

 fra organisationen til bevarelse af pensionsoptjeningen.
Indbetalingen sker  

 på vedkommende ministeriums/styrelses foranledning.
For medlemmer af  

 statsunderstøttede pensionskasser indbetales bidraget til pensionskassen.
For stampersonel/kontraktansatte officerer, der har hel eller delvis  

 tjenestefrihed uden løn, vil indbetaling af bonus på den pågældendes  

 bonuskonto/bidrag på den pågældendes kapitalpensionskonto i tilsvarende  

 omfang bortfalde fra forsvarets side.
Ved eventuel senere overgang til  

 tjenestemandsstilling vil perioden kun kunne medregnes som  

 pensionsberettigende, såfremt der mellem organisationen og den pågældende har  

 været oprettet en tilsvarende kapitalpensionsordning, og såfremt der ved  

 overgangen sker overførsel af såvel lønmodtager- som arbejdsgiverbidrag i  

 fuldt omfang.
 § 3.  Valgte organisationsrepræsentanter, der ikke har  

 hel tjenestefrihed som nævnt under § 1, men som varetager  

 organisationsopgaver for personalegrupper uden for eget tjenestested,  

 varetager i videst muligt omfang hvervet ved omlægning af tjenesten eller ved  

 tjenestebytning.
Det påhviler såvel vedkommende styrelse som organisationsrepræsentanten at  

 medvirke til en hensigtsmæssig løsning.
Såfremt varetagelsen af hvervet ikke  

 kan ske ved omlægning eller bytning som ovenfor nævnt, kan styrelsen efter  

 forhandling med organisationsrepræsentanten under hensyntagen til  

 personalegruppens størrelse og geografiske område tillade fravær i indtil 120  

 timer på årsbasis (svarende til 3 uger) uden lønafkortning.
 Ved opgørelse i henhold til foranstående medregnes alt fravær, herunder  

 forhandlingsmøder med styrelser og deltagelse i kongresser, delegeretmøder,  

 hovedbestyrelsesmøder, bestyrelsesmøder, forretningsudvalgsmøder m.v.
 Undtaget fra reglerne under § 3 er tillidsrepræsentanter i det omfang, de  

 varetager tillidshvervet på tjenestestedet som led i det daglige arbejde.
Lønafkortningen sker med 1/2080 pr.time (fra l.januar 1987 med 1/2028  

 pr.time) af den til enhver tid gældende årsløn.
For lærergrupper beregnes  

 afkortningen dog på grundlag af det ugentlige/årlige undervisningstimetal.  

 Afkortningen medfører ikke fradrag ved beregning af lønanciennitet eller  

 pensionsalder.
Organisationsvalgte, der har delvis tjenestefrihed efter - 1,  

 har også adgang til tjenestefrihed i indtil 120 timer årlig efter § 3, men  

 refusion af beløb til pension efter § 2 forudsættes indbetalt i forhold til  

 den godkendte tjenestetidsnedsættelse.
 Bmk.:
 Lønafkortning i forbindelse med tjenestefrihed efter reglerne i § 3 sker  

 med 1/2080 (fra 1.januar 1987 med 1/2028) pr. fraværstime af den til enhver  

 tid gældende årsløn, incl. faste tillæg.
 For lærergrupper, der har et ugentligt eller årligt undervisningstimetal,  

 beregnes afkortningen pr. undervisningstime efter Forsvarsministeriets  

 nærmere bestemmelse.
 For organisationsrepræsentanter, der er omfattet af de særlige regler i §  

 3, kan der maksimalt tillades fravær i 120 timer på årsbasis uden  

 lønafkortning, svarende til 3 uger.
Forinden der gives en organisationsvalgt adgang til tjenestefrihed til  

 varetagelse af organisationsarbejde uden for eget tjenestested, påhviler det  

 den personelforvaltende myndighed efter drøftelse med den pågældende at  

 fastsætte det årlige antal timer, den pågældende - under hensyn til  

 personelgruppens størrelse og geografiske område - kan være fraværende fra  

 arbejdet uden lønfradrag, dog højst 120 timer på årsbasis.
I tilfælde af  

 uenighed mellem parterne forelægges spørgsmålet for  

 Forsvarskommandoen/Hjemeværnskommandoen for de under disse myndigheder  

 hørende tjenestesteder m.fl. og for Forsvarsministeriet for øvrige  

 myndigheder.
 Inden udgangen af hvert års januar måned indsender de personelforvaltende  

 myndigheder ad tjenestevejen til Forsvarskommandoen/  

 Hjemmeværnskommandoen/Forsvarsministeriet en fortegnelse over de valgte  

 organisationsrepræsentanter, der varetager organisationsopgaver uden for eget  

 tjenestested, det antal timer, de pågældende har været fraværende fra  

 arbejdet med henblik på varetagelse af nævnte opgaver, samt det antal timer,  

 for hvilke der er foretaget fradrag i lønnen.
 § 4.  Bestemmelserne i denne kundgørelse gælder alene  

 tjenestemænd, tjenestemandslignende ansatte og kontraktansat militært  

 personel i henhold til en særligt indgået aftale.
 2. For personel, der er ansat i henhold til en mellem  

 staten og vedkommende personelorganisation indgået overenskomst/aftale, kan  

 frihed til organisationsarbejde - herunder deltagelse i hovedbestyrelsesmøder  

 og forretningsudvalgsmøder - alene tilstås efter de i vedkommende  

 overenskomst/aftale indeholdte bestemmelser.
 Ifølge et mellem Finansministeriet og HK indgået protokollat kan der på  

 begæring gives tjenestefrihed uden lønafkortning til deltagelse i  

 bestyrelsesmøder også i henholdsvis HK landsforening for statsansatte og  

 Statskontorafdelingen i København.
 3. Alle hidtidige ordninger er med virkning fra 31.  

 december 1985 bortfaldet.
 Det påhviler chefen for den personelforvaltende myndighed at føre tilsyn  

 med, at frihed til organisationsarbejde afvikles i overensstemmelse med de  

 ovenfor under pkt.1 og pkt.2 anførte bestemmelser.
 4. Kundgørelse for Forsvaret B.15-1971, IV, 2.stk.  

 (»Det bemærkes ......... o.l.«) udgår.
5. Indtil der er fastlagt en detaljeret  

 fraværsregistrering, skal hver enkelt myndighed direkte under  

 Forsvarsministeriet hvert år pr. 15.januar indsende en oversigt over den  

 frihed, der er ydet til varetagelse af organisationsarbejde.
Første gang pr.  

 15.januar 1987. Det skal af oversigten fremgå, om friheden er ydet med eller  

 uden løn.
Endvidere skal oversigten udvise, i hvilket omfang der er sket  

 omlægning af tjenesten.
En detaljeret oversigt, udvisende det enkelte  

 tilfælde, hvor der har været ydet frihed/tjenesteomlægning, skal af hensyn  

 til den nødvendige revision opbevares ved myndigheden.
 Det påhviler de inspicerende myndigheder at kontrollere overholdelsen af  

 bestemmelserne i denne kundgørelse.
6.kt.408.85-2 Hans Engell.
