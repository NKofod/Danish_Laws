Ved salg af ejendomme, der er beregnet til erhvervsmæssig udlejning,  

 indgås ofte en garantiaftale, der garanterer køber et beløb svarende til  

 normallejen for en periode, der kan svinge mellem 2 og 5 år.
Garantilejen  

 gælder kun de lokaler, der ikke er blevet udlejet.
Lokaler, der har været  

 udlejet og senere opsiges inden for garantiperioden, er ikke omfattet af  

 garantiaftalen.
 Styrelsen traf afgørelse om, at huslejegarantien er momsfri, idet der er  

 lagt vægt på, at huslejegarantien ikke dækker en momspligtig leverance, men  

 snarere har karakter af en erstatning.
Afgørelsen indebærer, at de lokaler, der er dækket af garantien, ikke kan  

 betragtes som udlejet.
Hvis lokalerne ikke udlejes indenfor 6 måneders  

 fristen, er de omfattet af de almindelige regler om regulering af det  

 momsbeløb, den frivilligt registrerede udlejer kan medregne til den indgående  

 moms.
 Anmodning om forlængelse af fristen for udlejning vil af told- og  

 skattevæsenet som hidtil blive vurderet under hensyn til de aktuelle  

 muligheder for at etablere lejemål af den pågældende karakter.
