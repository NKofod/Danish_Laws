 Told- og Skattestyrelsen har truffet afgørelse om, at en  

 forlagsvirksomhed kun har delvis fradragsret for momsen af sine udgifter,  

 idet forlaget oppebærer indtægter fra Copy-Dan.
 Told- og Skattestyrelsen har truffet afgørelse om, at et forlag, som  

 oppebærer indtægter fra Copy-Dan, kun har delvis fradragsret efter momslovens  

 § 38, stk. 1.
 Styrelsen har tidligere truffet afgørelse om, at forlagenes indtægter fra  

 Copy-Dan samt andre ophavsretsindtægter, såsom KODA, Gramex m.v., ikke er  

 momspligtige i henhold til momslovens § 4, stk. 1, idet forlagene ikke  

 præsterer en selvstændig momspligtig leverance i forbindelse med oppebærelsen  

 af ophavsretsindtægterne.
 Styrelsen er af den opfattelse, at forlagene kun har delvis fradragsret  

 for momsen af deres indkøb m.v. af varer og ydelser, eftersom indkøbene m.v.  

 ikke udelukkende anvendes til brug for forlagenes momspligtige leverancer,  

 jf. momslovens § 37, stk. 1, men tillige til brug for erhvervelsen af  

 indtægterne fra Copy-Dan m.v.
 Styrelsens afgørelse har virkning fra den 1. januar 1998.
