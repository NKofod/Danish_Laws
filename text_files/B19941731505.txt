Denne BL indeholder en afskrift af Trafikministeriets bekendtgørelse nr.  

 133 af 23. februar 1994 om forebyggelse af forbrydelser mod luftfartens  

 sikkerhed (Security) Bekendtgørelse om forebyggelse af forbrydelser mod luftfartens sikkerhed (Security) I medfør af § 52, § 60, § 70, § 70a, § 70b, § 148, stk. 2, § 149, stk. 10,  

 og § 153 i lov om luftfart, jf. lovbekendtgørelse nr. 118 af 12. marts 1993  

 samt efter forhandling med justitsministeren fastsættes:
Definitioner § 1.  I denne bekendtgørelse forstås ved:
 En virksomheds egen kvalitetsstyring og risikoadministration.
 En fragtoverdrager eller et fragthandlingsselskab, der har udarbejdet  

 procedurer for modtagelse, kontrol, opbevaring, transport og lastning af  

 gods, og som på grundlag heraf har fået udstedt en sikkerhedsgodkendelse af  

 Statens Luftfartsvæsen.
 En fragtoverdrager eller et fragthandlingsselskab, der ikke har fået  

 udstedt en sikkerhedsgodkendelse af Statens Luftfartsvæsen eller har fået  

 tilbagekaldt en udstedt sikkerhedsgodkendelse af Statens Luftfartsvæsen.
 Den del af flyvepladsens område, som ved hegnsføring, skiltning m.v. er  

 afgrænset til afvikling af trafik med luftfartøjer, passager- og  

 godsekspedition og aktiviteter i forbindelse hermed.
 Forholdsregler, der skal forebygge, at våben, genstande eller stoffer, der  

 må formodes at kunne anvendes ved en ulovlig handling mod den civile  

 luftfart, indføres eller medbringes på flyvepladser eller i luftfartøjer.
 En standplads eller et område til parkering af luftfartøjer, som vides  

 eller formodes at være udsat for en ulovlig handling, eller som af andre  

 årsager isoleres fra de normale aktiviteter på flyvepladsen.
Anvendelsesområde § 2.  Bekendtgørelsen gælder for flyvepladser og  

 civile områder på militære flyvestationer, som anvendes til rute- eller  

 charterflyvning og/eller erhvervsmæssig fragt- og postflyvning, herunder  

 kurerpostflyvning.
 Stk. 2 .  Bestemmelserne om luftfartsselskaber gælder  

 kun for foretagender, der udfører rute- eller charterflyvning til og/eller  

 fra dansk område samt for foretagender, der udfører erhvervsmæssig fragt- og  

 postflyvning, herunder kurerpostflyvning.
Generelle regler § 3.  Den, der har tilladelse til at indrette og drive  

 en flyveplads eller et civilt område på en militær flyvestation, i det  

 følgende kaldet koncessionshaveren, skal udarbejde en sikkerhedsplan, jf.  

 bestemmelserne i kapitel 4, og gennemføre foranstaltninger til forebyggelse  

 af forbrydelser mod luftfartens sikkerhed i overensstemmelse med  

 bestemmelserne i den godkendte sikkerhedsplan og bestemmelserne i denne  

 bekendtgørelse.
 Stk. 2 .  Koncessionshaveren skal udpege en  

 sikkerhedsofficer/sikkerhedschef, der har det daglige tilsyn med  

 flyvepladsens forebyggende sikkerhedsforanstaltninger (security), og som i  

 den forbindelse er politiets og Statens Luftfartsvæsens kontaktperson på  

 flyvepladsen.
 Stk. 3 .  Koncessionshaveren skal etablere en  

 egenkontrol, der sikrer, at bekendtgørelsens og sikkerhedsplanens  

 bestemmelser og de funktioner, der knytter sig hertil, er integreret i  

 flyvepladsens organisation.
 § 4 .  Luftfartsselskabet skal udarbejde en  

 sikkerhedsplan, jf. bestemmelserne i kapitel 5, og gennemføre  

 foranstaltninger til forebyggelse af forbrydelser mod luftfartens sikkerhed i  

 overensstemmelse med bestemmelserne i den godkendte sikkerhedsplan og  

 bestemmelserne i denne bekendtgørelse.
 Stk. 2 .  Luftfartsselskabet skal udpege en  

 sikkerhedsofficer/sikkerhedschef, der har det daglige tilsyn med  

 luftfartsselskabets forebyggende sikkerhedsforanstaltninger (security), og  

 som i den forbindelse er politiets og Statens Luftfartsvæsens kontaktperson i  

 selskabet.
 Stk. 3 .  Luftfartsselskabet skal etablere en  

 egenkontrol, der sikrer, at bekendtgørelsens og sikkerhedsplanens  

 bestemmelser og de funktioner, der knytter sig hertil, er integreret i  

 selskabets organisation.
 Stk. 4 .  Luftfartsselskabet skal sikre, at modtagelsen  

 og behandlingen af gods og forsyninger, der af fragtagenter, kurerselskaber,  

 cateringleverandører eller andre indleveres til luftfartsselskabet med  

 henblik på hel eller delvis transport med luftfartøjer, sker i  

 overensstemmelse med bestemmelserne i kapitel 6.
 Stk. 5 .  Hvor handlingen af passagerer, bagage, fragt  

 eller post m.v. udføres af et handlingsselskab eller af et andet af  

 luftfartsselskabet autoriseret selskab på vegne af luftfartsselskabet, er det  

 luftfartsselskabets ansvar, at luftfartsselskabets godkendte sikkerhedsplan  

 eller modelsikkerhedsplanen for luftfartsselskaber overholdes i forbindelse  

 med handlingsselskabets virksomhed.
 § 5 .  Sikkerhedsplanerne for flyvepladser og  

 luftfartsselskaber berører ikke politiets overordnede og selvstændige ansvar  

 for opretholdelse af sikkerhed, ro og orden og udarbejdelse af de fornødne  

 planer i forbindelse hermed.
 § 6 .  Indholdet af sikkerhedsplaner og  

 sikkerhedsgodkendelser er fortroligt og skal behandles i overensstemmelse med  

 de i sikkerhedsplanerne og sikkerhedsgodkendelserne angivne regler herfor.
Sikkerhedsplan for flyvepladsen § 7 .  Statens Luftfartsvæsen skal efter forhandling  

 med politiet udarbejde en modelsikkerhedsplan for flyvepladser.
På grundlag  

 af modelsikkerhedsplanen skal koncessionshaveren i samarbejde med den lokale  

 politimyndighed udarbejde en sikkerhedsplan.
 Stk. 2 .  Sikkerhedsplanen skal indeholde bestemmelser  

 om følgende:
Stk. 3 .  Sikkerhedsplanen og ændringer til denne skal  

 godkendes af Statens Luftfartsvæsen.
Godkendelsen gives indtil videre.
 Stk. 4 .  Statens Luftfartsvæsen kan efter forhandling  

 med politiet udarbejde ændringer til modelsikkerhedsplanen for flyvepladser  

 og bestemme, at ændringerne skal indarbejdes i flyvepladsens sikkerhedsplan.
Luftfartsselskabets sikkerhedsplan § 8 .  Statens Luftfartsvæsen skal efter forhandling  

 med politiet udarbejde en modelsikkerhedsplan for luftfartsselskaber.
På  

 grundlag af modelsikkerhedsplanen skal luftfartsselskabet udarbejde en  

 sikkerhedsplan.
 Stk. 2 .  Luftfartsselskabets sikkerhedsplan skal  

 indeholde bestemmelser om følgende:
Stk. 3 .  Sikkerhedsplanen og ændringer til denne skal  

 godkendes af Statens Luftfartsvæsen.
Godkendelsen gives indtil videre.
 Stk. 4 .  Statens Luftfartsvæsen kan efter forhandling  

 med politiet udarbejde ændringer til modelsikkerhedsplanen for  

 luftfartsselskaber og bestemme, at ændringerne skal indarbejdes i  

 luftfartsselskabets sikkerhedsplan.
Stk. 5 .  Luftfartsselskaber, hvis forretningshovedsæde  

 ikke er beliggende i Danmark, og som ikke opererer i henhold til en dansk  

 licens, skal i forbindelse med flyvning til dansk område afgive en skriftlig  

 erklæring til Statens Luftfartsvæsen om, at selskabet har en sikkerhedsplan,  

 der er godkendt af myndighederne i den stat, hvor selskabets  

 forretningshovedsæde er beliggende, og at sikkerhedsplanen er i  

 overensstemmelse med bestemmelserne i Annex 17 til Chicago-konventionen om  

 civil luftfart.
En sådan erklæring kræves dog ikke, hvis der mellem Danmark  

 og vedkommende stat er indgået en aftale om anvendelse af Annex 17 til  

 Chicago-konventionen.
 Stk. 6.  Statens Luftfartsvæsen kan kræve dokumentation  

 for den i stk. 5, 1. pkt., nævnte godkendelse.
Stk. 7 .  Uanset bestemmelsen i stk. 5 skal  

 luftfartsselskabet ved flyvninger fra dansk område følge bestemmelserne i  

 modelsikkerhedsplanen for luftfartsselskaber.
Ved flyvninger til dansk område  

 skal luftfartsselskabet følge de bestemmelser i modelsikkerhedsplanen for  

 luftfartsselskaber, der er fastsat i henhold til § 8, stk. 2, nr. 13.
 § 9 .  Luftfartsselskabet skal sikre, at flyvninger  

 til og fra dansk område kun finder sted fra flyvepladser, hvor der er  

 foretaget eftersyn af passagerer og bagage og hvor bestemmelserne i Annex 17  

 til Chicago-konventionen i øvrigt er opfyldt.
Sikkerhedsgodkendelse af fragthandlingsselskaber, fragtagenter, kurerselskaber, catering-  

 leverandører m.fl.
 § 10 .  Statens Luftfartsvæsen kan efter ansøgning fra  

 fragthandlingsselskaber, fragtagenter, kurerselskaber, cateringleverandører  

 eller andre, der til et luftfartsselskab indleverer gods eller forsyninger  

 med henblik på hel eller delvis transport med luftfartøjer, udstede en  

 sikkerhedsgodkendelse.
 Stk. 2 .  For at kunne få udstedt en  

 sikkerhedsgodkendelse af Statens Luftfartsvæsen, skal ansøgeren have  

 udarbejdet procedurer, der skal følges ved modtagelse, kontrol, opbevaring,  

 transport og lastning af gods eller forsyninger, og som kan godkendes af  

 Statens Luftfartsvæsen.
 Stk. 3 .  Fragthandlingsselskaber, fragtagenter,  

 kurerselskaber og andre, der af Statens Luftfartsvæsen har fået udstedt en  

 sikkerhedsgodkendelse, kan af luftfartsselskabet betragtes som kendt  

 fragtoverdrager.
 Stk. 4  Hvor modtagelsen, kontrollen, opbevaringen,  

 transporten og lastningen af gods helt eller delvis foretages af  

 fragthandlingsselskaber, fragtagenter, kurerselskaber eller andre, der ikke  

 har fået udstedt en sikkerhedsgodkendelse af Statens Luftfartsvæsen, skal  

 luftfartsselskabet betragte godset som modtaget fra en ukendt  

 fragtoverdrager.
Stk. 5 .  Statens Luftfartsvæsen skal udarbejde og  

 ajourføre fortegnelser over fragthandlingsselskaber, fragtagenter,  

 kurerselskaber, cateringleverandører og andre, der har opnået  

 sikkerhedsgodkendelse fra Statens Luftfartsvæsen.
Fortegnelserne skal sammen  

 med bestemmelserne i sikkerhedsgodkendelserne indgå som bilag i  

 sikkerhedsplanerne for flyvepladser og luftfartsselskaber.
Flyvepladssikkerhedskomite § 11 .  Koncessionshaveren skal etablere en  

 flyvepladssikkerhedskomite.
 Stk. 2 .  Sikkerhedskomiteen skal rådgive  

 koncessionshaveren i sikkerhedsspørgsmål (security), bl.a.
 § 12 .  Sikkerhedskomiteen består af repræsentanter  

 for koncessionshaveren, politiet og luftfartsselskaber samt, når der efter  

 koncessionshaverens opfattelse er behov derfor, tillige af repræsentanter fra  

 toldvæsenet, postvæsenet, forsvaret og andre myndigheder samt  

 luftfartsforetagender.
 Stk. 2 .  Flyvepladschefen er formand for komiteen.
Stk. 3 .  Komiteen træder sammen mindst en gang årligt,  

 samt når omstændighederne taler herfor eller Statens Luftfartsvæsen anmoder  

 herom.
Statens Luftfartsvæsen kan kræve at deltage i  

 flyvepladssikkerhedskomiteens møder og skal deltage, hvis komiteens formand  

 anmoder herom.
Referat af komiteens møder sendes til Statens Luftfartsvæsen.
Flyvepladsen § 13 .  Projekter til nye bygninger og  

 ændringer/tilbygninger, der er et led i afgrænsningen mellem offentlige  

 områder og flyvepladsens afspærrede område, skal særskilt forelægges Statens  

 Luftfartsvæsen med henblik på en sikkerhedsmæssig vurdering.
§ 14 .  Flyvepladsen skal være indhegnet og afgrænset  

 således, at der kan føres kontrol med adgangen til denne.
Statens  

 Luftfartsvæsen kan kræve flyvepladsen og luftfartsanlæg beliggende uden for  

 flyvepladsen indhegnet og kan kræve, at nærmere bestemte vilkår skal opfyldes  

 med hensyn til udformningen af hegnet.
§ 15 .  I bygninger, der er et led i afgrænsningen  

 mellem offentlige områder og flyvepladsens afspærrede område, skal vinduer,  

 døre og porte kunne låses.
Porte og lignende i indhegningen omkring en  

 flyveplads skal ligeledes kunne låses.
Statens Luftfartsvæsen kan kræve, at  

 nærmere bestemte vilkår skal opfyldes ved adgangskontrol- og låsesystemer.
Stk. 2 .  Når vinduer, døre og porte ikke er låst, skal  

 de overvåges, og de skal inspiceres med uregelmæssige mellemrum.
Både  

 bygningerne og flyvepladsområdet skal patruljeres.
 § 16 .  Statens Luftfartsvæsen kan pålægge den, der  

 driver et luftfartsanlæg beliggende uden for en flyveplads, at lade dette  

 patruljere.
Kontrol med adgangen til flyvepladsens afspærrede område § 17 .  For flyvepladser gælder de bestemmelser for  

 adgang, ophold og færdsel på flyvepladsen, der er fastsat i  

 flyvepladsreglementet suppleret med bestemmelserne i flyvepladsens  

 sikkerhedsplan.
 § 18 .  For militære flyvestationer gælder de  

 adgangsbestemmelser, der for så vidt angår det civile område, er fastsat for  

 den pågældende flyvestation suppleret med de bestemmelser, der er fastsat i  

 flyvepladsens sikkerhedsplan for den civile del af flyvestationen.
Eftersyn § 19 .  Våben, genstande og stoffer, der må formodes  

 at kunne anvendes ved en ulovlig handling mod den civile luftfart, må ikke  

 indføres på flyvepladsen eller i luftfartøjer, jf. dog § 24, stk. 3.
§ 20 .  Koncessionshaveren skal foretage eftersyn af  

 passagerer, håndbagage og indskrevet bagage, og luftfartsselskabet skal  

 foretage eftersyn af gods og forsyninger for at sikre, at våben, genstande og  

 stoffer, jf. § 24 og § 25, ikke indføres på flyvepladsen eller i  

 luftfartøjer.
Omfanget af eftersynet er fastlagt i modelsikkerhedsplan for  

 flyvepladser og modelsikkerhedsplan for luftfartsselskaber.
 § 21 .  Eftersyn i henhold til § 20 må kun foretages  

 af personer, der er godkendt af politiet, og som har gennemført en  

 uddannelse, der er godkendt af Statens Luftfartsvæsen.
 Stk. 2 .  Hvis luftfartsselskabet lader eftersynet af  

 gods eller forsyninger udføre af andre private selskaber end af et  

 handlingsselskab eller af flyvepladsen, skal det private selskab have  

 særskilt autorisation hertil efter bestemmelserne i lov om vagtvirksomhed.
 § 22 .  Statens Luftfartsvæsen fastsætter i  

 Bestemmelser for Civil Luftfart (BL) forskrifter om godkendelse af teknisk  

 udstyr, der anvendes i forbindelse med eftersyn af personer, bagage, gods og  

 forsyninger.
 § 23 .  Politiet kan, når det findes sikkerhedsmæssigt  

 påkrævet, bestemme, at det eftersyn, der er omhandlet i § 20, skal  

 intensiveres og suppleres med yderligere sikkerhedsforanstaltninger.
 § 24 .  Følgende våben, genstande og stoffer må ikke  

 medtages af passagerer eller ved indpassage på flyvepladsens afspærrede  

 område eller ved ombordstigning på et luftfartøj:
 Stk. 2 .  I forbindelse med beslaglæggelse af  

 skydevåben, eksplosiver eller lignende, som i henhold til våbenlovens  

 bestemmelser enten er forbudt eller kræver særlig hjemmel, tilkaldes politiet  

 i tvivlstilfælde med henblik på kontrol af ejerens lovlige besiddelse af  

 genstanden.
 Stk. 3 .  Ved luftfartsselskabets transport af våben,  

 genstande og stoffer, der lovligt besiddes og kan transporteres med  

 luftfartøj, gælder udover bestemmelserne i denne bekendtgørelse også  

 bestemmelserne i ministeriet for offentlige arbejders bekendtgørelse nr. 98  

 af 17. marts 1977 om transport af eksplosive stoffer, krigsmateriel og  

 krigsammunition m.v. med civile luftfartøjer og trafikministeriets  

 bekendtgørelse nr. 737 af 17. november 1989 om lufttransport af farligt gods.
 § 25 .  Hvis det findes påkrævet, kan enhver genstand  

 afvises, hvis den skønnes at kunne anvendes som våben eller i øvrigt skønnes  

 farlig.
Rapportering § 26 .  Indberetninger om kapring af luftfartøj,  

 sabotagehandling mod luftfartøj, lufthavns- eller luftfartsanlæg samt forsøg  

 på eller trussel herom skal efterfølgende indsendes af koncessionshaveren  

 eller luftfartselskabet til Statens Luftfartsvæsen.
Tilsyn § 27 .  Statens Luftfartsvæsen fører tilsyn med, at  

 bestemmelserne i sikkerhedsplaner og sikkerhedsgodkendelser og bestemmelserne  

 i denne bekendtgørelse overholdes.
 Stk. 2 .  Rejse- og opholdsudgifter i forbindelse med  

 luftfartsvæsenets inspektion af sikkerhedsforanstaltningerne på  

 flyvepladserne og i luftfartsselskaberne afholdes af de respektive  

 koncessionshavere og luftfartsselskaber.
 Stk. 3 .  De øvrige direkte udgifter, der er forbundet  

 med udførelsen af Statens Luftfartsvæsens tilsyn, godkendelse af  

 sikkerhedsplaner eller sikkerhedsgodkendelser, kan af Statens Luftfartsvæsen  

 pålægges de respektive koncessionshavere og luftfartsselskaber i henhold til  

 de til enhver tid gældende regler i gebyrreglementet.
 Tilbagekaldelse m. v.
 § 28 .  I medfør af luftfartslovens § 60, stk. 3, kan  

 Statens Luftfartsvæsen ved væsentlig tilsidesættelse af bestemmelserne i  

 denne bekendtgørelse eller i flyvepladsens sikkerhedsplan tilbagekalde  

 flyvepladsens koncession.
 Stk. 2 .  I medfør af luftfartslovens § 79 kan den  

 myndighed, der har udstedt tilladelsen til luftfartsvirksomhed, ved væsentlig  

 tilsidesættelse af bestemmelserne i denne bekendtgørelse eller  

 luftfartsselskabets sikkerhedsplan tilbagekalde luftfartsselskabets  

 tilladelse til luftfartsvirksomhed.
 Stk. 3 .  Ved væsentlig tilsidesættelse af  

 bestemmelserne i en sikkerhedsplan, en sikkerhedsgodkendelse og/eller  

 adgangsbestemmelserne for en flyveplads samt når forudsætningerne for  

 sikkerhedsplanen eller en sikkerhedsgodkendelse ikke længere er til stede,  

 bortfalder godkendelsen af sikkerhedsplanen eller sikkerhedsgodkendelsen  

 udstedt i medfør af kapitel 4-6.
Dispensation og klage § 29 .  Statens Luftfartsvæsen kan i ganske særlige  

 tilfælde dispensere fra bestemmelserne i denne bekendtgørelse, når det  

 skønnes foreneligt med de hensyn, der ligger til grund for de pågældende  

 bestemmelser.
 § 30 .  Afgørelser truffet af Statens Luftfartsvæsen  

 efter bestemmelserne i denne bekendtgørelse kan påklages til  

 Trafikministeriet.
 Stk. 2 .  Påklage til Trafikministeriet har ikke  

 opsættende virkning for afgørelsen.
 Straf og ikrafttræden m.v.
 § 31 .  Overtrædelse af bestemmelserne i  

 bekendtgørelsens § 3, § 4, § 8, stk. 7, § 9, kapitel 8, § 20, § 21 og § 26  

 straffes med bøde.
 Stk. 2 .  Overtrædelse eller tilsidesættelse af vilkår  

 eller påbud, der er fastsat efter §§ 13-16 samt uberettiget videregivelse af  

 fortrolige oplysninger, jf. § 6, straffes med bøde.
 § 32 .  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar, jf. luftfartslovens § 149, stk. 14.
 § 33 .  Denne bekendtgørelse gælder ikke for Grønland.
 § 34 .  Denne bekendtgørelse træder i kraft den 1.  

 april 1994.
 Stk. 2 .  Samtidig ophæves bekendtgørelse nr. 864 af 19.  

 december 1988 om forebyggelse af forbrydelser mod luftfartens sikkerhed.
