Fremsat den 9. februar 2006 af  

 forsvarsministeren (Søren Gade) Forslag til Lov  

 om ændring af lov om forsvarets personel og lov  

  

 om hjemmeværnet (Omlægning af  

 værnepligten mv.) § 1 I lov om forsvarets personel, jf. lovbekendtgørelse nr.  

 81 af 12. februar 2004, som ændret ved § 39 i lov nr. 530 af 24. juni  

 2005, foretages følgende ændringer:
1.  

  

 I  

  

 § 1, stk. 1,  

  

 ændres », jf. dog  

 stk. 2 og 3.« til: », jf. dog stk. 2-4.« 2.  

  

 I  

  

 § 1, stk. 3,  

  

 indsættes efter »hjemmeværnet«:  

 », jf. dog stk. 4«.
 3.  

  

 I  

  

 § 1  

  

 indsættes som stk. 4:
»  

 Stk. 4  

. Bestemmelsen i  

 § 13 a gælder for enhver, som er klageberettiget.« 4.  


  

 § 2, stk. 2,  

  

 affattes således:
»  

 Stk. 2  

. Befalingsmænd  

 omfatter personel af officersgruppen og sergentgruppen af linjen og reserven.  

 Menige omfatter personel af konstabelgruppen af linjen og reserven,  

 konstabelelever, værnepligtige og kvinder på værnepligtslignende vilkår.« 5.  

  

 I  

  

 § 2  

  

 indsættes som stk. 3:
»  

 Stk. 3  

. Ingen kan  

 ansættes eller indkaldes som militært personel, før de er fyldt 18 år.« 6.  

  

 I  

  

 § 4, stk. 1, 2. pkt.,  

  

 ændres »27  

 måneder« til: »12 måneder«.
 7.  

  

 I  

  

 § 4, stk. 5,  

  

 udgår: », og kan under  

 tjenesten anvendes i overensstemmelse med deres uddannelse«.
 8.  


  

 § 5  

  

 ophæves.
 9.  

  

 I  

  

 § 6  

  

 udgår: »i staten, folkeskolen og  

 folkekirken«.
 10.  


  

 § 7  

  

 affattes således:
»  

 § 7.  

  

 Hjemsendte  

 værnepligtige og hjemsendte kvinder på værnepligtslignende vilkår har pligt  

 til  

 at forrette tjeneste i totalforsvaret, jf. § 9, stk. 1. Pligten  

 ophører, når der er forløbet 3 år fra datoen for hjemsendelsen fra den første  

 samlede tjeneste, medmindre den pågældende er aktiveret i totalforsvaret ved  

 udløbet af 3-års perioden.
I sidstnævnte tilfælde ophører pligten ved udløbet  

 af aktiveringsperioden.
Forsvarsministeren kan fastsætte nærmere regler om  

 pligten til at forrette tjeneste i totalforsvaret.« 11.  


  

 § 8  

  

 og § 8 a ophæves.
 12.  


  

 § 9  

  

 affattes således:
»  

 § 9.  

  

 Forsvarsministeren  

 kan indkalde hjemsendte værnepligtige og hjemsendte kvinder på  

 værnepligtslignende  

 vilkår, jf. § 7, 1)  

 	  

 under krig eller  

 andre ekstraordinære forhold og 2)  

 	  

 i katastrofetilfælde.
 Stk. 2.  

  

 Under de  

 forhold, der er nævnt i stk. 1, har ansatte i forsvaret pligt til at  

 forrette tjeneste og kan ikke forlange ansættelsesforholdet eller  

 rådighedskontrakten bragt til ophør.
 Stk. 3.  

  

 Ansatte,  

 der er meddelt tjenestefrihed, eller hvis kontrakt er midlertidigt ophævet,  

 har  

 pligt til at forrette tjeneste under de forhold, der er nævnt i stk. 1.
Stk. 4.  

  

 Ansatte,  

 der forretter tjeneste under de forhold, der er nævnt i stk. 1, nr. 1,  

 ydes løn mv. efter regler, der fastsættes af forsvarsministeren.« 13.  

  

 I  

  

 § 9 a  

  

 udgår: »afskediget eller«.
 14.  


  

 § 10  

  

 ophæves.
 15.  

  

 Efter § 13  

 indsættes i kapitel 4:
»  

 § 13 a.  

 Forsvarets Personeltjenestes afgørelser i sager om afsked, sager om  

 erstatning  

 og godtgørelse i forbindelse med personskade, sager om erstatning for  

 manglende  

 opfyldelse af tjenestepligt og sager om aktindsigt i ansættelses- og  

 personalesager kan påklages til forsvarsministeren.
Andre afgørelser truffet  

 af  

 Forsvarets Personeltjeneste i ansættelses- og personalesager kan ikke  

 påklages  

 til forsvarsministeren, med mindre andet er fastsat ved lov.« § 2 I lov om hjemmeværnet, jf. lovbekendtgørelse nr. 80 af  

 12. februar 2004, foretages følgende ændring:
 1.  

  

 I  

  

 § 6, stk. 1, nr. 1,  

  

 udgår: »eller  

 indkaldt«.
§ 3 Loven træder i kraft den 1. juli 2006.
 Stk. 2.  

  

 § 1,  

 nr. 15, gælder for afgørelser, der træffes af Forsvarets Personeltjeneste på  

 ikrafttrædelsesdagen eller senere.
Bemærkninger til lovforslaget Almindelige bemærkninger Indholdsfortegnelse 1.
Lovforslagets  

 formål og baggrund 2.
Lovforslagets  

 udformning 2.1.
Lovens område 2.2.
Tjenestetid for og  

 uddannelse af værnepligtige og kvinder på værnepligtslignende vilkår 2.3.
Værnepligtiges  

 mødepligt ved forsvaret efter hjemsendelse fra den første samlede tjeneste 2.4.
Udstrækningen af  

 værnepligtiges pligt til at forrette tjeneste i forsvaret efter hjemsendelse  

 fra den første samlede tjeneste 2.5.
Personel af  

 reserven 2.6.
 Indkaldelse af  

 personel under krig eller andre ekstraordinære forhold mv.
 2.7.
Minimumsalder for  

 ansættelse og indkaldelse af militært personel 2.8.
Klager over  

 Forsvarets Personeltjenestes afgørelser som ansættelses- og personelmyndighed 3.
Lovforslagets  

 økonomiske og administrative konsekvenser for det offentlige 4.
Lovforslagets  

 økonomiske og administrative konsekvenser for erhvervslivet 5.
Lovforslagets  

 miljømæssige konsekvenser 6.
Lovforslagets  

 administrative konsekvenser for borgerne 7.
Forholdet til  

 EU-retten 8.
Vurdering af  

 konsekvenser af lovforslaget 9.
 Hørte myndigheder  

 og organisationer mv.
1. Lovforslagets formål og baggrund Lovforslaget er en konsekvens af regeringens aftale af 10.  

 juni 2004 med Socialdemokratiet, Dansk Folkeparti, Det Radikale Venstre og  

 Kristendemokraterne om forsvarets ordning 2005 - 2009.
Som led i aftalen om forsvarets ordning 2005 - 2009  

 nedlægges mobiliseringsstyrken.
Den aktuelle sikkerhedspolitiske situation  

 betyder, at mobiliseringsforsvaret kan nedlægges.
Samtidig er der erkendt et  

 behov for at styrke totalforsvaret, herunder evnen til at imødegå  

 terrorhandlinger og deres virkninger.
I konsekvens heraf omlægges og målrettes værnepligten mod  

 totalforsvaret.
Værnepligtsuddannelsen planlægges som hovedregel gennemført  

 over 4 måneder for den overvejende del af de værnepligtige, hvor den  

 værnepligtige modtager totalforsvarsuddannelse og herefter overføres til  

 forsvarets  

 totalforsvarsstyrke.
Der etableres en totalforsvarsstyrke på ca. 12.000  

 personer.
Værnepligtige, der er overført til forsvarets totalforsvarsstyrke,  

 er  

 forpligtet til inden for de første 3 år efter hjemsendelsen fra den første  

 samlede tjeneste i forsvaret at stille sig til rådighed i forbindelse med  

 løsning af totalforsvarsopgaver for det danske samfund.
Totalforsvarsstyrken  

 bidrager således til, at samfundet råder over tilstrækkelig kapacitet til at  

 imødegå trusler mod Danmark og større katastrofer.
 Forsvarsministeriet finder det hensigtsmæssigt, at lov om  

 forsvarets personel tilpasses, så den afspejler den nye værnepligtsordning og  

 de øvrige ændringer, der er en følge af aftalen om forsvarets ordning  

 2005-2009.
 Herudover foreslås der enkelte ændringer i lov om  

 forsvarets personel, der ikke er direkte afledt af aftalen om forsvarets  

 ordning  

 2005 - 2009, jf. nærmere afsnit 2.
 Endelig foreslås der en enkelt ændring i lov om  

 hjemmeværnet som konsekvens af enkelte af de foreslåede ændringer i lov om  

 forsvarets  

 personel.
 Lovforslaget er udformet således, at forsvarsministeren  

 inden for de i loven fastsatte rammer administrativt kan foretage de  

 eventuelle  

 justeringer i værnepligten, herunder længden af tjenestetiden, der måtte  

 følge  

 af erfaringerne med den nye værnepligtsordning.
2. Lovforslagets udformning 2.1. Lovens område Gældende lov Ifølge § 1, stk. 1, i lov om forsvarets personel  

 omfatter loven personel, der er ansat eller indkaldt til tjeneste i det  

 militære forsvar, samt militært personel, der er afskediget eller hjemsendt.  

 Ifølge § 1, stk. 2, gælder bestemmelserne i lovens § 3,  

 § 11, stk. 2, og §§ 11 a - 11 d for alt personel inden for  

 Forsvarsministeriets område, bortset fra frivillige i hjemmeværnet, jf.  

 § 1, stk. 3.
Lovforslaget Som følge af forslaget i § 1, nr. 15, om afskæring af  

 klageadgang for en lang række afgørelser truffet af Forsvarets  

 Personeltjeneste  

 som ansættelses- og personelmyndighed er der behov for i lov om forsvarets  

 personel at præcisere anvendelsesområdet for den foreslåede bestemmelse.
Det  

 foreslås, at bestemmelsen om afskæring af klageadgang gælder for enhver, der  

 er  

 klageberettiget.
Der henvises til bemærkningerne i punkt 2.8 og  

 bemærkningerne  

 til lovforslagets § 1, nr. 15.
 Der henvises endvidere til bemærkningerne til lovforslagets  

 § 1, nr. 1-3.
2.2. Tjenestetid for og uddannelse af værnepligtige  

 og kvinder på værnepligtslignende vilkår Gældende lov I henhold til § 4, stk. 1, i lov om forsvarets  

 personel fastsætter forsvarsministeren tjenestetidens længde for  

 værnepligtige.  

 Tjenestetiden kan ifølge § 4, stk. 1, 2. pkt. ikke overstige i alt  

 27  

 måneder.
Tjenestetiden for den første samlede tjeneste for  

 værnepligtige er fastsat af forsvarsministeren.
Før aftalen om forsvarets  

 ordning 2005 - 2009 varierede længden af den første samlede tjeneste for  

 værnepligtige mellem 4 og 25 måneder afhængig af, ved hvilken enhed i  

 forsvaret  

 de værnepligtige gjorde tjeneste, og af om de værnepligtige var menige, eller  

 om de skulle gennemgå en befalingsmandsuddannelse (til sergent eller  

 løjtnant).  

 Efter afslutningen af den første samlede tjeneste blev de værnepligtige  

 hjemsendt, og de indgik herefter i mobiliseringsstyrken.
Efter hjemsendelsen  

 var de værnepligtige forpligtet til at deltage i mønstringer og  

 efteruddannelser med henblik på at vedligeholde den modtagne  

 værnepligtsuddannelse.
Varigheden af den første samlede tjeneste samt  

 mønstringer og efteruddannelser kunne ikke overstige i alt 27 måneder.
 I henhold til gældende lovs § 4, stk. 2,  

 fastsætter forsvarsministeren regler om uddannelse af værnepligtige under  

 tjenesten og om tjenestens tilrettelæggelse.
 Uddannelsen af værnepligtige var tilrettelagt med henblik  

 på at uddanne den værnepligtige til en placering og funktion i  

 mobiliseringsstyrken, hvor den værnepligtige efter hjemsendelsen fra den  

 første  

 samlede tjeneste kunne indkaldes til at forrette tjeneste under krig eller  

 andre ekstraordinære forhold, og - for værnepligtige der var uddannet til  

 befalingsmænd - når det i øvrigt skønnedes nødvendigt af hensyn til landets  

 sikkerhed.
I henhold til gældende lovs § 4, stk. 5, 2. led,  

 kan værnepligtige under tjenesten anvendes i overensstemmelse med deres  

 uddannelse.
Som følge af mobiliseringsstyrkens behov for personel til at  

 bestride  

 en lang række funktioner, var der på en række områder behov for at anvende og  

 uddanne værnepligtige til funktioner i overensstemmelse med deres civile  

 uddannelse eller livsstilling.
Dette kunne for eksempel være auto-,  

 elektronik-  

 og elektromekanikere, handelsfunktionærer inden for visse brancher, kokke,  

 læger og medicinstuderende, maskinmestre og maskinister, skibsførere og  

 styrmænd.
Ved lov nr. 127 af 25. februar 1998 om ændring af lov om  

 forsvarets personel og flere andre love, der trådte i kraft den 1. april  

 1998,  

 blev det muligt at etablere en ordning, hvorefter kvinder generelt kan  

 antages  

 til tjeneste i forsvaret på værnepligtslignende vilkår.
Kvinder på  

 værnepligtslignende vilkår er ikke værnepligtige, men ansat militært  

 personel,  

 og de underskriver i forbindelse med antagelsen en kontrakt.
Kvinder på  

 værnepligtslignede vilkår uddannes i det almindelige uddannelsessystem for  

 værnepligtige og sammen med de værnepligtige mænd.
Kvinder på  

 værnepligtslignende vilkår blev uddannet til at indgå i mobiliseringsstyrken,  

 hvor de erstattede et tilsvarende antal værnepligtige mænd.
I henhold til  

 kontrakten havde kvinder på værnepligtslignende vilkår pligt til at deltage i  

 mønstringer og efteruddannelser med henblik på at vedligeholde den modtagne  

 værnepligtsuddannelse.
Varigheden af den første samlede tjeneste samt  

 mønstringer  

 og efteruddannelser kunne ikke overstige i alt 27 måneder.
Lovforslaget På baggrund af aftalen om forsvarets ordning 2005 - 2009 er  

 værnepligten omlagt og målrettet mod totalforsvaret.
Værnepligtsuddannelsen (den første samlede tjeneste) skal  

 sætte de værnepligtige i stand til at løse samfundsrelaterede opgaver i  

 totalforsvarsregi.
Værnepligtsuddannelsen gennemføres nu for hovedparten af  

 de  

 værnepligtige over 4 måneder, hvor den værnepligtige modtager en  

 totalforsvarsuddannelse.  

 Uddannelsen rettes mod såvel en militær uddannelse, der omfatter  

 enkeltmandsuddannelse rettet mod soldatens evne til at løse opgaver i et  

 usikkert miljø, samt uddannelse med henblik på, at soldaten under føring kan  

 virke i mindre enheder i forbindelse med løsning af opgaver i  

 totalforsvarsregi  

 (blandt andet brandbekæmpelse, katastrofeindsats, medvirken til opretholdelse  

 af lov og orden mv.) I søværnet omfatter værnepligtsuddannelsen tillige et  

 antal sejldage.
 Herudover indkaldes fortsat værnepligtige til varetagelse  

 af opgaver i relation til forsvarets forpligtelser over for kongehuset,  

 herunder til Den Kongelige Livgarde og Gardehusarregimentets Hesteskadron.  

 Værnepligtige  

 til sådan tjeneste indkaldes for tiden i henholdsvis 8 og 12 måneder.  

 Endvidere  

 indkaldes et antal værnepligtige - for tiden i 9 måneder - med henblik på at  

 indgå i besætningen på Kongeskibet Dannebrog.
 Der uddannes ikke længere værnepligtige befalingsmænd  

 (sergenter og løjtnanter).
På denne baggrund foreslås det, at lov om forsvarets  

 personel ændres således, at tjenestetiden for værnepligtige ikke kan  

 overstige  

 12 måneder.
Forsvarsministeren fastsætter tjenestetidens længde inden for  

 dette  

 maksimum.
 Der er ikke længere behov for at indkalde værnepligtige på  

 grundlag af deres uddannelse eller livsstilling, hvorfor bestemmelsen  

 § 4,  

 stk. 5, 2. led, i gældende lov kan udgå.
Ordningen, hvorefter kvinder generelt kan antages til  

 tjeneste i forsvaret på værnepligtslignende vilkår, opretholdes og tilpasses,  

 således at tjenestetiden og tjenestens indhold svarer til tjenesten for de  

 værnepligtige mænd efter omlægningen af værnepligten.
Kvinder på  

 værnepligtslignende  

 vilkår uddannes i det almindelige uddannelsessystem for værnepligtige og  

 sammen  

 med de værnepligtige mænd.
Kvinder på værnepligtslignende vilkår erstatter et  

 tilsvarende antal værnepligtige mænd.
Antallet af kvinder, der antages,  

 afhænger af antallet af egnede ansøgere og forsvarets behov for personel.
Der  

 er ikke noget retskrav på at blive antaget på værnepligtslignende vilkår.
Uddannelsen af værnepligtige mænd og kvinder på  

 værnepligtslignende vilkår er således nu primært rettet mod totalforsvaret i  

 Danmark.
Uddannelse af soldater til egentlige kampenheder kræver derimod en  

 betydelig længere uddannelse i form af reaktionsstyrkeuddannelse af ca. 8  

 måneders varighed, som de, der måtte ønske dette med henblik på  

 fastansættelse  

 i forsvaret eller udsendelse i internationale operationer, kan ansøge om  

 optagelse på.
Der er ikke noget retskrav på ansættelse i forlængelse af  

 værnepligtstjeneste eller tjeneste på værnepligtslignende vilkår.
 Der henvises endvidere til bemærkningerne til lovforslagets  

 § 1, nr. 6 og 7.
2.3. Værnepligtiges mødepligt ved forsvaret efter  

 hjemsendelse fra den første samlede tjeneste Gældende lov Efter hjemsendelsen fra den første samlede tjeneste indgik  

 de værnepligtige mænd og kvinder på værnepligtslignende vilkår i  

 mobiliseringsstyrken.
Mobiliseringsstyrken består af hjemsendte værnepligtige  

 menige og hjemsendte kvindelige menige på værnepligtslignende vilkår.  

 Mobiliseringsstyrken består endvidere af hjemsendte og afskedigede  

 befalingsmænd  

 (sergentgruppen og officersgruppen) og konstabler.
Hjemsendte og afskedigede  

 befalingsmænd (sergentgruppen og officersgruppen) og konstabler betegnes  

 personel af reserven.
Værnepligtige mænd, der er uddannet til befalingsmænd,  

 og  

 kvinder på værnepligtslignende vilkår, der er uddannet til befalingsmænd, er  

 således personel af reserven.
 Hjemsendte værnepligtige mænd har som følge af placeringen  

 i mobiliseringsstyrken pligt til at møde ved mønstringer og efteruddannelser  

 ved forsvaret med henblik på at vedligeholde den modtagne  

 værnepligtsuddannelse.  

 Denne pligt er en følge af værnepligten.
Hjemsendte værnepligtige mænd har endvidere som følge af  

 placeringen i mobiliseringsstyrken pligt til at forrette tjeneste under krig  

 eller andre ekstraordinære forhold.
Denne pligt er også en følge af  

 værnepligten.
For hjemsendte værnepligtige mænd, der er uddannet til  

 befalingsmænd og således er personel af reserven, følger pligten tillige af  

 gældende lovs § 8, hvorefter personel af reserven samt personel, der er  

 meddelt tjenestefrihed, eller hvis kontrakt er midlertidigt ophævet, har  

 pligt  

 til at forrette tjeneste, når det skønnes nødvendigt af hensyn til landets  

 sikkerhed.
Udtrykket »når det skønnes nødvendigt af hensyn til landets  

 sikkerhed« indbefatter udtrykket »under krig eller andre ekstraordinære  

 forhold«,  

 men har ifølge bemærkningerne til § 8 et bredere anvendelsesområde end  

 dette udtryk, jf.
Folketingstidende 1981/1982, tillæg A, sp. 1373.
Hjemsendte kvinder på værnepligtslignende vilkår har som  

 følge af placeringen i mobiliseringsstyrken pligt til at møde ved mønstringer  

 og efteruddannelser ved forsvaret med henblik på at vedligeholde den modtagne  

 værnepligtsuddannelse.
Denne pligt følger af den af kvinderne underskrevne  

 kontrakt  

 om tjeneste på værnepligtslignende vilkår.
Hjemsendte kvinder på værnepligtslignende vilkår har  

 endvidere som følge af placeringen i mobiliseringsstyrken  

 pligt til at forrette tjeneste under krig eller andre  

 ekstraordinære forhold.
For kvindelige menige på værnepligtslignende vilkår  

 følger denne pligt af gældende lovs § 8 a, hvori det er fastsat, at  

 kvindelige menige på værnepligtslignende vilkår, der er hjemsendt, har pligt  

 til at forrette tjeneste under krig eller andre ekstraordinære forhold efter  

 nærmere regler fastsat af forsvarsministeren.
For hjemsendte kvinder på  

 værnepligtslignende  

 vilkår, der er uddannet til befalingsmænd og således er personel af reserven,  

 følger pligten af gældende lovs § 8, jf. nærmere ovenfor.
Lovforslaget Mobiliseringsstyrken nedlægges som følge af aftalen om  

 forsvarets ordning 2005-2009.
Forsvarets totalforsvarsstyrke oprettes.
Styrken skal  

 udgøre ca. 12.000 personer og består af hjemsendte værnepligtige mænd og  

 hjemsendte kvinder på værnepligtslignende vilkår, som har gennemgået en  

 totalforsvarsuddannelse.  

 Totalforsvarsuddannelsen er for tiden af 4 måneders varighed.
Hjemmeværnet  

 opstiller en regionalt baseret føringsstruktur, hvortil det øvrige forsvar  

 bidrager med ca. 900 officerer og befalingsmænd af reserven.
 Totalforsvarsstyrken eller dele heraf forudsættes indsat i  

 forbindelse med løsning af totalforsvarsopgaver for det danske samfund,  

 eksempelvis bevogtning, førstehjælp, brandbekæmpelse, katastrofeindsats,  

 forsvar mod atomare, biologiske og kemiske kampstoffer, medvirken til  

 opretholdelse  

 af lov og orden mv., såfremt forsvarets stående styrker, det statslige  

 redningsberedskab og hjemmeværnet ikke er tilstrækkeligt.  

 Totalforsvarsstyrken  

 sikrer således, at samfundet råder over tilstrækkelig kapacitet til at  

 imødegå trusler  

 mod Danmark og større katastrofer.
Efter gennemgangen af den første samlede tjeneste i  

 forsvaret hjemsendes de værnepligtige mænd og kvinder på værnepligtslignende  

 vilkår og overføres til forsvarets totalforsvarsstyrke.
De værnepligtige mænd  

 og kvinder på værnepligtslignende vilkår, der har forrettet den i punkt 2.2  

 omtalte længerevarende værnepligtstjeneste ved Den Kongelige Livgarde,  

 Gardehusarregimentets Hesteskadron og Kongeskibet Dannebrog i forbindelse med  

 varetagelse af opgaver i relation til forsvarets forpligtelser over for  

 kongehuset, forudses dog ikke overført til forsvarets totalforsvarsstyrke.
 Det foreslås, at værnepligtige mænd og kvinder på  

 værnepligtslignende vilkår, der er overført til forsvarets  

 totalforsvarsstyrke,  

 har pligt til at forrette tjeneste under krig eller andre ekstraordinære  

 forhold og i katastrofetilfælde.
 Udtrykket »krig eller andre ekstraordinære forhold« i  

 lovforslaget skal forstås som omfattende både begrebet »krig eller andre  

 ekstraordinære forhold« og begrebet »når det skønnes nødvendigt af hensyn til  

 landets sikkerhed« i gældende lov, og skal i øvrigt fortolkes i lyset af den  

 sikkerhedspolitiske udvikling.
 Der henvises endvidere til bemærkningerne til lovforslagets  

 § 1, nr. 10 og 12.
2.4. Udstrækningen af værnepligtiges pligt til at  

 forrette tjeneste i forsvaret efter hjemsendelse fra den første samlede  

 tjeneste Gældende lov I henhold til gældende lovs § 7 ophører hjemsendte  

 værnepligtiges pligt til at forrette tjeneste i forsvaret ved udgangen af det  

 år, hvori de fylder 50 år, hvis de er menige, og ved udgangen af det år,  

 hvori  

 de fylder 60 år, hvis de er befalingsmænd.
Aldersgrænserne i lovens § 7  

 gælder tilsvarende for hjemsendte kvinder på værnepligtslignende vilkår.
Lovforslaget Det foreslås, at hjemsendte værnepligtige mænd og  

 hjemsendte kvinder på værnepligtslignende vilkår, der er overført til  

 totalforsvarsstyrken, har pligt til at forrette tjeneste i totalforsvaret  

 (efterfølgende  

 tjeneste). Det foreslås, at pligten ophører, når der er forløbet 3 år fra  

 datoen  

 for hjemsendelsen fra den første samlede tjeneste, medmindre den pågældende  

 er  

 aktiveret i totalforsvaret ved udløbet af 3-års perioden.
I sidstnævnte  

 tilfælde  

 foreslås det, at pligten ophører ved udløbet af aktiveringsperioden.  

 Forsvarsministeren fastsætter længden af den efterfølgende tjeneste.
På  

 nuværende tidspunkt forudses, at den efterfølgende tjeneste i totalforsvaret  

 højst kan udgøre sammenlagt 3 måneder, som kan afvikles over flere perioder  

 eller samlet afhængigt af det konkrete behov for personel til løsning af  

 totalforsvarsopgaver.
 Forslaget medfører således i forhold til gældende lov en  

 væsentlig forkortelse af den periode, i hvilken de hjemsendte værnepligtige  

 har  

 pligt til at stå til rådighed for indkaldelse til tjeneste i forsvaret.
Tilsvarende gælder for hjemsendte kvinder på  

 værnepligtslignende vilkår.
Forpligtelsen til at forrette tjeneste i  

 totalforsvaret kan ikke bringes til ophør ved afsked, opsigelse eller  

 ophævelse  

 af kontrakten om antagelse på værnepligtslignende vilkår.
 Der henvises endvidere til bemærkningerne til lovforslagets  

 § 1, nr. 10.
2.5. Personel af reserven Gældende lov Ifølge § 2, stk. 2, i lov om forsvarets personel  

 omfatter befalingsmænd personel af officersgruppen og sergentgruppen af  

 linjen  

 og reserven.
Menige omfatter personel af konstabelgruppen af linjen og  

 reserven, konstabelelever, værnepligtige menige og kvindelige menige på  

 værnepligtslignende vilkår.
Personel af reserven består, således som det også fremgår  

 af punkt 2.3, af hjemsendte og afskedigede befalingsmænd (sergentgruppen og  

 officersgruppen) og konstabler.
Såvel mandligt som kvindeligt personel af de  

 nævnte personelgrupper er omfattet.
Som det ligeledes fremgår af punkt 2.3,  

 er  

 også værnepligtige mænd, der er uddannet til befalingsmænd, og kvinder på  

 værnepligtslignende  

 vilkår, der er uddannet til befalingsmænd, personel af reserven.
Personel,  

 der  

 har tegnet kontrakt med forsvaret om rådighedspligt med pligt til inden for  

 en  

 bestemt periode at forrette tjeneste i overensstemmelse med kontrakten og  

 andre  

 bestemmelser herom, er ligeledes personel af reserven.
Ifølge § 8 i lov om forsvarets personel har personel  

 af reserven samt personel, der er meddelt tjenestefrihed, eller hvis kontrakt  

 er midlertidigt ophævet, pligt til at forrette tjeneste, når det skønnes  

 nødvendigt  

 af hensyn til landets sikkerhed.
Det skal bemærkes, at personel, der har  

 tegnet  

 kontrakt med forsvaret om rådighedspligt, herudover er forpligtet til at  

 forrette tjeneste i overensstemmelse med kontrakten eller andre bestemmelser  

 herom.
I henhold til gældende lovs § 7 ophører pligten til at  

 forrette tjeneste i forsvaret for ikke-tjenstgørende menige ved udgangen af  

 det  

 år, hvori de pågældende fylder 50 år, og for ikke tjenstgørende befalingsmænd  

 ved udgangen af det år, hvori de pågældende fylder 60 år.
Dog er det i  

 gældende  

 lovs § 9, stk. 3, fastsat, at befalingsmænd, der er afskediget med  

 pension, under krig eller andre ekstraordinære forhold har pligt til at  

 forrette  

 tjeneste i forsvaret indtil det fyldte 65. år.
Det skal bemærkes, at  

 personel, der  

 har tegnet kontrakt med forsvaret om rådighedspligt, herudover er forpligtet  

 til at forrette tjeneste i overensstemmelse med kontrakten eller andre  

 bestemmelser herom.
Lovforslaget Som følge af nedlæggelsen af mobiliseringsstyrken, hvoraf  

 personel af reserven udgør en del, er der behov for, at begrebet »personel af  

 reserven« tydeliggøres.
 Ved personel af officersgruppen og sergentgruppen samt  

 konstabelgruppen »af reserven« forstås efter lovforslaget personel af de  

 pågældende personelgrupper, der ikke har et egentligt ansættelsesforhold som  

 tjenestemand, overenskomstansat eller kontraktansat, men som har indgået  

 rådighedskontrakt med forsvaret med pligt til at forrette tjeneste, når de  

 indkaldes i overensstemmelse med kontrakten eller andre bestemmelser herom.
Med nedlæggelsen af mobiliseringsstyrken vil begrebet »personel  

 af reserven« herefter alene omfatte personel, der har indgået en  

 rådighedskontrakt med forsvaret som beskrevet i afsnittet ovenfor.  

 Værnepligtigt  

 personel  

 og kvinder på  

 værnepligtslignende vilkår vil således ikke være omfattet af begrebet  

 personel  

 af reserven.
Militært personel, der er afskediget, vil heller ikke være  

 personel af reserven.
 Forslaget medfører således i forhold til gældende lov en  

 væsentlig begrænsning af antallet af personer, der er omfattet af begrebet  

 »personel  

 af reserven«, og hermed i forsvarsministerens mulighed for at indkalde  

 personel.
 Totalforsvarsstyrken forudses ledet af personel af  

 reserven, nærmere bestemt tidligere befalingsmænd (sergentgruppen eller  

 officersgruppen), der er afskediget eller hjemsendt, og som har tegnet  

 kontrakt  

 med forsvaret om rådighedspligt med pligt til inden for en bestemt periode at  

 forrette tjeneste i overensstemmelse med kontrakten eller andre bestemmelser  

 herom.
 Der henvises endvidere til bemærkningerne til lovforslagets  

 § 1, nr. 4, nr. 8, nr. 11 og nr. 12.
 2.6. Indkaldelse af personel under krig eller andre  

 ekstraordinære forhold mv.
Gældende lov I henhold til § 9, stk. 1, i lov om forsvarets  

 personel kan forsvarsministeren under krig eller andre ekstraordinære forhold  

 foretage de nødvendige indkaldelser af personel.
Bestemmelsen giver  

 forsvarsministeren  

 hjemmel til under krig eller andre ekstraordinære forhold at forøge  

 forsvarets  

 styrker ved indkaldelse af afskediget eller hjemsendt personel, der har  

 mødepligt ved forsvaret efter de regler, der er beskrevet ovenfor i punkt  

 2.3,  

 2.4 og 2.5. Forsvarsministeren har fastsat nærmere regler herom ved  

 bekendtgørelse, senest bekendtgørelse nr. 359 af 6. juni 1986 om forøgelse af  

 forsvarets styrker mv.
I henhold til gældende lovs § 9, stk. 2, kan  

 ansatte i forsvaret ikke forlange ansættelsesforholdet bragt til ophør under  

 krig eller andre ekstraordinære forhold.
Ved ansatte forstås både personel,  

 der  

 har et egentligt ansættelsesforhold som tjenestemand, overenskomstansat eller  

 kontraktansat, og personel, der har indgået rådighedskontrakt om tjeneste i  

 forsvaret.
Lovforslaget Som følge af mobiliseringsstyrkens nedlæggelse begrænses  

 forsvarsministerens mulighed for at forøge forsvarets styrker ved indkaldelse  

 af personel under krig eller andre ekstraordinære forhold, idet antallet af  

 afskediget  

 og hjemsendt personel, der har mødepligt ved forsvaret i de pågældende  

 situationer, begrænses i væsentligt omfang.
 Efter nedlæggelsen af mobiliseringsstyrken vil det  

 personel, der vil være til rådighed for tjeneste i forsvaret under krig eller  

 andre ekstraordinære forhold, være personel, der har et egentligt  

 ansættelsesforhold  

 som tjenestemand, overenskomstansat eller kontraktansat, personel der har  

 tegnet kontrakt med forsvaret om rådighedspligt, indkaldte værnepligtige og  

 kvinder på værnepligtslignende vilkår samt hjemsendte værnepligtige og  

 kvinder  

 på værnepligtslignende vilkår med rådighedspligt i totalforsvarsstyrken i  

 henhold til lovforslagets § 1, nr. 10.
 Som følge af oprettelsen af totalforsvarsstyrken vil  

 forsvarsministeren få udvidet mulighed for at indkalde personel til  

 varetagelse  

 af opgaver i katastrofetilfælde.
 På denne baggrund foreslås det, at § 9, stk. 1, i  

 lov om forsvarets personel ophæves i sin nuværende form, og at der i stedet  

 indsættes en bestemmelse, ifølge hvilken forsvarsministeren kan indkalde  

 hjemsendte værnepligtige og kvinder på værnepligtslignende vilkår i  

 totalforsvarsstyrken, jf. lovforslagets § 1, nr. 10, under krig eller  

 andre ekstraordinære forhold og i katastrofetilfælde.
 Det foreslås endvidere, at den gældende lovs § 9,  

 stk. 2, justeres, således at det fremgår, at ansatte i forsvaret har  

 pligt  

 til at forrette tjeneste under krig eller andre ekstraordinære forhold og i  

 katastrofetilfælde, og at de ansatte ikke kan forlange ansættelsesforholdet  

 eller rådighedskontrakten bragt til ophør under de pågældende forhold.
 Der henvises endvidere til bemærkningerne til lovforslagets  

 § 1, nr. 10-12.
2.7. Minimumsalder for ansættelse og indkaldelse af  

 militært personel Gældende ret Danmark har den 27. august 2002 ratificeret valgfri  

 protokol af 25. maj 2000 til FN-konventionen om barnets rettigheder  

 vedrørende  

 inddragelse af børn i væbnede konflikter.
I forbindelse med ratifikationen  

 afgav Danmark erklæring om, at rekruttering af personer under 18 år til de  

 væbnede styrker ikke er tilladt i Danmark.
Den valgfri protokol trådte i  

 kraft  

 for Danmark den 27. september 2002. Protokollen er bekendtgjort i  

 Udenrigsministeriets bekendtgørelse nr. 30 af 28. november 2002.
Forsvarsministeriet traf allerede i 1998 beslutning om, at  

 aldersgrænsen for militær tjeneste i forsvaret skulle forhøjes til 18 år.
De  

 områder, hvor der på det pågældende tidspunkt var mulighed for, at 17-årige  

 kunne gøre tjeneste, var som konstabelelever/konstabler, værnepligtige og  

 frivillige i hjemmeværnet.
 Aldersgrænsen blev forhøjet på baggrund af en beslutning  

 om, at Danmark i forbindelse med forhandlingerne om den valgfri protokol til  

 FN-konventionen om barnets rettigheder vedrørende inddragelse af børn i  

 væbnede  

 konflikter skulle arbejde mere aktivt for en generel minimumsaldersgrænse på  

 18  

 år for tvungen og frivillig rekruttering til det militære forsvar.
 For så vidt angår konstabelelever og konstabler trådte  

 beslutningen om at hæve aldersgrænsen til 18 år i kraft i slutningen af maj  

 1998.
 For så vidt angår værnepligtige trådte beslutningen om at  

 forhøje aldersgrænsen til 18 år i kraft den 1. januar 1999.
For så vidt angår optagelse af frivillige i hjemmeværnet  

 krævede beslutningens gennemførelse en ændring af hjemmeværnsloven.
I lov nr.  

 123 af 27. februar 2001 om hjemmeværnet, der trådte i kraft den 1. marts  

 2001,  

 blev det i § 7, stk. 1, fastsat, at minimumsalderen for optagelse  

 som  

 frivillig i hjemmeværnet er 18 år.
Hjemmeværnsloven er nu bekendtgjort i  

 lovbekendtgørelse nr. 80 af 12. februar 2004.
 Lovforslaget.
 Under hensyn til at Danmark over for FN har afgivet  

 erklæring om, at aldersgrænsen for militær tjeneste i Danmark er 18 år,  

 findes  

 det hensigtsmæssigt, at denne aldersgrænse, der er administrativt fastsat for  

 konstabler/konstabelelever og værnepligtige, nu lovfæstes, således at det  

 fremgår af lov om forsvarets personel, at ingen kan ansættes eller indkaldes  

 som militært personel, før de er fyldt 18 år.
 Der henvises endvidere til bemærkningerne til lovforslagets  

 § 1, nr. 5.
2.8. Klager over Forsvarets Personeltjenestes  

 afgørelser som ansættelses- og personelmyndighed Gældende ret Som led i aftalen om forsvarets ordning 2005-2009 er den  

 administrative opgaveportefølje ved Forsvarskommandoen,  

 Hjemmeværnskommandoen,  

 de operative kommandoer og underliggende myndigheder, herunder regimenter,  

 flyvestationer og flådestationer, skoler mv. reduceret ved en centralisering  

 af  

 forvaltningen af personel.
Til varetagelse af personellets forhold er Forsvarets  

 Personeltjeneste oprettet som overordnet central personeladministrerende  

 myndighed i forsvaret, der er forankret i forsvarets øverste ledelse.  

 Forsvarets Personeltjeneste er etableret på grundlag af personeltjenesten i  

 Forsvarskommandoen og tilsvarende funktioner ved Hjemmeværnskommandoen samt  

 de  

 personelforvaltende funktioner ved underliggende myndigheder.
Det forventes,  

 at  

 Forsvarets Personeltjeneste på længere sigt også vil skulle varetage  

 forvaltningen af personel ved andre myndigheder under Forsvarsministeriet end  

 de nævnte.
Forsvarsministeren er den øverste foresatte for forsvarets  

 personel, og ministeren udøver sin beføjelse gennem bl.a.
Forsvarets  

 Personeltjeneste.
Der består således et almindeligt forvaltningsretligt  

 over-/underordnelsesforhold mellem Forsvarsministeriet og Forsvarets  

 Personeltjeneste.
Forsvarets Personeltjenestes afgørelser i konkrete sager  

 kan  

 i kraft heraf påklages til forsvarsministeren, medmindre klagemuligheden i  

 det  

 enkelte tilfælde er afskåret ved lov.
En af Forsvarets Personeltjenestes centrale opgaver er at  

 fungere som central overordnet ansættelses- og personelforvaltende myndighed  

 for personel i forsvaret.
I denne forbindelse varetager Forsvarets  

 Personeltjeneste  

 bl.a. ansvarsområderne ansættelse, optagelse på forsvarets uddannelser,  

 udnævnelse, beordring, personaleadministrative sager, herunder sager  

 vedrørende  

 løn, ydelser og arbejdstid, disciplinærsager, sager vedrørende sygdom,  

 internationale udsendelser, personalepolitik, suspension og afsked af  

 ikke-tjenestemandsansat  

 personale samt aktindsigtssager.
Forsvarets Personeltjeneste er endvidere  

 efter  

 det almindelige forvaltningsretlige over-/underordnelsesprincip klageinstans  

 for de afgørelser i ansættelses- og personalesager, der træffes af forsvarets  

 underordnede  

 myndigheder.
Det gælder for eksempel klager over personelbedømmelser og  

 forholdsattester, arbejdstidsadministration, klager over afslag på  

 uddannelse,  

 klager over krænkende adfærd, klager over chefers afgørelse og klager over  

 tjenesteforhold.
 Forsvarets Personeltjeneste forestår endvidere en lang  

 række opgaver vedrørende indkaldelse af værnepligtige til  

 værnepligtstjeneste.
Forsvarsministeren fungerer efter det almindelige  

 forvaltningsretlige over-/underordnelsesforhold som klageinstans for  

 Forsvarets  

 Personeltjenestes konkrete afgørelser, herunder inden for ansættelses- og  

 personaleområdet.
Dette gælder både afgørelser truffet af Forsvarets  

 Personeltjeneste som 1. instans og afgørelser truffet af Forsvarets  

 Personeltjeneste som klageinstans.
En stor del af Forsvarsministeriets  

 klagesager på dette område vedrører bl.a. afslag på ansøgning om ansættelse i  

 stillinger i forsvaret, afslag på ansøgning om optagelse på forsvarets  

 uddannelser, klager over løn- og ydelsesforhold, klager over afslag på  

 oprykning  

 til højere løntrin, klager over beordringer til andet tjenestested og klager  

 i  

 forbindelse med personelbedømmelser.
Herudover modtager Forsvarsministeriet  

 klager over en lang række andre meget forskelligartede forhold med relation  

 til  

 personellets tjeneste.
 Det skal bemærkes, at for så vidt angår personel i de  

 højeste lønrammer er det Forsvarsministeriet, der varetager ansættelse,  

 udnævnelse og beordring.
Forsvarsministeriet behandler endvidere i første instans de  

 sager, der skønnes at burde medføre afskedigelse (uansøgt afsked), jf.  

 tjenestemandslovens § 26, mens sager om afskedigelse af personale, der  

 ikke er tjenestemandsansat, behandles af Forsvarets Personeltjeneste i første  

 instans.
I sager om disciplinære forhold, samarbejdsvanskeligheder,  

 utilstrækkelige  

 evner, uegnethed eller sygdom er det således Forsvarets Personeltjeneste, der  

 træffer afgørelse om afsked af overenskomstansat og kontraktansat personel.
Lovforslaget Det foreslås, at klageadgangen til Forsvarsministeriet afskæres  

 for afgørelser truffet af Forsvarets Personeltjeneste i ansættelses- og  

 personalesager.
For en række sagstyper, som har meget afgørende og  

 indgribende betydning  

 for den person, som sagen vedrører, og hvor Forsvarsministeriet har mulighed  

 for at foretage en egentlig materiel prøvelse af afgørelsens grundlag,  

 foreslås  

 det imidlertid, at klageadgangen opretholdes.
 Forslaget om afskæring af klageadgang skal ses i lyset af  

 oprettelsen af Forsvarets Personeltjeneste som en overordnet central  

 personeladministrerende myndighed under Forsvarsministeriet, samt i lyset af  

 at  

 Forsvarsministeriets mulighed for at foretage en egentlig materiel prøvelse  

 af  

 afgørelserne i en lang række sager er yderst begrænset.
Forslaget skal endvidere ses i lyset af, at organiseringen  

 af Forsvarsministeriets departement blev ændret i efteråret 2004 med henblik  

 på  

 at opnå rationaliseringer og effektiviseringer, således at departementets  

 virksomhed  

 fokuseres mod strategisk udvikling og overordnet styring og kontrol.
Som  

 følge  

 heraf er en række opgaver på personelområdet flyttet fra Forsvarsministeriets  

 departement til Forsvarets Personeltjeneste.
Forslaget skal derfor medvirke  

 til, at ressourceanvendelsen i Forsvarsministeriet optimeres og fokuseres på  

 ministeriets  

 kerneopgaver, uden at der samtidig hermed sker en svækkelse af personellets  

 retssikkerhed, idet der i Forsvarets Personeltjeneste er den nødvendige  

 faglige, herunder juridiske ekspertise til rådighed for behandlingen af  

 ansættelses- og personalesager.
Sagerne inden for ansættelses- og personaleområdet har det  

 fællestræk, at de i høj grad baserer sig på skøn.
Til illustration kan nævnes  

 sager om optagelse på forsvarets uddannelser, hvor afgørelsen særligt bygger  

 på  

 ansøgerens opnåede resultater i forbindelse med optagelsesprøverne,  

 vedkommendes  

 egnethed, som den er kommet til udtryk ved den afsluttende samtale i  

 ansættelsesproceduren, de øvrige i sagen foreliggende oplysninger herunder om  

 den pågældendes eventuelle tidligere tjeneste i forsvaret samt antallet af  

 ledige pladser på uddannelserne.
Lignende (skønsmæssige) forhold gør sig på  

 tilsvarende vis gældende for de øvrige konkrete afgørelser på dette område.
Det er på denne baggrund Forsvarsministeriets opfattelse,  

 at den eksisterende klagemulighed til Forsvarsministeriet forekommer  

 uhensigtsmæssig.
Forsvarsministeriet lægger herved vægt på, at afgørelserne i  

 disse sager beror på skønsmæssige overvejelser af en sådan karakter, at  

 ministeriets  

 grundlag for at foretage en materiel prøvelse i sagerne er yderst begrænset.  

 Hertil kommer, at Forsvarets Personeltjeneste fungerer som den centrale  

 ansættelses- og personalemyndighed for personel i forsvaret, hvilket bl.a.  

 udmønter sig i udformning af personalepolitikker og en lang række øvrige  

 generelle retningslinier for personellet, hvorfor den eksisterende  

 klageadgang  

 til forsvarsministeren er mindre velbegrundet.
 Endelig vil Forsvarets Personeltjenestes (endelige)  

 afgørelse kunne indbringes for Folketingets Ombudsmand af den pågældende,  

 ligesom denne efter de almindelige regler om domstolsprøvelse af  

 forvaltningsakter,  

 jf. grundlovens § 63, vil kunne indbringe afgørelsen for domstolene.
 Forsvarsministeriet finder dog ikke, at den nævnte  

 klagebegrænsning bør gælde konkrete afgørelser i sager om afsked, sager om  

 erstatning og godtgørelse i forbindelse med personskade, sager om erstatning  

 for manglende opfyldelse af tjenestepligt og sager om aktindsigt i  

 ansættelses-  

 og personalesager.
Forsvarsministeriet finder, at sager, hvor der er truffet  

 afgørelse om afsked, har så indgribende betydning, at der fortsat bør være  

 adgang til at påklage Forsvarets Personeltjenestes afgørelser herom til  

 Forsvarsministeriet.
En afskedigelse på grund af for eksempel manglende  

 egnethed eller samarbejdsvanskeligheder vil således for den ansatte være af  

 en  

 så indgribende betydning, at klageadgangen i disse sager bør opretholdes.
Sager om erstatning og godtgørelse i forbindelse med  

 personskade har efter Forsvarsministeriets opfattelse ligeledes så  

 indgribende  

 betydning, at der fortsat bør være klageadgang til Forsvarsministeriet.
Dette  

 gælder både for afgørelser truffet i henhold til § 11 a i lov om  

 forsvarets personel og § 16 i lov om hjemmeværnet og de administrative  

 bestemmelser, der er udstedt i medfør heraf, for tiden Forsvarsministeriets  

 bekendtgørelse nr. 129 af 28. februar 2005 om forsvarets særlige erstatnings-  

 og godtgørelsesordning og tilhørende vejledning, samt afgørelser truffet i  

 henhold  

 til dansk rets almindelige erstatningsregler og erstatningsansvarsloven mv.  

 For  

 så vidt angår arbejdsskadesager bemærkes, at disse behandles og afgøres i  

 henhold til lov, for tiden lov nr. 422 af 10. juni 2003 om  

 arbejdsskadesikring  

 med flere senere ændringer, og lov nr. 423 af 10. juni 2003 om erstatning til  

 tilskadekomne værnepligtige m.fl.
Sagerne afgøres af andre myndigheder end  

 myndigheder  

 i forsvaret, hvorfor den foreslåede bestemmelse om afskæring af klageadgang  

 ikke har betydning for disse sager.
I forbindelse med optagelse på en lang række uddannelser i  

 forsvaret skriver personellet i tilknytning til uddannelsens påbegyndelse  

 under  

 på en tjenestepligtserklæring, i henhold til hvilken de bl.a. forpligter sig  

 til efter endt uddannelse at forrette tjeneste i forsvaret i en bestemt  

 periode,  

 hvis længde bl.a. afhænger af den pågældende uddannelse.
Såfremt personellet  

 afgår fra tjenesten inden udløbet af tjenestepligtsperioden af årsager, der  

 skyldes dem selv, er de forpligtede til helt eller delvis at tilbagebetale  

 løn  

 i uddannelsesperioden og andre uddannelsesomkostninger (erstatning) i  

 overensstemmelse med de af Forsvarsministeriet nærmere fastsatte regler mv.  

 Erstatningsbeløbene kan være af en betragteligt størrelse, og sagerne vil  

 derfor være af væsentlig og indgribende betydning for det personel, de  

 vedrører.
Forsvarsministeriet finder derfor, at klageadgangen for denne type  

 sager bør opretholdes.
Sager om afsked, sager om erstatning og godtgørelse i  

 forbindelse med personskade og sager om erstatning for manglende opfyldelse  

 af  

 tjenestepligt har efter Forsvarsministeriets opfattelse en så indgribende  

 betydning  

 for det personel, de vedrører, at sagerne klart adskiller sig fra de øvrige  

 ansættelses-  

 og personalesager, der behandles af Forsvarets Personeltjeneste, således at  

 der  

 fortsat bør være adgang til at påklage Forsvarets Personeltjenestes  

 afgørelser  

 herom til Forsvarsministeriet.
Forsvarsministeriet lægger herved også vægt  

 på,  

 at disse sager ikke i samme omfang som øvrige ansættelses- og personalesager  

 beror på skønsmæssige afvejninger af en sådan karakter, at ministeriets  

 grundlag for at foretage en materiel prøvelse i sagen er yderst begrænset.
Forsvarets Personeltjenestes afgørelser om aktindsigt i  

 ansættelses- og personalesager bør efter Forsvarsministeriets opfattelse  

 ligeledes fortsat kunne påklages til forsvarsministeren.
Forsvarsministeriet  

 lægger herved vægt på, at afgørelser om aktindsigt træffes på baggrund af de  

 i  

 henholdsvis forvaltningsloven og offentlighedsloven fastlagte betingelser, og  

 at afgørelserne derfor ikke har den skønsmæssige karakter, der kendetegner de  

 ansættelses- og personalesager, hvor klageadgangen afskæres.
 Den foreslåede begrænsning i adgangen til at klage over  

 Forsvarets Personeltjenestes afgørelser i ansættelses- og personalesager  

 afskærer ikke Forsvarsministeriet fra - som tilsynsmyndighed - at gribe ind i  

 konkrete sager, hvis Forsvarets Personeltjeneste har truffet en forkert  

 afgørelse eller begået grovere sagsbehandlingsfejl.
 Det skal endvidere bemærkes, at hvor der i øvrig lovgivning  

 er fastsat en klageadgang til forsvarsministeren, opretholdes denne  

 klageadgang  

 uanset den foreslåede bestemmelse.
 Der henvises i øvrigt til bemærkningerne til lovforslagets  

 § 1, nr. 15.
3. Lovforslagets økonomiske og administrative  

 konsekvenser for det offentlige Lovforslaget er primært udarbejdet som følge af aftalen om  

 forsvarets ordning 2005 - 2009. De personelmæssige ændringer, der følger af  

 forsvarsaftalen, er indarbejdet i det økonomiske grundlag for aftalen.
De i  

 dette lovforslag forslåede ændringer har dermed ingen økonomiske konsekvenser  

 ud over de, der er forudsat i aftalen om forsvarets ordning.
De økonomiske  

 konsekvenser  

 holdes derfor inden for forsvarets samlede bevillinger.
Nedlæggelsen af  

 mobiliseringsstyrken vil medføre administrative besparelser med hensyn til  

 vedligeholdelse af personelregistre.
Dette vil imidlertid i et vist omfang  

 blive opvejet af, at der skal afsættes administrative ressourcer til  

 oprettelse  

 og administration af totalforsvarsregisteret.
Afskæringen af klageadgangen  

 til  

 Forsvarsministeriet i en række afgørelser truffet af Forsvarets  

 Personeltjeneste i ansættelses- og personalesager må forudses at medføre  

 administrative  

 besparelser i Forsvarsministeriet, der vil blive anvendt på varetagelse af  

 Forsvarsministeriets departements primære opgaver vedrørende strategisk  

 udvikling og overordnet styring og kontrol af forsvaret.
 Forslaget skønnes ikke at have økonomiske eller  

 administrative konsekvenser for kommuner eller amtskommuner.
4. Lovforslagets økonomiske og administrative  

 konsekvenser for erhvervslivet Lovforslaget skønnes ikke at have økonomiske eller  

 administrative konsekvenser for erhvervslivet.
5. Lovforslagets miljømæssige konsekvenser Lovforslaget har ingen miljømæssige konsekvenser.
6. Lovforslagets administrative konsekvenser for  

 borgerne Lovforslaget medfører en administrativ lettelse for de værnepligtige,  

 som ikke længere skal være bundet i mobiliseringsstyrken til de er  

 henholdsvis  

 50 og 60 år.
7. Forholdet til EU-retten Lovforslaget indeholder ikke EU-retlige aspekter.
8. Vurdering af konsekvenser af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for Staten Ingen Ingen Økonomiske konsekvenser for kommuner og amtskommuner Ingen Ingen Administrative konsekvenser for Staten Ingen af betydning Ingen af betydning Administrative konsekvenser for kommuner og amtskommuner Ingen Ingen Økonomiske og administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Lovforslaget medfører en administrativ lettelse for de  

 værnepligtige, som ikke længere skal være bundet i mobiliseringsstyrken til  

 de er henholdsvis 50 og 60 år.
Ingen Forholdet til EU-retten Forslaget indeholder ikke EU-retlige aspekter 9. Hørte myndigheder og organisationer mv.
 Lovforslaget har været i høring hos følgende myndigheder og  

 organisationer:
 Statsministeriet, Finansministeriet, Justitsministeriet,  

 Udenrigsministeriet, Hovedorganisationen af Officerer i Danmark,  

 Centralforeningen for Stampersonel, Hærens Konstabel- og Korporalforening,  

 Statsansattes Kartel, StK Forsvar, Tjenestemænds- og Overenskomstansattes  

 Kartel, Overenskomstansattes Centralorganisation, Reserveofficersforeningen i  

 Danmark, Foreningen for Personel af Reserven i Danmark, Statstjenestemændenes  

 Centralorganisation II, Forsvarets Civil-Etat, Funktionærernes og  

 Tjenestemændenes  

 Fællesråd, Akademikernes Centralorganisation, Værnepligtsrådet, Dansk  

 Arbejdsgiverforening, Landsorganisationen i Danmark og Ledernes  

 Hovedorganisation.
Bemærkninger til lovforslagets enkelte bestemmelser Til § 1 Til nr. 1-3 Ifølge § 1, stk. 1, i den gældende lov om  

 forsvarets personel omfatter loven personel, der er ansat eller indkaldt til  

 tjeneste i det militære forsvar, samt militært personel, der er afskediget  

 eller hjemsendt.
Ifølge § 1, stk. 2, gælder bestemmelserne i lovens  

 § 3, § 11, stk. 2, og §§ 11 a - 11 d for alt personel  

 inden  

 for Forsvarsministeriets område, bortset fra frivillige i hjemmeværnet, jf.  

 § 1, stk. 3.
Ved »ansat« personel forstås i loven dels personel med et  

 egentligt ansættelsesforhold som tjenestemand, overenskomstansat eller  

 kontraktansat, dels personel, der har indgået rådighedskontrakt med forsvaret  

 med pligt til at forrette tjeneste, når de indkaldes i overensstemmelse med  

 kontrakten eller andre bestemmelser herom.
Ansat personel omfatter både  

 militært og civilt personel.
 Ved »indkaldt« personel forstås indkaldte værnepligtige  

 mænd og kvinder på værnepligtslignende vilkår, der er indkaldt til den første  

 samlede tjeneste eller efterfølgende tjeneste i forsvaret.
 Ved »afskediget« militært personel forstås militært personel,  

 der tidligere har været ansat.
 Ved »hjemsendt« militært personel forstås værnepligtige  

 mænd og kvinder på værnepligtslignende vilkår, der er hjemsendt efter den  

 første samlede tjeneste i forsvaret.
Som følge af forslaget om at afskære klageadgangen for en  

 lang række afgørelser truffet af Forsvarets Personeltjeneste i ansættelses-  

 og  

 personalesager, jf. lovforslagets § 1, nr. 15, foreslås der indsat en ny  

 bestemmelse som lovens § 1, stk. 4, ifølge hvilken bestemmelsen om  

 afskæring af klageadgang gælder for enhver, der er klageberettiget.
Dette  

 medfører enkelte redaktionelle konsekvensændringer i lovens § 1,  

 stk. 1 og 3.
 Der henvises i øvrigt til de almindelige bemærkninger punkt  

 2.1 og 2.8 og bemærkningerne til lovforslagets § 1, nr. 15.
Til nr. 4 § 2 i den gældende lov om forsvarets personel  

 afgrænser begrebet militært personel.
 Forslaget til formuleringen af § 2, stk. 2, 1.  

 pkt., svarer til formuleringen i gældende lov.
Den foreslåede ændring af lovens § 2, stk. 2, 2.  

 pkt., er en konsekvens af omlægningen af værnepligtsuddannelsen.
Da der ikke  

 længere uddannes værnepligtige befalingsmænd eller kvindelige befalingsmænd  

 på  

 værnepligtslignende vilkår, vil værnepligtige mænd og kvinder på  

 værnepligtslignende vilkår altid være menigt personel og dermed omfattet af  

 lovens § 2, stk. 2, 2. pkt., om menige.
 Som følge af nedlæggelsen af mobiliseringsstyrken, hvoraf  

 personel af reserven udgør en del, er der behov for at tydeliggøre begrebet  

 »personel  

 af reserven«.
 Ved personel af officersgruppen og sergentgruppen samt  

 konstabelgruppen »af reserven« forstås efter lovforslaget personel af de  

 pågældende personelgrupper, der ikke har et egentligt ansættelsesforhold som  

 tjenestemand, overenskomstansat eller kontraktansat, men som har indgået  

 rådighedskontrakt med forsvaret med pligt til at forrette tjeneste, når de  

 indkaldes i overensstemmelse med kontrakten eller andre bestemmelser herom.  

 Personel  

 af reserven er således for eksempel personel, der har tegnet  

 reaktionsstyrkekontrakt med forsvaret med henblik på bl.a. at forrette  

 tjeneste  

 uden for landets grænser, herunder tjeneste i forbindelse med opgaver, der  

 udføres efter anmodning fra internationale organisationer mv.
Med nedlæggelsen af mobiliseringsstyrken, vil begrebet »personel  

 af reserven« herefter alene omfatte personel, der har indgået en  

 rådighedskontrakt med forsvaret med pligt til at forrette tjeneste, når de  

 indkaldes i overensstemmelse med kontrakten eller andre bestemmelser herom.  

 Værnepligtigt  

 personel  

 og kvinder på  

 værnepligtslignende vilkår vil således ikke være omfattet af begrebet  

 personel  

 af reserven.
Militært personel, der er afskediget, vil heller ikke være  

 personel af reserven.
 Der henvises i øvrigt til lovforslagets almindelige  

 bemærkninger, punkt. 2.5.
Til nr. 5 Bestemmelsen lovfæster, at ingen kan ansættes eller  

 indkaldes som militært personel, før de er fyldt 18 år.
Forslaget er en følge af, at Danmark den 27. august 2002  

 har ratificeret valgfri protokol af 25. maj 2000 til FN-konventionen om  

 barnets  

 rettigheder vedrørende inddragelse af børn i væbnede konflikter.
I  

 forbindelse  

 med ratifikationen afgav Danmark erklæring om, at rekruttering af personer  

 under 18 år til de væbnede styrker ikke er tilladt i Danmark.
Den valgfri  

 protokol trådte i kraft for Danmark den 27. september 2002.
 Under hensyn til at Danmark over for FN har afgivet  

 erklæring om, at aldersgrænsen for militær tjeneste i Danmark er 18 år,  

 findes  

 det hensigtsmæssigt, at denne aldersgrænse, der er administrativt fastsat for  

 konstabler/konstabelelever og værnepligtige, nu lovfæstes.
 Der henvises i øvrigt til lovforslagets almindelige  

 bemærkninger, punkt 2.7.
Til nr. 6 Ifølge § 4, stk. 1, 2. pkt., i gældende lov om  

 forsvarets personel kan tjenestetiden for værnepligtige ikke overstige i alt  

 27  

 måneder.
 Det foreslås, at bestemmelsen ændres, således at  

 tjenestetiden for værnepligtige ikke kan overstige i alt 12 måneder.
Værnepligtsuddannelsen (den første samlede tjeneste) skal  

 sætte de værnepligtige i stand til at løse samfundsrelaterede opgaver i  

 totalforsvarsregi.
Værnepligtsuddannelsen gennemføres nu for hovedparten af  

 de  

 værnepligtige over 4 måneder, hvor den værnepligtige modtager en  

 totalforsvarsuddannelse.
I søværnet omfatter værnepligtsuddannelsen tillige  

 et  

 antal sejldage.
Herudover indkaldes værnepligtige til varetagelse af opgaver  

 i  

 relation til forsvarets forpligtelser over for kongehuset, herunder til Den  

 Kongelige Livgarde og Gardehusarregimentets Hesteskadron.
Værnepligtige til  

 sådan tjeneste indkaldes for tiden i henholdsvis 8 og 12 måneder.
Endvidere  

 indkaldes et antal værnepligtige - for tiden i 9 måneder - med henblik på at  

 indgå i besætningen på Kongeskibet Dannebrog.
Der uddannes ikke længere  

 værnepligtige befalingsmænd (sergenter og løjtnanter).
 Efter gennemgangen af den første samlede tjeneste i  

 forsvaret hjemsendes de værnepligtige og overføres til forsvarets  

 totalforsvarsstyrke, hvor de har pligt til i en periode på 3 år fra datoen  

 for  

 hjemsendelsen at forrette tjeneste i totalforsvaret (efterfølgende tjeneste),  

 jf. nærmere lovforslagets § 1, nr. 10 og nr. 12. De værnepligtige mænd,  

 der har forrettet den ovenfor omtalte længerevarende første samlede tjeneste  

 ved Den Kongelige Livgarde, Gardehusarregimentets Hesteskadron og Kongeskibet  

 Dannebrog i forbindelse med varetagelse af opgaver i relation til forsvarets  

 forpligtelser over for kongehuset, forudses dog ikke overført til forsvarets  

 totalforsvarsstyrke.
 Forsvarsministeren fastsætter tjenestetidens længde, jf.  

 lovens § 4, stk. 1, 1. pkt.. Længden af den første samlede tjeneste  

 og den efterfølgende tjeneste kan for den enkelte værnepligtige ifølge  

 lovforslaget  

 ikke overstige i alt 12 måneder.
 Det forudses, at tjenestetiden for kvinder på  

 værnepligtslignende vilkår vil være den samme som for de værnepligtige mænd.
 Forsvarets behov for værnepligtige er styrende for antallet  

 af unge mænd, der indkaldes til aftjening af værnepligt, og kvinder, der  

 antages på værnepligtslignende vilkår.
 Der henvises i øvrigt til lovforslagets almindelige  

 bemærkninger, punkt 2.2 og 2.4.
Til nr. 7 Ifølge § 4, stk. 5, 2. led, i gældende lov om forsvarets  

 personel kan værnepligtige under tjenesten i forsvaret anvendes i  

 overensstemmelse med deres uddannelse.
Med nedlæggelsen af mobiliseringsstyrken er der ikke  

 længere behov for bestemmelsen.
Alle værnepligtige, bortset fra værnepligtige  

 der indkaldes til Den Kongelige Livgarde, Gardehusarregimentets Hesteskadron  

 og Kongeskibet Dannebrog, modtager en grunduddannelse uafhængig af deres  

 civile  

 uddannelse og placeres herefter i forsvarets totalforsvarsstyrke uafhængigt  

 af  

 deres civile uddannelse.
 Det foreslås derfor, at § 4, stk. 5, 2. led,  

 ophæves.
 Der henvises i øvrigt til lovforslagets almindelige  

 bemærkninger, punkt 2.2.
Til nr. 8 Ifølge § 5 i gældende lov om forsvarets personel kan  

 militære tjenestemænd, såfremt tjenstlige grunde gør det ønskeligt, efter  

 ansøgning afskediges med egenpension i henhold til lov om  

 tjenestemandspension,  

 når de samtidig ansættes i reserven.
Nedlæggelsen af mobiliseringsstyrken har gjort bestemmelsen  

 overflødig.
Det foreslås derfor, at bestemmelsen ophæves.
 Der henvises i øvrigt til lovforslagets almindelige  

 bemærkninger, punkt 2.5.
Til nr. 9 Ifølge § 6 i gældende lov om forsvarets personel kan  

 bestemmelsen i § 27 i lov om tjenestemænd i staten, folkeskolen og  

 folkekirken fraviges, når forholdene taler for det.
 Ved lov nr. 208 af 28. april 1993 blev tjenestemandslovens  

 titel ændret til »lov om tjenestemænd«.
 Det foreslås på den baggrund, at der i lov om forsvarets  

 personel § 6 fortages en redaktionel ændring i overensstemmelse med den  

 foretagne ændring af tjenestemandslovens titel.
Til nr. 10 Det foreslås i bestemmelsen, at hjemsendte værnepligtige og  

 hjemsendte kvinder på værnepligtslignende vilkår har pligt til at forrette  

 tjeneste i totalforsvaret (efterfølgende tjeneste). Pligten ophører, når der  

 er  

 forløbet 3 år fra datoen for hjemsendelsen fra den første samlede tjeneste,  

 medmindre den pågældende er aktiveret i totalforsvaret ved udløbet af 3-års  

 perioden.
I sidstnævnte tilfælde ophører pligten ved udløbet af  

 aktiveringsperioden.  

 Det foreslås, at forsvarsministeren bemyndiges til at fastsætte nærmere  

 regler  

 om pligten til at forrette tjeneste i totalforsvaret.
Hjemmelen kan bl.a.  

 anvendes til at fastsætte regler om omfanget af forpligtelsen og proceduren  

 for  

 indkaldelse til denne tjeneste mv.
Bestemmelsen forudses at skulle gælde for værnepligtige  

 mænd og kvinder på værnepligtslignende vilkår, der er hjemsendt efter at have  

 gennemgået den første samlede tjeneste i forsvaret, hvor de har modtaget en  

 totalforsvarsuddannelse.
De værnepligtige mænd og kvinder på  

 værnepligtslignende  

 vilkår, der har forrettet den ovenfor i bemærkningerne til § 1, nr. 6,  

 omtalte længerevarende første samlede tjeneste ved Den Kongelige Livgarde,  

 Gardehusarregimentets Hesteskadron og Kongeskibet Dannebrog i forbindelse med  

 varetagelse af opgaver i relation til forsvarets forpligtelser over for  

 kongehuset, forudses ikke overført til forsvarets totalforsvarsstyrke, og  

 derfor heller ikke omfattet af pligten til at forrette tjeneste i  

 totalforsvaret efter hjemsendelsen.
 Forsvarsministeren fastsætter længden af den efterfølgende  

 tjeneste, jf. lovforslagets § 1, nr. 6. På nuværende tidspunkt forudses,  

 at den efterfølgende tjeneste i totalforsvaret højst kan udgøre sammenlagt 3  

 måneder, som kan afvikles over flere perioder eller samlet afhængigt af det  

 konkrete  

 behov for personel til løsning af totalforsvarsopgaver.
 Der henvises i øvrigt til lovforslagets almindelige  

 bemærkninger, punkt 2.4.
 Der henvises endvidere til bemærkningerne til lovforslagets  

 § 1, nr. 6 og 12.
Til nr. 11 Efter § 8 i gældende lov om forsvarets personel har  

 personel af reserven samt personel, der er meddelt tjenestefrihed, eller hvis  

 kontrakt er midlertidigt ophævet, pligt til at forrette tjeneste, når det  

 skønnes nødvendigt af hensyn til landets sikkerhed.
 Det foreslås, at § 8 ophæves i sin nuværende form.
 Indholdet af gældende lovs § 8 for så vidt angår  

 personel af reserven foreslås indføjet i § 9, stk. 2, i lov om  

 forsvarets personel, mens indholdet af § 8 for så vidt angår personel,  

 der  

 er meddelt tjenestefrihed, eller hvis kontrakt er midlertidigt ophævet,  

 foreslås indskrevet som § 9, stk. 3, i lov om forsvarets personel,  

 jf. lovforslagets § 10, nr. 12.
Efter § 8 a i gældende lov om forsvarets personel har  

 kvindelige menige på værnepligtslignende vilkår, der er hjemsendt, pligt til  

 at  

 forrette tjeneste under krig eller andre ekstraordinære forhold efter nærmere  

 regler fastsat af forsvarsministeren.
Denne bestemmelse fastlægger kvindernes  

 forpligtelse efter hjemsendelsen fra den første samlede tjeneste som følge af  

 placeringen i mobiliseringsstyrken.
Da mobiliseringsstyrken nedlægges, er der  

 ikke længere behov for bestemmelsen, hvorfor den foreslås ophævet.
 Med mobiliseringsstyrkens nedlæggelse og kvindernes  

 placering i totalforsvarsstyrken er der behov for en redefinition af  

 kvindernes  

 forpligtelser efter hjemsendelsen.
 De pligter, der påhviler kvinder på værnepligtslignende  

 vilkår, der er hjemsendt efter gennemgang af den første samlede tjeneste i  

 forsvaret, fremgår af forslaget til § 7 og § 9, stk. 1, i lov  

 om  

 forsvarets personel, jf. lovforslagets § 1, nr. 10 og nr. 12.  

 Forpligtelserne svarer til forpligtelserne for værnepligtige mænd.
 Der henvises endvidere til bemærkningerne til lovforslagets  

 § 1, nr. 10 og 12.
 Der henvises i øvrigt til lovforslagets almindelige  

 bemærkninger, punkt 2.3 - 2.6.
Til nr. 12 Med nedlæggelsen af mobiliseringsstyrken, herunder reserven  

 i dens nuværende form, er der behov for at foretage ændringer i § 9 i  

 lov  

 om forsvarets personel.
 Som § 9, stk. 1, foreslås en bestemmelse,  

 hvorefter forsvarsministeren under krig eller andre ekstraordinære forhold og  

 i  

 katastrofetilfælde kan indkalde hjemsendte værnepligtige og hjemsendte  

 kvinder  

 på værnepligtslignende vilkår, der har pligt til at forrette tjeneste i  

 totalforsvaret, jf. lovforslagets § 1, nr. 10.
Udtrykket »under krig eller andre ekstraordinære forhold« i  

 den foreslåede bestemmelse skal forstås som omfattende både begrebet »under  

 krig eller andre ekstraordinære forhold« og begrebet »når det skønnes  

 nødvendigt  

 af hensyn til landets sikkerhed« i gældende lov.
Det kan udledes af  

 bemærkningerne  

 til gældende lovs § 8, jf.
Folketingstidende 1981/1982, tillæg A, sp.  

 1373, at udtrykket »når det skønnes nødvendigt af hensyn til landets  

 sikkerhed«  

 er bredere end udtrykket »under krig eller andre ekstraordinære forhold«.
Det  

 har ikke været muligt nærmere at fastlægge forskellen mellem begreberne  

 »under  

 krig eller andre ekstraordinære forhold« og »når det skønnes nødvendigt af  

 hensyn til landets sikkerhed« i gældende lov.
Efter Forsvarsministeriets  

 opfattelse vil det heller ikke være nødvendigt at bevare en sådan opdeling,  

 hvorfor begrebet »når det skønnes nødvendigt af hensyn til landets sikkerhed«  

 fremover vil være indeholdt i udtrykket »under krig eller andre  

 ekstraordinære  

 forhold« i loven.
 Ved udtrykket »krig« forstås i den foreslåede bestemmelse,  

 at danske styrker i eller uden for riget er i væbnet konflikt.
Udtrykket »andre ekstraordinære forhold« i den foreslåede  

 bestemmelse omfatter en truende situation, hvor statens handlefrihed og  

 sikkerhed er under en åbenbar militær trussel.
Udtrykket »andre  

 ekstraordinære  

 forhold« omfatter endvidere situationer, hvor statens sikkerhed og den  

 offentlige sikkerhed eller statens interesser eller offentlige interesser  

 direkte eller indirekte er truet, for eksempel som følge af et terrorangreb  

 eller risiko herfor.
Der kan tænkes andre situationer.
 Udtrykket »under krig eller andre ekstraordinære forhold«  

 vil i øvrigt skulle fortolkes i takt med udviklingen i den  

 sikkerhedspolitiske  

 situation.
 Ved udtrykket »katastrofetilfælde« forstås i den foreslåede  

 bestemmelse større katastrofer og ulykker, herunder også følger af krigs-  

 eller  

 terrorhandlinger.
 Der vil således kunne forekomme situationer, der kan være  

 omfattet både af udtrykket »under krig eller andre ekstraordinære forhold« og  

 af udtrykket »i katastrofetilfælde«.
Ved den foreslåede bestemmelse er der i forhold til  

 gældende lov tale om en udvidelse af de situationer, hvor mødepligten for  

 hjemsendte værnepligtige mænd og hjemsendte kvinder på værnepligtslignende  

 vilkår kan aktiveres.
Dette er en naturlig følge af, at forsvaret omlægges  

 fra  

 at være et mobiliseringsforsvar til bl.a. at være målrettet mod  

 totalforsvarsopgaver.
Som § 9, stk. 2, foreslås en bestemmelse, ifølge  

 hvilken ansatte i forsvaret har pligt til at forrette tjeneste under krig  

 eller  

 andre ekstraordinære forhold og i katastrofetilfælde, og ifølge hvilken de  

 ansatte ikke kan forlange ansættelsesforholdet eller rådighedskontrakten  

 bragt  

 til ophør under de nævnte forhold.
Udtrykkene »under krig eller andre  

 ekstraordinære forhold« og »katastrofetilfælde« skal forstås på samme måde  

 som  

 i forslaget til § 9, stk. 1, i lov om forsvarets personel, jf.  

 ovenfor.
 Den foreslåede bestemmelse svarer i vidt omfang til  

 § 9, stk. 2, i den gældende lov om forsvarets personel, dog således  

 at  

 de situationer, hvor ansatte i forsvaret ikke kan forlange  

 ansættelsesforholdet  

 eller rådighedskontrakten bragt til ophør, er udvidet, dels som følge af den  

 ændrede fortolkning af begrebet »under krig eller andre ekstraordinære  

 forhold«,  

 jf. ovenfor, dels som følge af, at katastrofetilfælde nu også er omfattet.  

 Samtidig præciseres det i bestemmelsen, at ansatte i forsvaret har pligt til  

 at  

 forrette tjeneste under krig eller andre ekstraordinære forhold og i  

 katastrofetilfælde.
 Udvidelsen af de situationer, hvor ansatte i forsvaret ikke  

 kan forlange ansættelsesforholdet eller rådighedskontrakten bragt til ophør,  

 skal ses i sammenhæng med, at forsvaret omlægges fra at være et  

 mobiliseringsforsvar  

 til at være at målrettet mod internationale opgaver og mod  

 totalforsvarsopgaver.
 Præciseringen i bestemmelsen af, at ansatte i forsvaret har  

 pligt til at forrette tjeneste under krig eller andre ekstraordinære forhold  

 og  

 i katastrofetilfælde svarer i vidt omfang til det, der gælder efter den  

 nuværende lovgivning, dog således at der er sket en udvidelse, bl.a. som  

 følge  

 af den ændrede fortolkning af begrebet »under krig eller andre ekstraordinære  

 forhold« og som følge af, at katastrofetilfælde nu er omfattet, jf. ovenfor.
For mandligt militært personel gælder efter de nuværende  

 regler som følge af værnepligten en pligt til at forrette tjeneste under krig  

 eller andre ekstraordinære forhold.
For kvindelige menige på  

 værnepligtslignende  

 vilkår følger en tilsvarende pligt af gældende lovs § 8 a.
Personel af  

 reserven har ifølge gældende lovs § 8 pligt til at forrette tjeneste,  

 når  

 det skønnes nødvendigt af hensyn til landets sikkerhed, hvorunder bl.a.  

 forstås  

 krig eller andre ekstraordinære forhold.
På baggrund af at den tidsmæssige  

 udstrækning af værnepligten foreslås begrænset i forhold til gældende lov,  

 jf.  

 lovforslagets § 1, nr. 6 og nr. 10, finder Forsvarsministeriet det  

 hensigtsmæssigt, at det nu fremgår udtrykkeligt af lov om forsvarets personel  

 § 9, stk. 2, at ansatte i forsvaret har pligt til at forrette  

 tjeneste under krig eller andre ekstraordinære forhold og i  

 katastrofetilfælde.
Det skal i øvrigt bemærkes, at forpligtelsen til at  

 forrette tjeneste under krig eller andre ekstraordinære forhold og i  

 katastrofetilfælde vil være en naturlig følge af den pågældendes  

 ansættelsesforhold  

 eller kontraktforhold i forsvaret lige som en lang række andre forpligtelser,  

 der ikke fremgår af lov om forsvarets personel.
Disse andre forpligtelser,  

 herunder for eksempel forpligtelser til at forrette tjeneste i andre tilfælde  

 end nævnt i loven og bestemmelser om uopsigelighed i en periode eller i visse  

 situationer, gælder ved siden af den foreslåede lovbestemmelse, og der kan  

 således ikke sluttes modsætningsvis fra lovbestemmelsen, men der må tages  

 udgangspunkt i det enkelte ansættelses- eller kontraktforhold.
 Den foreslåede bestemmelse i § 9, stk. 2, gælder  

 både militært og civilt personel.
Forslaget til lov om forsvarets personel § 9,  

 stk. 3, svarer i væsentligt omfang til gældende lovs § 8 bortset  

 fra,  

 at personel af reserven ikke nævnes i bestemmelsen, og at bestemmelsen er  

 udvidet  

 til også at gælde katastrofetilfælde.
Personel af reserven er omfattet af  

 forslaget til lovens § 9, stk. 2, jf. ovenfor.
 Forslaget til lov om forsvarets personel, § 9,  

 stk. 4, svarer med en sproglig ændring og den ændrede fortolkning af  

 udtrykket »krig eller andre ekstraordinære forhold«, jf. ovenfor, til  

 gældende  

 lovs § 9, stk. 4. Den foreslåede bestemmelse gælder for ansatte.  

 Den  

 foreslåede bestemmelse forudses alene anvendt i situationer, hvor de  

 nationaløkonomiske  

 forhold på grund af krig eller andre ekstraordinære forhold gør det påkrævet,  

 at de ansatte ikke ydes løn mv. i henhold til de aftalte overenskomster mv.
 For så vidt angår værnepligtige har forsvarsministeren i gældende  

 lovs § 4, stk. 3, hjemmel til at fastsætte de pågældendes aflønning  

 mv., herunder også ved indkaldelser under krig eller andre ekstraordinære  

 forhold og i katastrofetilfælde.
 Der henvises i øvrigt til lovforslagets almindelige  

 bemærkninger, punkt 2.3 - 2.6.
Til nr. 13 Ifølge § 9 a i den gældende lov om forsvarets  

 personel, kan kvindeligt militært personel, der er afskediget eller  

 hjemsendt,  

 og for hvem militær tjeneste af enhver art efter foreliggende oplysninger må  

 anses for at være uforenelig med deres samvittighed, af forsvarsministeren  

 fritages for militær tjeneste.
Forsvarsministeren fastsætter nærmere regler  

 herom.
Forsvarsministerens afgørelseskompetence er blevet  

 delegeret.
Ved vurderingen af, om en anmodning om fritagelse efter § 9 a  

 kan anses for fyldestgørende samvittighedsmæssigt begrundet, anlægges  

 kriterier  

 svarende til dem, som anvendes ved afgørelser efter lov om værnepligtens  

 opfyldelse ved civilt arbejde for så vidt angår værnepligtige mænd.
Som følge af mobiliseringsstyrkens nedlæggelse har  

 kvindeligt militært personel, der er afskediget, ikke nogen mødepligt ved det  

 militære forsvar som følge af det tidligere ansættelsesforhold.
Der er derfor  

 ikke behov for en bestemmelse, hvorefter kvindeligt militært personel, der er  

 afskediget, kan fritages for militær tjeneste.
Det foreslås derfor, at lov om  

 forsvarets personel § 9 a justeres, således at afskediget kvindeligt  

 militært personel ikke længere omfattes af bestemmelsen.
 § 9 a i lov om forsvarets personel vil herefter gælde  

 for kvindeligt militært personel, der er hjemsendt, det vil sige hjemsendte  

 kvinder på værnepligtslignende vilkår, der i henhold til lovforslagets  

 § 1, nr. 10, har pligt til at forrette tjeneste i totalforsvaret.  

 Kvindernes forpligtelse til at forrette tjeneste i totalforsvaret kan ikke  

 bringes til ophør ved afsked, opsigelse eller ophævelse af kontrakten om  

 antagelse på værnepligtslignende vilkår.
 Der henvises i øvrigt til lovforslagets almindelige  

 bemærkninger, punkt 2.4 og 2.5.
Til nr. 14 Efter § 10 i den gældende lov om forsvarets personel  

 kan værnepligtige overføres til tjeneste i hjemmeværnet.
Som følge af nedlæggelsen af mobiliseringsstyrken og af, at  

 de værnepligtige efter hjemsendelsen fra den første samlede tjeneste placeres  

 i  

 forsvarets totalforsvarsstyrke, og af at de hjemsendte værnepligtiges  

 rådighedsforpligtelse  

 foreslås begrænset til som hovedregel at vare 3 år fra hjemsendelsesdatoen,  

 jf.  

 lovforslagets § 1, nr. 10, skønnes der ikke længere behov for  

 bestemmelsen.
Det skal endvidere bemærkes, at der i en årrække ikke har været  

 værnepligtige i hjemmeværnet eller værnepligtige med en mobiliseringsfunktion  

 i  

 hjemmeværnet som en følge af selve værnepligtsforholdet.
 På denne baggrund foreslås det, at § 10 i lov om  

 forsvarets personel ophæves.
 Der henvises i øvrigt til lovforslagets almindelige  

 bemærkninger, punkt 2.3 og 2.4.
 Der henvises endvidere til lovforslagets § 2, nr. 1.
Til nr. 15 Forslaget til lov om forsvarets personel § 13 a  

 regulerer den administrative klageadgang med hensyn til konkrete afgørelser  

 truffet af Forsvarets Personeltjeneste som ansættelses- og  

 personaleadministrativ myndighed i sager vedrørende personel ved myndigheder  

 under Forsvarsministeriet.
Klagebegrænsningen gælder såvel afgørelser, der er truffet  

 af Forsvarets Personeltjeneste som første instans, som afgørelser, der er  

 truffet af Forsvarets Personeltjeneste som rekursinstans.
Afgørelser i sager  

 om  

 afsked, sager om erstatning og godtgørelse i forbindelse med personskade,  

 sager  

 om erstatning for manglende opfyldelse af tjenestepligt og sager om  

 aktindsigt  

 i ansættelses- og personalesager omfattes ikke af klagebegrænsningsreglerne.
Det skal endvidere bemærkes, at der for visse typer af  

 sager ved lov kan være fastsat klageadgang til forsvarsministeren.
Dette  

 gælder  

 for eksempel visse afgørelser, der træffes i henhold til  

 værnepligtslovgivningen.  

 Såfremt der er fastsat klageadgang ved lov, afskæres klageadgangen ikke i  

 henhold  

 til den foreslåede bestemmelse.
Bestemmelsens 1. pkt. fastsætter, at Forsvarets  

 Personeltjenestes afgørelser i sager om afsked, sager om erstatning og  

 godtgørelse i forbindelse med personskade, sager om erstatning for manglende  

 opfyldelse af tjenestepligt og sager om aktindsigt i ansættelses- og  

 personalesager fortsat skal kunne påklages til forsvarsministeren i samme  

 omfang som hidtil.
Det gælder såvel afgørelser truffet af Forsvarets  

 Personeltjeneste som første instans, som afgørelser, hvor Forsvarets  

 Personeltjeneste træffer afgørelse som rekursinstans for afgørelser truffet  

 af  

 andre myndigheder under Forsvarsministeriet.
Efter bestemmelsens 2. pkt. afskæres den almindelige  

 klageadgang til forsvarsministeren for så vidt angår Forsvarets  

 Personeltjenestes øvrige konkrete afgørelser i ansættelses- og  

 personalesager.  

 Med bestemmelsen afskæres adgangen til at påklage såvel afgørelsens  

 materielle  

 indhold som spørgsmål om sagsbehandlingsfejl, der måtte knytte sig til  

 afgørelsen, som f.eks. manglende begrundelse og inhabilitet mv.
Bestemmelsen  

 indebærer, at Forsvarets Personeltjenestes afgørelser i disse sager er  

 endelige.
Ved afgørelser forstås i denne forbindelse både afgørelser i  

 forvaltningslovens forstand og andre afgørelser mv.
 Såfremt der er fastsat klageadgang ved lov, afskæres  

 klageadgangen ikke.
 Der henvises i øvrigt til lovforslagets almindelige  

 bemærkninger, punkt 2.8.
Til § 2 Til nr. 1 I henhold til § 6, stk. 1, i gældende lov om  

 hjemmeværnet omfatter loven:
 1)  

 	  

 Personel, der er  

 ansat eller indkaldt til tjeneste i hjemmeværnet.
 2)  

 	  

 Frivillige i  

 hjemmeværnet.
Ved personel, der er »indkaldt til tjeneste i hjemmeværnet«,  

 forstås værnepligtigt personel.
I henhold til § 10 i den gældende lov om  

 forsvarets personel kan værnepligtige overføres til tjeneste i hjemmeværnet.
Som følge af nedlæggelsen af mobiliseringsstyrken og af, at  

 de værnepligtige efter hjemsendelsen fra den første samlede tjeneste placeres  

 i  

 forsvarets totalforsvarsstyrke, og af at de hjemsendte værnepligtiges  

 rådighedsforpligtelse  

 foreslås begrænset til som hovedregel at vare 3 år fra hjemsendelsesdatoen,  

 jf.  

 lovforslagets § 1, nr. 10, skønnes der ikke længere behov for  

 muligheden for at overføre  

 værnepligtige til tjeneste i hjemmeværnet.
Det skal endvidere bemærkes, at  

 der  

 i en årrække ikke har været værnepligtige i hjemmeværnet eller værnepligtige  

 med en mobiliseringsfunktion i hjemmeværnet som en følge af selve  

 værnepligtsforholdet.
 På denne baggrund foreslås det, at § 6, stk. 1,  

 nr. 1, i lov om hjemmeværnet ændres, således at hjemmeværnets personel ikke  

 længere omfatter værnepligtige.
 Der henvises i øvrigt til lovforslagets almindelige  

 bemærkninger, punkt 2.3 og 2.4.
 Der henvises endvidere til lovforslagets § 1, nr. 14.
Til § 3 Det foreslås, at loven træder i kraft den 1. juli 2006.
 § 1, nr. 5, er en lovfæstelse af ordninger, der  

 allerede er gennemført ved administrative bestemmelser og således allerede  

 trådt i kraft.
 § 1, nr. 15, gælder for afgørelser, der træffes af  

 Forsvarets Personeltjeneste på ikrafttrædelsesdagen eller senere.
Bilag Lovforslaget sammenholdt med gældende lov Gældende formulering Lovforslaget Lov om forsvarets personel § 1 I lov om forsvarets personel, jf. lovbekendtgørelse nr. 81 af  

 12. februar 2004, som ændret ved § 39 i lov nr. 530 af 24. juni 2005,  

 foretages følgende ændringer:
 § 1.  

  

 Loven  

 omfatter personel, der er ansat eller indkaldt til tjeneste i det militære  

 forsvar, samt militært personel, der er afskediget eller hjemsendt, jf. dog  

 stk. 2 og 3.
 Stk. 2  

.
1.  

  

 I  

  

 § 1, stk. 1,  

  

 ændres », jf.  

 dog stk. 2 og 3.« til: », jf. dog stk. 2-4.« § 1.
 Stk. 3.  

  

 Loven  

 omfatter ikke frivillige i hjemmeværnet.
 2.  

  

 I  

  

 § 1, stk. 3  

  

 , indsættes efter  

 »hjemmeværnet«: », jf. dog stk. 4«.
 3.  

  

 I  

  

 § 1  

  

 indsættes som stk. 4:
»  

 Stk. 4.  

  

 Bestemmelsen i § 13 a gælder for enhver, som er klageberettiget.« § 2.
 Stk. 2.  

  

 Befalingsmænd  

 omfatter personel af officersgruppen og sergentgruppen af linien og reserven.  

 Menige omfatter personel af konstabelgruppen af linien og reserven,  

 konstabelelever, værnepligtige menige og kvindelige menige på  

 værnepligtslignende vilkår.
 4.  


  

 § 2, stk. 2,  

  

 affattes således:
»  

 Stk. 2.  

  

 Befalingsmænd omfatter personel af officersgruppen og sergentgruppen af  

 linjen og reserven.
Menige omfatter personel af konstabelgruppen af linjen og  

 reserven, konstabelelever, værnepligtige og kvinder på værnepligtslignende  

 vilkår.« 5.  

  

 I  

  

 § 2  

  

 indsættes som stk. 3:
»  

 Stk. 3.  

  

 Ingen  

 kan ansættes eller indkaldes som militært personel, før de er fyldt 18 år.« § 4.  

  

 Forsvarsministeren  

 fastsætter antallet af værnepligtige, der årligt indkaldes til forsvaret, og  

 fastsætter tjenestetidens længde.
Denne kan ikke overstige i alt 27 måneder.
 Stk. 2  

.
 6.  

  

 I  

  

 § 4, stk. 1, 2. pkt.,  

  

 ændres  

 »27 måneder« til: »12 måneder«.
 § 4.
 Stk. 5.  

  

 Værnepligtige skal give vedkommende militære myndigheder de oplysninger om  

 deres uddannelsesforhold, der har betydning for værnepligtstjenesten, og kan  

 under tjenesten anvendes i overensstemmelse med deres uddannelse.
 7.  

  

 I  

  

 § 4, stk. 5,  

  

 udgår: », og  

 kan under tjenesten anvendes i overensstemmelse med deres uddannelse«.
 § 5.  

  

 Militære  

 tjenestemænd kan, såfremt tjenstlige grunde gør det ønskeligt, efter  

 ansøgning  

 afskediges med egenpension i henhold til lov om tjenestemandspension, når de  

 samtidig ansættes i reserven.
 8.  


  

 § 5  

  

 ophæves.
 § 6.  

  

 Bestemmelsen i § 27 i lov om tjenestemænd i staten, folkeskolen og  

 folkekirken kan fraviges, når forholdene taler for det.
 9.  

  

 I  

  

 § 6  

  

 udgår: »i staten, folkeskolen  

 og folkekirken«.
 § 7.  

  

 Pligten  

 til at forrette tjeneste i forsvaret ophører for ikke-tjenstgørende  

 befalingsmænd og menige ved udgangen af det år, hvori de pågældende fylder  

 henholdsvis 60 og 50 år, jf. dog § 9, stk. 3.
 10.  


  

 § 7  

  

 affattes således:
»  

 § 7.  

  

 Hjemsendte  

 værnepligtige og hjemsendte kvinder på værnepligtslignende vilkår har pligt  

 til at forrette tjeneste i totalforsvaret, jf. § 9, stk. 1. Pligten  

 ophører, når der er forløbet 3 år fra datoen for hjemsendelsen fra den første  

 samlede tjeneste, medmindre den pågældende er aktiveret i totalforsvaret ved  

 udløbet af 3-års perioden.
I sidstnævnte tilfælde ophører pligten ved udløbet  

 af aktiveringsperioden.
Forsvarsministeren kan fastsætte nærmere regler om  

 pligten til at forrette tjeneste i totalforsvaret.« § 8.  

  

 Personel  

 af reserven samt personel, der er meddelt tjenestefrihed, eller hvis kontrakt  

 er midlertidigt ophævet, har pligt til at forrette tjeneste, når det skønnes  

 nødvendigt af hensyn til landets sikkerhed.
 11.  


  

 § 8  

  

 og  

  

 §  

  

    

  

 8 a  

  

 ophæves.
 § 8 a.  

  

 Kvindelige  

 menige på værnepligtslignende vilkår, der er hjemsendt, har pligt til at  

 forrette tjeneste under krig eller andre ekstraordinære forhold efter nærmere  

 regler fastsat af forsvarsministeren.
 § 9.  

  

 Forsvarsministeren kan under krig eller andre ekstraordinære forhold foretage  

 de nødvendige indkaldelser af personel.
 Stk. 2.  

  

 Under de forhold, der er nævnt i stk. 1, kan ansatte i forsvaret  

 ikke forlange ansættelsesforholdet bragt til ophør.
 Stk. 3.  

  

 Befalingsmænd, der er afskediget med pension, har under de forhold, der  

 er nævnt i stk. 1, pligt til at forrette tjeneste i forsvaret indtil det  

 fyldte 65. år.
 Stk. 4.  

  

 Personel, der forretter tjeneste under de forhold, der er nævnt i  

 stk. 1, ydes løn mv. efter regler, der fastsættes af forsvarsministeren.
 12  

.  



  

 § 9  

  

 affattes således:
»  

 § 9.  

  

 Forsvarsministeren kan indkalde hjemsendte værnepligtige og hjemsendte  

 kvinder på værnepligtslignende vilkår, jf. § 7, 1)  

 	  

 under krig eller  

 andre ekstraordinære forhold og 2)  

 	  

 i katastrofetilfælde.
 Stk. 2.  

  

 Under de forhold, der er nævnt i stk. 1, har ansatte i forsvaret pligt  

 til at forrette tjeneste og kan ikke forlange ansættelsesforholdet eller  

 rådighedskontrakten bragt til ophør.
 Stk. 3.  

  

 Ansatte, der er meddelt tjenestefrihed, eller hvis kontrakt er midlertidigt  

 ophævet, har pligt til at forrette tjeneste under de forhold, der er nævnt i  

 stk. 1.
Stk. 4.  

  

 Ansatte,  

 der forretter tjeneste under de forhold, der er nævnt i stk. 1, nr. 1,  

 ydes løn mv. efter regler, der fastsættes af forsvarsministeren.« § 9 a.  

  

 Kvindeligt militært personel, der er afskediget eller hjemsendt, og for hvem  

 militær tjeneste af enhver art efter foreliggende oplysninger må anses for at  

 være uforenelig med deres samvittighed, kan af forsvarsministeren fritages  

 for militær tjeneste.
Forsvarsministeren fastsætter nærmere regler herom.
 13.  

  

 I  

  

 § 9 a  

  

 udgår: »afskediget eller«.
 § 10.  

  

 Værnepligtige  

 kan overføres til tjeneste i hjemmeværnet.
 14.  


  

 § 10  

  

 ophæves.
 15.  

  

 Efter § 13  

 indsættes i kapitel 4:
»  

 § 13 a.  

 Forsvarets Personeltjenestes afgørelser i sager om afsked, sager om  

 erstatning og godtgørelse i forbindelse med personskade, sager om erstatning  

 for manglende opfyldelse af tjenestepligt og sager om aktindsigt i  

 ansættelses-  

 og personalesager kan påklages til forsvarsministeren.
Andre afgørelser  

 truffet af Forsvarets Personeltjeneste i ansættelses- og personalesager kan  

 ikke påklages til forsvarsministeren, med mindre andet er fastsat ved lov.« Lov om hjemmeværnet § 2 I lov om hjemmeværnet, jf. lovbekendtgørelse nr. 80 af 12.  

 februar 2004, foretages følgende ændring:
 § 6.  

  

 Hjemmeværnets personel omfatter:
 1)  

 	  

 Personel, der er  

 ansat eller indkaldt til tjeneste i hjemmeværnet.
 2)  

 	  

 Frivillige i  

 hjemmeværnet.
 Stk. 2.
 1.  

  

 I  

  

 § 6,  

 stk. 1, nr. 1,  

  

 udgår: »eller indkaldt«.
