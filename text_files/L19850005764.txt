 Den 29. april 1985 undertegnedes i Beijing en overenskomst mellem Danmark  

 og Kina, i medfør af hvilken den danske regering yder Kina et statslån på 240  

 millioner kroner.
 Ifølge overenskomsten, som trådte i kraft på datoen for undertegnelsen, er  

 lånet rentefrit og skal, efter en afdragsfri periode på 10 år, tilbagebetales  

 i 50 halvårlige rater a 4.800.000 kroner, første gang den 1. oktober 1995,  

 sidste gang den 1. april 2020.
Lånet er aftalt udnyttet i forbindelse med indkøb i Danmark af udstyr og  

 tjenesteydelser til mejerioplærings- og forskningscentret i Shanghai samt til  

 forskningscentret for svineavl i Hubei-provinsen.
Foruden disse to fuldt  

 statslånsfinansierede projekter vil andre projekter blive finansieret over  

 blandede kreditter; denne finansieringsform er gældende ved finansieringen af  

 udstyr og tjenesteydelser til to cementprojekter, et  

 spildevandsrensningsprojekt inden for celluloseindustrien samt udstyr,  

 behandlings- og køleanlæg til levnedsmiddelindustrien.
Endvidere agtes lånet  

 anvendt til udstyr og tjenesteydelser i forbindelse med et mejerianlæg til  

 fremstilling af langtidsholdbar mælk, renovering af en sukkerfabrik samt et  

 anlæg til fremstilling af glykose.
