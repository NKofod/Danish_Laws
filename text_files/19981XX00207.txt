Skriftlig fremsættelse (13. januar 1999) Socialministeren (Karen Jespersen):
 Herved tillader jeg mig for Folketinget at  

 fremsætte:
 Forslag til lov om ændring af lov om social  

 pension. (Ændring i opgørelsen af indtægtsgrundlag).
(Lovforslag nr.
L 158).
 Forslaget indeholder en ændring i  

 opgørelsesmåden af det indtægtsgrundlag, der lægges  

 til grund ved beregningen af indkomstafhængige ydelser i lov om social  

 pension.
Efter forslaget vil aktieindkomst i højere grad  

 blive medregnet i indtægtsgrundlaget.
Efter de gældende regler  

 medregnes aktieindkomst over 35.000 kr. i indtægtsgrundlaget.
Fremover  

 vil aktieindkomst bortset fra udbytteindkomst op til 5.000 kr. blive  

 medregnet.
Samme ændring omfatter fra den 1. januar 1999  

 også øvrige indkomstafhængige sociale ydelser, hvor  

 indtægtsopgørelsen er reguleret ved bekendtgørelse.
Det  

 er betaling for dagtilbud, klubtilbud og ophold i anbringelsessteder for  

 børn og unge,  personlig bistand og pleje, ophold i boformer, samt  

 støtte til køb af biler.
 Oplysningerne om aktieindkomst vil via selvangivelsen  

 blive indhentet første gang for skatteåret 1999. For sociale  

 pensioner vil disse oplysninger derfor første gang blive anvendt ved  

 den indtægtsopgørelse, der ligger til grund for beregningen af  

 ydelserne for året 2001.
