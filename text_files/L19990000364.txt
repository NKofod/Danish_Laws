Bekendtgørelse af luftfartsoverenskomst  

 af 3. juni 1993 med Letland Den 3. juni 1993 undertegnedes i Riga en  

 luftfartsoverenskomst mellem Danmark og Republikken Letland.
 Overenskomsten har følgende ordlyd:
OVERENSKOMST MELLEM KONGERIGET DANMARKS REGERING OG REPUBLIKKEN LETLANDS REGERING VEDRØRENDE  

 LUFTTRAFIK Kongeriget Danmarks regering og Republikken Letlands  

 regering, herefter refereret til som de »kontraherende parter«, som er parter i Konventionen om International Civil  

 Luftfart og Overenskomsten om Transitrettigheder for Internationale  

 Luftruter, der blev åbnet for undertegnelse i Chicago den syvende  

 december 1944, og som nærer ønske om i overensstemmelse med den  

 nævnte konvention at afslutte en overenskomst med det formål at  

 etablere regelmæssig lufttrafik mellem deres respektive territorier er kommet overens om følgende:
Artikel 1 Definitioner I denne overenskomst skal (a)	udtrykket »Konventionen« betyde Konventionen om International Civil  

 Luftfart, åbnet for undertegnelse i Chicago den syvende december 1944,  

 og indbefatte ethvert tillæg vedtaget i henhold til denne konventions  

 artikel 90, og enhver ændring af tillæggene eller af konventionen  

 i henhold til dennes artikel 90 og 94, som er blevet vedtaget af begge  

 kontraherende parter; (b)	udtrykket »luftfartsmyndigheder« betyde for Kongeriget Danmarks  

 vedkommende, Trafikministeriet, og for Republikken Letlands vedkommende,  

 Transportministeriet, eller i begge tilfælde enhver person eller  

 ethvert organ, der er bemyndiget til at udføre de funktioner, der for  

 nærværende udøves af de nævnte myndigheder; (c)	udtrykket »udpeget luftfartsselskab« betyde et luftfartsselskab,  

 som er blevet udpeget og godkendt i henhold til denne overenskomsts artikel  

 3.
(d)	udtrykket »territorium«, »lufttrafik«, »international lufttrafik«,  

 »luftfartsselskab« og »teknisk landing« have de betydninger, som er fastsat i  

 konventionens artikler 2 og 96; (e)	»overenskomst« betyde denne overenskomst, dens tillæg og alle  

 ændringer heri; (f)	»tillæg« betyde tillægget til denne overenskomst eller  

 som ændret i overensstemmelse med bestemmelserne i denne overenskomsts  

 artikel 18, stk. 2. Tillægget udgør en integreret del af  

 denne overenskomst, og alle henvisninger til overenskomsten skal omfatte  

 henvisning til tillægget, medmindre andet er foreskrevet; (g)	udtrykket »takst« betyde de priser, der skal betales for befordring  

 af passagerer, bagage og fragt, samt de betingelser, hvorunder disse priser  

 anvendes, herunder priser og betingelser for andre ydelser udført af  

 luftfartsselskabet i forbindelse med luftbefordringen, og inklusive betaling  

 og betingelser for agentur, men eksklusive betaling eller betingelser for  

 befordring af post; (h)	udtrykket »brugerafgift« betyde en afgift afkrævet  

 luftfartsselskaber af de kompetente myndigheder for brug af en lufthavn eller  

 luftnavigationsfaciliteter for luftfartøjer, disses besætninger,  

 passagerer og last; Artikel 2 Trafikrettigheder 1. Hver kontraherende part tilstår den anden  

 kontraherende part følgende rettigheder med henblik på at drive  

 international lufttrafik af det luftfartsselskab eller de luftfartsselskaber,  

 som er udpeget af den anden kontraherende part:
(a)	ret til at overflyve den anden kontraherende parts territorium uden  

 landing, (b)	ret til at foretage tekniske landinger på nævnte  

 territorium, (c)	ret til at foretage landinger på nævnte territorium  

 på de pladser, der er angivet i denne overenskomsts tillæg med  

 det formål at optage og afsætte i international trafik  

 passagerer, fragt og post enten hver for sig eller kombineret.
 2. Intet i denne artikels stk. 1 skal anses for at  

 give et luftfartsselskab udpeget af en kontraherende part ret til på  

 den anden kontraherende parts territorium at optage passagerer, fragt og  

 post, som befordres mod betaling eller vederlag, og som er bestemt for en  

 anden plads på denne kontraherende parts territorium.
 3. De kontraherende parters luftfartsselskaber, som ikke  

 er udpeget i henhold til denne overenskomsts artikel 3, tilstås  

 også de rettigheder, som er anført i denne artikels stk. 1  

 (a) og (b).
Artikel 3 Udpegning af luftfartsselskab 1. Hver kontraherende part skal have ret til skriftligt  

 over for den anden kontraherende part at udpege et eller flere  

 luftfartsselskaber med henblik på at drive den aftalte trafik på  

 de angivne ruter.
 2. Ved modtagelse af en sådan udpegning, som skal  

 fremlægges og bekræftes gennem diplomatiske kanaler, skal den  

 anden kontraherende part, under forbehold af denne artikels stk. 3 og 4,  

 uopholdeligt give de(t) udpegede luftfartsselskab eller luftfartsselskaber  

 den behørige driftstilladelse.
 3. En kontraherende parts luftfartsmyndigheder kan  

 pålægge et af den anden kontraherende part udpeget  

 luftfartsselskab at godtgøre over for dem, at det er i stand til at  

 opfylde de vilkår, som foreskrives i henhold til de love og  

 bestemmelser, som normalt og med rimelighed anvendes af sådanne  

 myndigheder på driften af international lufttrafik i overensstemmelse  

 med bestemmelserne i konventionen.
 4. (a)	Kongeriget Danmarks regering skal være berettiget til at  

 nægte at give den driftstilladelse, som omtales i denne artikels  

 stk. 2, eller til at opstille sådanne betingelser, som de  

 måtte anse for påkrævede, for et udpeget luftfartsselskabs  

 udøvelse af de rettigheder der er angivet i artikel 2 i ethvert  

 tilfælde, hvor den ikke finder det godtgjort, at der opretholdes  

 effektiv kontrol af det pågældende luftfartsselskab i Letland, og  

 at luftfartsselskabet er hjemmehørende og har sit primære  

 forretningssted i Letland.
 4. (b)	Republikken Letlands regering skal være berettiget til at  

 nægte at give den driftstilladelse, som omtales i denne artikels stk.2,  

 eller at opstille sådanne betingelser, som den måtte anse for  

 påkrævede, for et udpeget luftfartsselskabs udøvelse af de  

 rettigheder, der er angivet i artikel 2 i ethvert tilfælde hvor den  

 ikke finder det godtgjort, at der opretholdes effektiv kontrol af det  

 pågældende luftfartsselskab i Danmark, og at luftfartsselskabet  

 er hjemmehørende og har sit primære forretningssted i  

 Danmark.
 5. Når et luftfartsselskab er blevet således  

 udpeget og godkendt, kan det påbegynde driften af den aftalte trafik,  

 forudsat at luftfartsselskabet opfylder alle denne overenskomsts bestemmelser  

 herunder de, der vedrører takster.
Artikel 4 Tilbagekaldelse, suspension samt pålæggelse  

 af betingelser 1. Hver kontraherende part skal være berettiget til  

 at tilbageholde eller tilbagekalde en driftstilladelse, eller til at  

 suspendere et af den anden kontraherende part udpeget luftfartsselskabs  

 udøvelse af de rettigheder, som er angivet i denne overenskomsts  

 artikel 2, eller til at pålægge sådanne betingelser, som  

 den måtte anse for påkrævede for udøvelsen af disse  

 rettigheder:
 (a) (i)	i ethvert tilfælde hvor Kongeriget Danmarks regering ikke  

 finder det godtgjort, at der opretholdes effektiv kontrol med  

 pågældende luftfartsselskab i Letland, og at luftfartsselskabet  

 er hjemmehørende og har sit primære forretningssted i  

 Letland.
 (ii)	i ethvert tilfælde hvor Republikken Letlands regering ikke  

 finder det godtgjort, at der opretholdes effektiv kontrol med  

 pågældende luftfartsselskab i Danmark, og at luftfartsselskabet  

 er hjemmehørende og har sit primære forretningssted i  

 Danmark.
(b)	i tilfælde hvor det pågældende luftfartsselskab  

 undlader at efterkomme love og bestemmelser udfærdiget hos den  

 kontraherende part, som tilstår disse rettigheder; eller (c)	i tilfælde hvor luftfartsselskabet på anden måde  

 undlader at drive virksomheden i overensstemmelse med de i henhold til denne  

 overenskomst foreskrevne bestemmelser.
 2. Medmindre øjeblikkelig tilbagekaldelse eller  

 suspension af driftstilladelsen eller pålæggelse af de  

 betingelser, som er omhandlet i denne artikels stk. 1, er  

 nødvendig for at forebygge yderligere overtrædelser af love og  

 bestemmelser, skal sådan ret kun udøves efter konsultationer med  

 den anden kontraherende part.
Artikel 5 Brugerafgifter 1. En kontraherende part må ikke pålægge  

 den anden kontraherende parts udpegede luftfartsselskaber højere  

 brugerafgifter end dem, som pålægges dens egne  

 luftfartsselskaber, der opererer mellem de kontraherende parters  

 territorier.
Enhver afgift for luftnavigationsfaciliteter, som  

 pålægges international trafik, udført af luftfartsselskaber, der er autoriseret af en kontraherende  

 part, skal stå i rimeligt forhold til omkostningen af den  

 serviceydelse, som det pågældende luftfartsselskab har modtaget,  

 og skal pålignes i overensstemmelse med de relevante retningslinier  

 udstedt af Organisationen for International Civil Luftfart (ICAO).
 2. Under udførelsen af den aftalte trafik skal de  

 samme ensartede betingelser gælde for hver kontraherende parts  

 luftfartsselskabers brug af lufthavne, såvel som andre faciliteter  

 under dens kontrol.
3. Hver kontraherende part skal tilskynde til  

 drøftelser om brugerafgifter mellem dens kompetente  

 afgiftspålæggende myndigheder og de luftfartsselskaber, der  

 benytter ydelserne og faciliteterne stillet til rådighed af disse  

 afgiftspålæggende myndigheder, og, hvor det er praktisk muligt,  

 ved mellemkomst af disse luftfartsselskabers repræsentative  

 organisationer.
Der bør gives rimeligt varsel om ethvert forslag til  

 ændringer af sådanne afgifter til sådanne brugere for at  

 sætte dem i stand til at udtrykke deres synspunkter, før  

 ændringer udføres.
Hver kontraherende part skal desuden  

 tilskynde sine kompetente afgiftspålæggende myndigheder og  

 sådanne brugere til at udveksle passende information angående  

 sådanne afgifter.
Artikel 6 Toldafgifter Luftfartøjer, der benyttes i international  

 lufttrafik af de af en af de kontraherende parter udpeget luftfartsselskaber,  

 såvel som deres almindelige udstyr, beholdninger af brændstof og  

 smøreolie og luftfartøjsforråd (herunder levnedsmidler,  

 drikkevarer og tobak) om bord i sådanne luftfartøjer skal  

 være fritaget for samtlige toldafgifter, undersøgelsesgebyrer og  

 andre afgifter eller skatter ved ankomsten til den anden kontraherende parts  

 territorium, forudsat at sådant udstyr og sådanne forsyninger  

 forbliver om bord i luftfartøjet, indtil de genudføres.
 Med undtagelse af afgifter baseret på omkostningen  

 ved serviceydelser, er de følgende genstande også fritaget for  

 afgifter, vederlag og gebyrer, som er omtalt i denne artikels  

 stk. 1:
(a)	luftfartøjsforråd, indført til eller leveret  

 på en kontraherende parts territorium og taget om bord inden for  

 rimelighedens grænser, til brug på et afrejsende  

 luftfartøj der benyttes i international lufttrafik af et af den anden  

 kontraherende part udpeget luftfartsselskab; (b)	reservedele, herunder motorer, indført til en kontraherende  

 parts territorium til vedligeholdelse eller reparation af  

 luftfartøjer, der benyttes i international lufttrafik af et af den  

 anden kontraherende part udpeget luftfartsselskab; og (c)	brændstof, smøreolie og tekniske forråd  

 indført til eller leveret på en kontraherende parts territorium  

 til brug om bord på et luftfartøj benyttet i international  

 lufttrafik af et af den anden kontraherende part udpeget luftfartsselskab,  

 selv når disse forsyninger er beregnet til brug på en del af  

 rejsen, som udføres over territoriet tilhørende den  

 kontraherende part, hvor de tages ombord.
 Materiel og forsyninger angivet i denne artikels  

 stk. 1 og 2 kan forlanges opbevaret under opsyn eller kontrol af de  

 omtalte myndigheder.
 Fritagelse i medfør af denne artikel er også  

 gældende i situationer, hvor luftfartsselskaber udpeget af en  

 kontraherende part har indgået arrangementer med et andet  

 luftfartsselskab eller andre luftfartsselskaber om lån eller  

 overførsel af de genstande m.v., som er specificeret i denne artikels  

 paragraf 1 og 2, inden for den anden kontraherende parts territorium,  

 forudsat at et sådant andet luftfartsselskab eller andre  

 luftfartsselskaber på samme vis nyder sådanne fritagelser fra den  

 anden kontraherende part.
Artikel 7 Opbevaring af luftfartsudstyr og forsyninger.
Det sædvanlige luftfartøjsudstyr såvel  

 som de materialer og forsyninger, der forefindes om bord på  

 luftfartøjer tilhørende hver kontraherende part, må kun  

 udlosses på den anden kontraherende parts territorium efter tilladelse  

 fra dette territoriums toldmyndigheder.
I så fald kan de undergives  

 nævnte myndigheders opsyn, indtil de genudføres eller på  

 anden måde disponeres over i overensstemmelse med  

 toldbestemmelserne.
Artikel 8 Bestemmelser for klarering ved indrejse 1. En kontraherende parts love og bestemmelser  

 vedrørende indrejse, klarering, gennemrejse, indvandring, pas,  

 toldvaluta og karantæne, skal efterkommes af det luftfartsselskab eller  

 de luftfartsselskaber, som den anden kontraherende part har udpeget, og af  

 eller på vegne af dets besætning, passagerer, fragt og post ved  

 transit af, adgang til, afgang fra eller ophold på den  

 pågældende kontraherende parts territorium.
2. Passagerer i transit via en kontraherende parts  

 territorium skal kun underkastes en meget enkel told og indrejsekontrol.
Bagage og fragt i direkte  

 transit skal være fritaget for toldafgifter og andre lignende  

 skatter.
Artikel 9 Kapacitetsbestemmelser 1. Der skal være rimelig og lige adgang for hver  

 kontraherende parts udpegede luftfartsselskaber til at udføre  

 lufttrafik på enhver rute, angivet i tillægget til denne  

 overenskomst.
 2. Ved driften af den aftalte trafik på ruterne  

 angivet i tillægget til denne overenskomst skal hver af de  

 kontraherende parters udpegede luftfartsselskaber tage hensyn til den anden  

 kontraherende parts udpegede luftfartsselskab eller luftfartsselskabers  

 interesse, således at den lufttrafik, som sidstnævnte  

 luftfartsselskab eller luftfartsselskaber driver, ikke påvirkes  

 på en utilbørlig måde.
 3. Den aftalte trafik ydet af et udpeget luftfartsselskab  

 skal bevare som sin primære målsætning at tilvejebringe en  

 kapacitet, der er tilstrækkelig til de nuværende og med  

 rimelighed forventede behov for befordring af passagerer, post og fragt, der  

 kommer fra eller har sit mål på den kontraherende parts  

 territorium, der udpeger luftfartsselskabet.
Artikel 10 Takster 1. De takster, som skal anvendes af en kontraherende parts  

 udpegede luftfartsselskaber for befordring til eller fra den anden  

 kontraherende parts territorium, skal fastsættes på et rimeligt  

 niveau under behørig hensyntagen til alle i betragtning kommende  

 faktorer, herunder driftsomkostninger, rimelig fortjeneste, og andre  

 luftfartsselskabers takster.
2. De i denne artikels stk. 1 omhandlede takster kan  

 aftales mellem de kontraherende parters udpegede luftfartsselskaber.
Aftaler  

 kan opnås efter konsultation med andre luftfartsselskaber, som driver  

 samme rute eller dele af denne.
Et udpeget luftfartsselskab skal imidlertid  

 ikke være udelukket fra at anmelde, eller de kontraherende parters  

 luftfartsmyndigheder fra at godkende, nogen takster, hvis luftfartsselskabet  

 ikke er blevet enige med de andre udpegede luftfartsselskaber om  

 sådanne takster, eller hvis intet andet udpeget luftfartsselskab driver  

 den samme rute.
3. Den af et af en kontraherende part udpeget  

 luftfartsselskab foreslåede takst for trafik til og fra den anden  

 kontraherende parts territorium skal anmeldes til de kontraherende parters  

 luftfartsmyndigheder af det designerede selskab, som ønsker taksterne  

 godkendt, i en sådan form som den kontraherende parts  

 luftfartsmyndigheder særskilt måtte forlange, for at fremvise de  

 enkeltheder, der refereres til i artikel 1 (g). Den skal anmeldes mindst 30  

 dage (eller en sådan kortere periode som de kontraherende parters  

 luftfartsmyndigheder måtte aftale) før den foreslåede  

 ikrafttrædelsesdato.
De foreslåede takster skal betragtes som  

 værende anmeldt til en kontraherende parts luftfartsmyndigheder  

 på den dato, de modtages af disse luftfartsmyndigheder.
 4. Enhver foreslået takst kan godkendes af en  

 kontraherende parts luftfartsmyndigheder når som helst, og forudsat den  

 er blevet anmeldt i overensstemmelse med denne artikels stk. 3, skal den  

 anses for at være godkendt af en kontraherende parts  

 luftfartsmyndigheder, medmindre en kontraherende parts luftfartsmyndigheder  

 har givet den anden kontraherende parts luftfartsmyndigheder skriftlig  

 meddelelse om misbilligelse af den foreslåede takst, inden for 30 dage  

 (eller en sådan kortere frist som de kontraherende parters  

 luftfartsmyndigheder måtte aftale) fra forelæggelsesdatoen.  

 Meddelelsen om misbilligelse skal betragtes som indgivet på den dag,  

 den modtages af den anden kontraherende parts luftfartsmyndigheder.
5. Hvis meddelelse om misbilligelse gives i  

 overensstemmelse med bestemmelserne i denne artikels stk. 4, kan de  

 kontraherende parters luftfartsmyndigheder i fællesskab fastsætte  

 taksten.
Med henblik på dette kan en kontraherende part inden for 30  

 dage fra overbringelse af meddelelsen af misbilligelse anmode om  

 konsultationer mellem de kontraherende parters luftfartsmyndigheder, som skal  

 afholdes inden for 30 dage fra den dato, hvor den anden kontraherende part  

 modtager en sådan skriftlig anmodning.
6. Ved godkendelse af takster kan en kontraherende parts  

 luftfartsmyndigheder knytte sådanne udløbsdatoer til deres  

 godkendelse, som de måtte finde passende.
Hvor en takst har en  

 udløbsdato, skal den forblive i kraft indtil den forfaldne  

 udløbsdato, medmindre den bliver tilbagekaldt af  

 pågældende luftfartsselskab eller luftfartsselskaber med begge  

 kontraherende parters luftfartsmyndigheders godkendelse, eller medmindre en  

 erstattende takst indgives og godkendes forud for udløbsdatoen.  

 Når en takst er blevet godkendt uden en udløbsdato, og hvor  

 ingen ny takst er blevet indgivet og godkendt, skal denne takst forblive i  

 kraft, indtil en kontraherende parts luftfartsmyndigheder indgiver varsel om  

 ophævelse af dens godkendelse.
Sådant varsel skal gives mindst 90  

 dage før takstens planlagte udløbsdato.
Den anden kontraherende  

 parts luftfartsmyndigheder kan, inden for 30 dage fra modtagelse af  

 nævnte varsel, anmode om konsultationer mellem de kontraherende parters  

 luftfartsmyndigheder, med henblik på fælles fastsættelse af  

 en erstattende takst.
Sådanne konsultationer skal afholdes inden for 30  

 dage fra den dag, hvor den anden kontraherende part modtager en sådan  

 skriftlig anmodning.
 7. Såfremt en takst er blevet misbilliget af en  

 kontraherende parts luftfartsmyndigheder, og såfremt de kontraherende  

 parters luftfartsmyndigheder ikke i fællesskab har været i stand  

 til at fastsætte en takst i henhold til denne artikels stk. 5 og  

 6, skal uenigheden afgøres i overensstemmelse med bestemmelserne i  

 denne overenskomsts artikel 19.
 8. Uden præjudice for anvendelsen af bestemmelserne  

 i overenskomsten vedrørende lufttrafik, skal de udpegede  

 luftfartsselskaber have tilladelse til at matche (dvs. hvad angår  

 prisniveau, betingelser og udløbsdato) enhver takst, som er  

 behørigt godkendt og anvendt af en af de kontraherende parters  

 luftfartsselskab på en angivet rute mellem Republikken Letland og  

 Kongeriget Danmark, forudsat at den matchende pris skal finde anvendelse  

 på den samme specificerede rute, eller en alternativ rute som ikke  

 overskrider den nævnte specificerede rute med mere end 20 procent.
9. De kontraherende parters luftfartsmyndigheder skal  

 tilstræbe at sikre at (a)	de takster, som opkræves og indkasseres, retter sig efter de  

 godkendte takster, og at (b)	intet luftfartsselskab på nogen måde reducerer nogen  

 del af sådanne takster, direkte eller indirekte.
Artikel 11 Finansielle bestemmelser 1. En kontraherende parts udpegede luftfartsselskab eller  

 luftfartsselskaber skal have ret  i henhold til den anden kontraherende parts  

 ret til at udøve, på retfærdig vis, og i god tro, og  

 på et ikke diskriminerende grundlag, den bemyndigelse som dens love  

 giver  til at omveksle og overføre fra den anden kontraherende part de  

 beløb, hvormed de lokale indtægter overstiger de lokale  

 udgifter.
2. Omveksling og overførsler af sådanne  

 indtægter skal udføres på grundlag af den officielle vekselkurs for løbende betalinger, eller, hvor der  

 ikke foreligger officielle vekselkurser, til valutamarkedets gældende  

 kurser for løbende betalinger, og skal ikke underkastes nogen afgifter  

 bortset fra de almindelige vederlag, som banker opkræver for at  

 udføre sådanne omvekslinger og overførsler.
 3. Når som helst betalingssystemerne mellem de  

 kontraherende parter styres af en særlig overenskomst, skal denne  

 overenskomst finde anvendelse.
Artikel 12 Udveksling af statistisk materiale Hver af de kontraherende parters luftfartsmyndigheder skal  

 efter anmodning tilsende den anden kontraherende parts luftfartsmyndigheder  

 sådant periodisk eller andet statistisk materiale, som med rimelighed  

 kan kræves med henblik på at vurdere den kapacitet, som af  

 førstnævnte kontraherende parts udpegede luftfartsselskab er  

 indsat i den aftalte trafik.
 Sådant materiale skal omfatte alle oplysninger, der  

 er nødvendige for at fastslå omfanget af den trafik, som  

 luftfartsselskabet eller luftfartsselskaberne udfører i den aftalte  

 trafik.
Artikel 13 Luftfartsselskabernes repræsentation 1. Hver kontraherende part skal på grundlag af  

 gensidighed tilstå den anden kontraherende parts udpegede  

 luftfartsselskab eller luftfartsselskaber ret til at opretholde kontorer og  

 repræsentanter på dens territorium, herunder det administrative,  

 forretningsmæssige og tekniske personale, der er fornødent til  

 at opfylde det pågældende udpegede luftfartsselskabs behov.
2. Begge kontraherende parters udpegede luftfartsselskab  

 eller luftfartsselskaber skal have ret til at være involveret i salg af  

 luftbefordring på den anden kontraherende parts territorium, enten  

 direkte eller gennem agenter.
De kontraherende parter skal ikke  

 indskrænke en kontraherende parts udpegede luftfartsselskabers ret til  

 at sælge, eller nogen person til at købe, sådan befordring  

 i den lokale eller hvilken som helst frit vekselbar valuta.
Artikel 14 Godkendelse af fartplaner Luftfartsselskabet eller luftfartsselskaberne udpeget af  

 en kontraherende part skal forelægge dets eller deres trafikprogram til  

 den anden kontraherende parts luftfartsmyndigheders godkendelse mindst 30  

 dage forud for påbegyndelsen af driften.
Trafikprogrammet skal i  

 særdeleshed indeholde tidstabeller, trafikfrekvensen, og de typer  

 luftfartøjer, der vil blive anvendt.
 Enhver senere foretaget ændring skal indberettes til  

 luftfartsmyndighederne til godkendelse.
Artikel 15 Luftfartssikkerhed 1. Hver kontraherende part bekræfter at deres  

 gensidige forpligtelse til at beskytte den civile luftfarts sikkerhed mod  

 handlinger, som udgør ulovlig forstyrrelse, udgør en integreret  

 del af denne overenskomst.
Hver kontraherende part skal især handle i  

 overensstemmelse med luftfartssikkerhedsbestemmelserne i »Konventionen  

 angående Lovovertrædelser og visse andre Handlinger Begået  

 Ombord i Luftfartøjer«, undertegnet i Tokyo den 14. september 1963,  

 »Konventionen om Bekæmpelse af Ulovlig Bemægtigelse af  

 Luftfartøjer«, undertegnet i Haag den 16. december 1970, og  

 »Konventionen til Bekæmpelse af Ulovlige Handlinger mod den Civile  

 Luftfarts Sikkerhed«, undertegnet i Montreal den 23. september 1971, og  

 »Protokollen for Bekæmpelse af Ulovlige Voldshandlinger i Lufthavne som  

 Betjener International Civil Luftfart«, supplerende »Konventionen for  

 Bekæmpelse af Ulovlige Handlinger mod den Civile Luftfarts Sikkerhed«,  

 udfærdiget i Montreal den 23. september 1971, og undertegnet i Montreal  

 den 24. februar 1988.
2. De kontraherende parter skal efter anmodning  

 tilstå hinanden al nødvendig bistand for at hindre ulovlig bemægtigelse af civile  

 luftfartøjer og andre ulovlige handlinger rettet mod sådanne  

 luftfartøjers sikkerhed, disses passagerer og besætning,  

 lufthavne og luftnavigationsanlæg og enhver anden trussel mod den  

 civile luftfarts sikkerhed.
 3. De kontraherende parter skal i deres gensidige  

 relationer handle i overensstemmelse med de gældende bestemmelser om  

 luftfartssikkerhed, der er fastsat af den Internationale Civile  

 Luftfartsorganisation, og som er indføjet i tillæg til  

 Konventionen om International Civil Luftfart, åbnet for undertegnelse i  

 Chicago den 7. december 1944. Hver kontraherende part skal forlange, at de,  

 som driver luftfartsvirksomhed med luftfartøjer registreret af  

 pågældende kontraherende part, eller de som driver  

 luftfartsvirksomhed, og som har deres primære forretningssted eller  

 fast bopæl på partens territorium, og de som driver lufthavne  

 på dens territorium, handler i overensstemmelse med sådanne  

 bestemmelser om luftfartssikkerhed.
4. Hver kontraherende part anerkender, at deres  

 luftfartsoperatører kan blive pålagt at overholde de  

 luftfartssikkerhedsbestemmelser, som omhandles i denne artikels stk. 3,  

 som er fastlagt af den anden kontraherende part for indrejse til, udrejse  

 fra, eller under ophold på den anden kontraherende parts territorium.  

 Hver kontraherende part skal sikre, at der inden for dens territorium er  

 taget passende effektive forholdsregler for at beskytte luftfartøjet  

 og til at undersøge passagerer, besætning, håndbagage,  

 bagage, fragt, post og luftfartøjsforråd forud for samt under  

 ombordstigning eller lastning.
Hver kontraherende part skal også  

 positivt overveje enhver anmodning fra den anden kontraherende part om  

 rimelige særlige sikkerhedsforanstaltninger til imødekommelse af  

 en særskilt trussel.
 5. Ved ulovlig bemægtigelse af civile  

 luftfartøjer eller trussel herom, eller andre ulovlige handlinger  

 rettet mod sådanne luftfartøjers sikkerhed, disses passagerer og  

 besætning, lufthavne eller luftnavigationsanlæg, skal de  

 kontraherende parter bistå hinanden ved at lette udvekslingen af  

 oplysninger og ved andre passende forholdsregler med henblik på hurtig  

 og sikker afslutning på en sådan hændelse eller trussel  

 herom.
Artikel 16 Konsultation 1. I det nære samarbejdes ånd skal de  

 kontraherende parters luftfartsmyndigheder fra tid til anden  

 rådføre sig med hinanden med henblik på at sikre, at  

 bestemmelserne i denne overenskomst og dens tillæg gennemføres  

 og overholdes på tilfredsstillende måde.
 2. Hver kontraherende part kan anmode om konsultationer,  

 som kan ske mundtligt eller skriftligt, og som skal begynde inden for en  

 periode af 90 dage regnet fra den dato, da en sådan anmodning modtages,  

 medmindre de kontraherende parter bliver enige om noget andet.
Artikel 17 Ændringer 1. Såfremt en af de kontraherende parter finder det  

 ønskeligt at ændre nogen bestemmelse i denne overenskomst, kan den anmode om konsultation med den  

 anden kontraherende part.
En sådan konsultation, som kan finde sted  

 mellem luftfartsmyndighederne, og som kan foregå mundtligt eller  

 skriftligt, skal påbegyndes inden for et tidsrum af 90 dage fra datoen  

 for modtagelse af anmodningen, medmindre de kontraherende parter bliver enige  

 om noget andet.
Enhver sådan aftalt ændring skal træde i  

 kraft, når den er godkendt i overensstemmelse med begge kontraherende  

 parters forfatningsmæssige krav og som bekræftet ved udveksling  

 af diplomatiske noter.
 2. Ændringer i denne overenskomsts tillæg kan  

 foretages efter direkte aftale mellem de kontraherende parters  

 luftfartsmyndigheder.
Artikel 18 Overensstemmelse med multilaterale Konventioner Hvis en generel multilateral luftfartskonvention  

 træder i kraft for begge kontraherende parters vedkommende, skal en  

 sådan aftales bestemmelser være gældende.
 Konsultationer i henhold til denne overenskomsts artikel  

 16 kan afholdes med henblik på at fastslå den grad, i hvilken  

 denne overenskomst er påvirket af den multilaterale konventions  

 bestemmelser.
Artikel 19 Afgørelse af tvister 1. Såfremt der mellem de kontraherende parter  

 opstår nogen tvist angående fortolkningen eller anvendelsen af  

 denne overenskomst, skal de kontraherende parter først søge at  

 bilægge den ved forhandling.
2. Dersom det ikke lykkes de kontraherende parter at  

 bilægge tvisten ved forhandling, kan de enten enes om at henvise tvisten til afgørelse af  

 en person eller institution, eller tvisten kan efter anmodning af en af de  

 kontraherende parter indbringes til afgørelse for en voldgiftsdomstol,  

 bestående af tre voldgiftsmænd, hvoraf en udpeges af hver  

 kontraherende part, og den tredje vælges af de således udpegede.  

 Hver af de kontraherende parter skal udpege en voldgiftsmand inden for et  

 tidsrum af 60 dage fra den dato, hvor den ene kontraherende part ad  

 diplomatisk vej har modtaget en anmodning fra den anden part om tvistens  

 afgørelse ved en sådan voldgiftsdomstol, og den tredje  

 voldgiftsmand skal udpeges inden for et tidsrum af yderligere 60 dage.
Hvis  

 en af de kontraherende parter undlader at udpege en voldgiftsmand inden for  

 det angivne tidsrum, eller hvis den tredje voldgiftsmand ikke udpeges inden  

 for det angivne tidsrum, kan enhver af de kontraherende parter anmode  

 præsidenten for rådet i Organisationen for International Civil  

 Luftfart om efter behov at udpege en eller flere voldgiftsmænd, alt  

 efter hvad situationen påkræver.
I alle tilfælde skal den  

 tredje voldgiftsmand være statsborger i et tredje land, skal fungere  

 som formand for voldgiftsdomstolen og skal bestemme, hvor voldgiften skal  

 finde sted.
Hvis formanden finder, at han er statsborger i et land, som ikke  

 kan betragtes som værende neutralt i forhold til tvisten, skal den mest  

 erfarne næstformand, som ikke på dette grundlag er inhabil,  

 foretage udnævnelsen.
Voldgiftdomstolen skal nå sin  

 afgørelse ved stemmeflerhed.
 3. Voldgiftsdomstolens udgifter skal deles ligeligt mellem  

 de kontraherende parter.
 4. De kontraherende parter forpligter sig til at  

 efterkomme enhver kendelse afsagt i medfør af denne artikels  

 stk. 2.
 5. Hvis, og i givet fald så længe, en af de  

 kontraherende parter ikke efterkommer en kendelse i medfør af denne  

 artikels stk. 2, kan den anden kontraherende part begrænse,  

 tilbageholde eller tilbagekalde enhver rettighed eller ethvert privilegium,  

 som den i medfør af denne overenskomst har tilstået den  

 forsømmende kontraherende part eller det forsømmende udpegede  

 luftfartsselskab.
Artikel 20 Opsigelse Hver kontraherende part kan når som helst give  

 skriftlig meddelelse til den anden kontraherende part om sin beslutning om at  

 bringe denne overenskomst til ophør; sådan meddelelse skal  

 samtidigt tilstilles Organisationen for International Civil Luftfart.
I  

 så fald ophører overenskomsten 12 måneder efter datoen for  

 den kontraherende parts modtagelse af meddelelsen, medmindre opsigelsen efter  

 aftale er trukket tilbage inden udløbet af denne tidsfrist.  

 Såfremt den anden kontraherende part undlader at anerkende modtagelsen,  

 skal opsigelsen anses for modtaget 14 dage efter, at Organisationen for  

 International Civil Luftfart har modtaget meddelelsen.
Artikel 21 Registreringer Denne overenskomst og dens tillæg samt enhver senere  

 ændring heri skal registreres i Organisationen for International Civil  

 Luftfart.
Artikel 22 Ikrafttræden Denne overenskomst træder i kraft provisorisk fra  

 datoen for undertegnelsen, og endeligt fra den dag, hvor de kontraherende  

 parter har meddelt hinanden i noter, at de kontraherende parters betingelser  

 for denne overenskomsts ikrafttræden er overholdt.
 Til bekræftelse heraf har undertegnede, som af deres  

 respektive regeringer er behørigt bemyndiget dertil, underskrevet  

 denne overenskomst.
 Udfærdiget i to eksemplarer i Riga den 3. juni 1993  

 på engelsk.
For Kongeriget  

 Danmarks Regering Kirsten M.
Biering For Republikken  

 Letlands Regering Andris Gutmanis TILLÆG til overenskomsten om lufttrafik mellem Kongeriget Danmarks  

 regering og Republikken Letlands regering.
1. Ruter som kan drives af de(t) af Kongeriget Danmarks regering udpegede  

 luftfartsselskab eller luftfartsselskaber Kolonne 1 Kolonne 2 Pladser i Danmark Riga, og en yderligere plads på Letlands territorium 2. Ruter som kan drives af de(t) af Republikken Letlands regering udpegede  

 luftfartsselskab eller luftfartsselskaber Kolonne 1 Kolonne 2 Pladser i Letland København, og en yderligere plads på Danmarks  

 territorium 3. Intet vil hindre et af en kontraherende part udpeget luftfartsselskab i  

 at betjene andre pladser end de i dette tillæg specificerede pladser,  

 forudsat at der ikke udøves kommercielle rettigheder mellem disse  

 pladser og den anden kontraherende parts territorium.
Riga, den 3. juni 1993 Deres Excellence, Under henvisning til overenskomsten mellem Kongeriget  

 Danmarks regering og Republikken Letlands regering vedrørende  

 lufttrafik, undertegnet i dag, har jeg den ære at underrette Dem om, at  

 Kongeriget Danmarks regering i overensstemmelse med overenskomstens artikel 3  

 udpeger Det Danske Luftfartselskab A/S (DDL) til at beflyve den rute, der er  

 angivet i det til overenskomsten knyttede tillæg.
 I denne forbindelse har jeg den ære at  

 bekræfte på vegne af min regering den følgende  

 aftale:
 1.	Uagtet bestemmelserne i denne overenskomsts artikel 3 og 4, kan Det  

 Danske Luftfartselskab A/S (DDL), der samarbejder med AB Aerotransport (ABA)  

 og Det Norske Luftfartselskap A/S (DNL), under betegnelsen Scandinavian  

 Airlines System (SAS), beflyve de ruter, som det i medfør af  

 overenskomsten er udpeget til, med luftfartøjer, besætninger og  

 udstyr tilhørende det ene af de to luftfartsselskaber eller dem begge.  

 Mens ruter drives under betegnelsen SAS, kan ruter ikke drives af DDL som et  

 særskilt firma.
 2.	I det omfang Det Danske Luftfartselskab A/S (DDL) benytter  

 luftfartøjer, besætninger og udstyr tilhørende de andre  

 luftfartsselskaber, som deltager i Scandinavian Airlines System (SAS), skal  

 overenskomstens bestemmelser finde anvendelse på sådanne  

 luftfartøjer, besætninger og udstyr på samme måde,  

 som hvis de var luftfartøjer, besætninger og udstyr  

 tilhørende Det Danske Luftfartselskab A/S (DDL), og de kompetente  

 danske myndigheder og Det Danske Luftfartselskab A/S (DDL) påtager sig  

 det fulde ansvar herfor i henhold til overenskomsten.
 Hvis Republikken Letlands regering tilslutter sig disse  

 ordninger, har jeg den ære at foreslå, at dette brev, og Deres  

 Excellences svar af samme indhold, bør betragtes som en  

 bekræftelse af vore to regeringers aftale vedrørende denne  

 sag.
Kirsten M.
Biering Riga, den 3. juni 1993 Deres Excellence, Under henvisning til overenskomsten vedrørende  

 lufttrafik mellem Republikken Letlands regering og Kongeriget Danmarks  

 regering, undertegnet i Riga i dag (»Overenskomsten«), har jeg den ære  

 at meddele Deres Excellence, at Republikken Letlands regering, i  

 overensstemmelse med overenskomstens artikel 3, udpeger Latvian Airlines til  

 at beflyve den rute, der er angivet i det til overenskomsten knyttede  

 tillæg.
 På vegne af min regering har jeg samtidigt  

 æren at bekræfte meddelelsen givet af Kongeriget Danmarks  

 regering i en note af dags dato vedrørende Deres regerings tilsvarende  

 udpegelse af Det Danske Luftfartselskab A/S (DDL).
 Jeg har desuden den ære at meddele Dem, at  

 Republikken Letlands regering er rede til at acceptere aftalen fremsat i  

 Deres note vedrørende udpegelsen af Det Danske Luftfartselskab A/S  

 (DDL).
 Jeg ønsker endvidere at meddele Dem, at Republikken  

 Letlands regering anerkender norsk og svensk deltagelse i Scandinavian  

 Airlines System (SAS) som ligestillet med dansk deltagelse, med henblik  

 på at opfylde kravene om effektiv kontrol og primært  

 forretningssted i henhold til overenskomstens artikel 3.
 Modtag, Deres Excellence, på ny forsikringerne om  

 min mest udmærkede højagtelse.
Andris Gutmanis Overenskomsten trådte i medfør af artikel 22  

 foreløbigt i kraft den 3. juni 1993.
