Betænkning afgivet af Sundheds- og Ældreudvalget den 19. januar 2021 Betænkning over Forslag til folketingsbeslutning om at fremrykke afgifterne på cigaretter, så færre børn og unge starter med at ryge [af Per Larsen (KF) m.fl.]:
1. Ændringsforslag Det Konservative Folkepartis medlem af udvalget har stillet 3 ændringsforslag til beslutningsforslaget.
2. Indstillinger Et flertal i udvalget (S, DF, RV, SF, EL og LA) indstiller beslutningsforslaget til forkastelse.
Flertallet vil stemme imod de stillede ændringsforslag.
 Et mindretal i udvalget (V, KF og Susanne Zimmer (UFG)) indstiller beslutningsforslaget til vedtagelse med de stillede ændringsforslag.
 Et andet mindretal i udvalget (NB) indstiller beslutningsforslaget til forkastelse.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Radikale Venstre og Enhedslisten Radikale Venstres og Enhedslistens medlemmer af udvalget støtter intentionerne i beslutningsforslaget.
Det er helt afgørende at begrænse antallet af børn og unge, der begynder at ryge, og at forhindre tobaksproducenterne i deres helt uanstændige forsøg på at omgå intentionerne om, at afgiftsstigningerne skal afspejles i prisniveauet.
RV og EL er indstillet på at finde løsninger, der kan styrke de målsætninger.
Men i respekt for, at der er indgået en bred og ambitiøs aftale om begrænsning af børn og unges rygning, er det vores opfattelse, at den aftale skal respekteres.
4. Ændringsforslag med bemærkninger Ændringsforslag Til teksten Af et mindretal (KF), tiltrådt af et mindretal (V og Susanne Zimmer (UFG)):
 1) Datoen »den 1. januar 2021« ændres til: »den 1. april 2021«, og datoen »den 1. februar« ændres til: »den 1. maj«.
[Ændre datoer for fremrykning af afgiftsstigninger] 2) Efter 1. pkt. indsættes som nyt punktum:
»Afgiftsstigninger på øvrige tobaksafgifter fremrykkes tilsvarende.« [Øvrige tobaksafgifter omfattes af forslaget] 3) Efter 2. pkt. indsættes som nyt punktum:
»Finansieringen af fremrykningen af afgifterne skal aftales blandt de partier, som stemmer for forslaget.« [Finansiering] Bemærkninger Til nr. 1 Beslutningsforslaget foreslår at fremrykke de planlagte afgiftsstigninger på cigaretter fra den 1. januar 2022 til den 1. januar 2021. Det bliver også foreslået, at detailhandlen maksimalt må sælge cigaretter med gamle afgiftstempler indtil den 1. februar 2021. Da udvalgets betænkning over beslutningsforslaget først bliver afgivet i januar måned, foreslås med ændringsforslaget, at de nævnte datoer ændres til henholdsvis den 1. april og den 1. maj.
Til nr. 2 Beslutningsforslaget omtaler kun fremrykning af afgifterne på cigaretter.
Med ændringsforslaget foreslås det, at afgiftsstigninger på øvrige tobaksafgifter bliver fremrykket tilsvarende.
Til nr. 3 Det foreslås med ændringsforslaget indsat i beslutningsforslaget, at finansieringen af forslaget skal aftales blandt de partier, som stemmer for forslaget.
5. Udvalgsarbejdet Beslutningsforslaget blev fremsat den 18. november 2020 og var til 1. behandling den 15. december 2020. Beslutningsforslaget blev efter 1. behandling henvist til behandling i Sundheds- og Ældreudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 2 bilag på beslutningsforslaget.
Annette Lind (S) Birgitte Vind (S) Tanja Larsson (S) Camilla Fabricius (S) nfmd.
Daniel Toft Jakobsen (S) Kasper Roug (S) Julie Skovsby (S) Lennart Damsbo-Andersen (S) Rasmus Horn Langhoff (S) Stinus Lindgreen (RV) Lotte Rod (RV) Kirsten Normann Andersen (SF) Trine Torp (SF) Peder Hvelplund (EL) Victoria Velasquez (EL) Susanne Zimmer (UFG) Jane Heitmann (V) fmd.
Ellen Trane Nørby (V) Hans Andersen (V) Martin Geertsen (V) Marlene Ambo-Rasmussen (V) Sophie Løhde (V) Liselott Blixt (DF) Karina Adsbøl (DF) Mette Hjermind Dencker (DF) Jens Henrik Thulesen Dahl (DF) Per Larsen (KF) Lars Boje Mathiesen (NB) Henrik Dahl (LA) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
