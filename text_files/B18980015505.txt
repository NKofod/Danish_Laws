Paa Ministeriets derom nedlagte allerunderdanigste forestilling har det  

 den 11te d.
M. behaget Hans Majestæt Kongen allernaadigst at bifalde:
 1. at der i Stedet for de i allerhøjeste Resolution af  

 15de September 1886 givne Regler for Præsters Selvkommunion fatsættes  

 følgende:
 Ved Præsters Selvkommunion, der undtagelsesvis kan finde Sted, naar en  

 Præst ønsker at tage Del i den hellige Nadvere uden at have nogen anden Præst  

 tilstede, som kan betjene ham dermed, gør han sit Ønske derom vitterligt for  

 Nadvergæsterne, idet han, efter at have tilsagt dem Syndernes Forladelse,  

 siger:
»Ogsaa jeg ønsker i Dag at nyde den hellige Nadvere og vil selv  

 meddele mig den sammen med Eder, da jeg ikke har nogen Præst her, som kan  

 betjene mig dermed.« Idet han derpaa knæler ned paa Bedeskamlen, hvis Skriftemaalet foregaar  

 ved Alteret, eller staar med Ansigtet vendt mod Nadvergæsterne, hvis det  

 foregaar i en Skriftestol, siger han lydeligt:
»Kære Herre Gud og himmelske Fader, jeg bekender for Dig af et  

 angerfuldt Hjærte min Synd og Skyld, men jeg tror paa alle mine Synders  

 naadige Forladelse for Din Søns Jesu Christi Skyld.
Modtag mig da som Gæst  

 ved Dit Bord og styrk mig i Troen ved min Frelsers hellige Legeme og Blod!  

 Amen.« Ved Altergangen uddeler Præsten først Sakramentet til alle de andre  

 Nadvergæster og derpaa kommunicerer han sig selv, idet han anvenderde  

 sædvanlige Ord: » dette er Jesu sande Legeme« og »dette er  

 Jesu sande Blod«.
I Slutningsordene forandrer han ved det sidste Hold  

 Nadvergæster, sammen med hvilket han har kommuniceret sig selv, Ordet  

 »Eder« til'os' og »Eders« til »vore«.
 2. at Ministeriet for Kirke- og Undervisningsvæsenet  

 bemyndiges til at træffe Foranstaltning til, at der i fremtidige Udgaver af  

 Kirkeritualet og Alterbogen paa behørigt Sted optages et Afsnit om  

 »Præsters Selvkommunion« overenstemmende med foranstaaende.
 Hvilket herved bekendtgøres for alle vedkommende til Efterretning og  

 Iagttagelse.
Ministeriet for Kirke- og  

 Undervisningsvæsenet, den 21de November 1898.
V.
Sthyr.
 /Oskar Damkier.
