 Patientklagenævnet fandt at en vagtlæge burde have fået mistanke om en  

 sygeligt forløbende graviditet hos en kvinde i 32. svangerskabsuge med  

 konstante underlivssmerter og have aflagt sygebesøg.
 Patientklagenævnet skønnede at han havde udvist manglende omhu og  

 samvittighedsfuldhed jfr. lægelovens § 6.
 6.6. Diagnosticering på grundlag af mistanke.
En yngre andengangs gravid kvinde i 32. svangerskabsuge ringer til  

 vagtlægen og klager over konstante underlivssmerter gennem nogle timer.
Lægen  

 får oplyst, at der ikke er blødninger.
Han foreslår derefter patienten at gå  

 i seng og holde sig i ro og ringe igen, hvis smerterne ikke klinger af.  

 Patienten blev ifølge lægens egen udtalelse ret oprevet over beskeden og  

 meddelte, at hun ville kontakte sygehuset.
Det gjorde hun, og på sygehuset  

 var man klar over, at hendes første graviditet var afsluttet med kejsersnit  

 på grund af iltmangel til barnet.
Ved ultralydundersøgelse blev det  

 bekræftet, at der var tale om for tidlig løsning af moderkagen, og der blev  

 umiddelbart herefter foretaget kejsersnit.
Patientklagenævnet fandt i overensstemmelse med Sundhedsstyrelsens  

 indstilling, at den vagthavende læge på disse symptomer hos en gravid kvinde  

 burde have fået mistanke om sygeligt forløbende graviditet og være taget på  

 sygebesøg.
Man skønnede, at han havde udvist manglende omhu og  

 samvittighedsfuldhed jf. lægelovens § 6, stk. 1.
