Skrivelse  

 om, hvorvidt et byrådsmedlem, der har vedtaget et bødeforelæg for  

 overtrædelse  

 af skattekontrollovens §§ 13, stk. 2, og 16, stk. 2, er  

 valgbar (Valgbarhedsnævnets skrivelse af 15. juni 2006 til et  

 byråd) Ved brev af 5. januar 2006 har X Byråd i henhold til den  

 kommunale valglovs § 101, stk. 4, indberettet til  

 Valgbarhedsnævnet,  

 at byrådsmedlem NN har modtaget et bødeforelæg af  .. 2005 for overtrædelse  

 af  

 skattekontrollovens §§ 13, stk. 2, og 16, stk. 2. Det fremgår  

 af  

 sagen, at bødeforelægget er vedtaget den  .. 2005, og at bødens størrelse er  

 60.000 kr.
Bøden er nedsat efter reglerne i straffelovens § 82 under  

 hensyn til, at den pågældende selv har medvirket til sagens opklaring  

 vedrørende  

 indkomstårene 2 og 3.
Det fremgår af sagen, at den pågældende groft uagtsomt  

 for indkomstårene 1 og 2 har undladt inden 4 uger efter modtagelsen af  

 meddelelse om ansættelsen af den skattepligtige indkomst at underrette  

 skattemyndigheden ved X Kommune om, at ansættelsen var for lav, idet  

 udenlandsk  

 indkomst på 175.000 kr. vedrørende indkomståret 1 og udenlandsk indkomst på  

 175.000 kr. vedrørende indkomståret 2 ikke var selvangivet, hvorved det  

 offentlige blev unddraget skatter med i alt 140.865 kr.
Det fremgår endvidere  

 af sagen, at den pågældende groft uagtsomt for indkomståret 3 har afgivet  

 urigtige oplysninger om den skattepligtige indkomst, idet udenlandsk indkomst  

 på 175.000 kr. ikke blev selvangivet, hvorved det offentlige blev unddraget  

 skatter  

 med i alt 70.436 kr.
 I den anledning skal man meddele, at Valgbarhedsnævnet  

 har fundet det overvejende betænkeligt at fastslå, at den begåede handling i  

 almindeligt omdømme gør den pågældende uværdig til at være medlem af  

 kommunale  

 råd, jf. den kommunale valglovs § 4.
 Den pågældende må derfor anses for valgbar.
