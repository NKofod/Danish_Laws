Bekendtgørelse om offentlige myndigheder, som Nationalt ID-center skal kunne betjene I medfør af udlændingelovens § 40 i, stk. 7, jf. lovbekendtgørelse nr. 1910 af 26. september 2021, fastsættes:
 § 1. Nationalt ID-center afgiver udtalelser og yder rådgivning og bistand, jf. udlændingelovens § 40 i, stk. 1, 1. pkt., til følgende offentlige myndigheder: Ankestyrelsen, Familieretshuset, Flygtningenævnet, Hjemrejsestyrelsen, Justitsministeriet, politiet, Styrelsen for International Rekruttering og Integration, Udenrigsministeriet, Udlændinge- og Integrationsministeriet, Udlændingenævnet og Udlændingestyrelsen.
 Stk. 2. Nationalt ID-center afgiver udtalelser og yder rådgivning og bistand, jf. udlændingelovens § 40 i, stk. 1, 1. pkt., i forbindelse med personregistrerende aktiviteter til følgende offentlige myndigheder: ATP, Kirkeministeriet, kommunerne, Skattestyrelsen og Uddannelses- og Forskningsstyrelsen.
 § 2. Bekendtgørelsen træder i kraft den 15. januar 2022.
 Stk. 2. Bekendtgørelse nr. 689 af 19. april 2021 om offentlige myndigheder, som Nationalt ID-center skal kunne betjene, ophæves.
