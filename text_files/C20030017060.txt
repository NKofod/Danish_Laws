Vejledning til bekendtgørelse om elektronisk overførsel af  

  

 visse oplysninger til a-kasserne I bekendtgørelse nr. 1270 af 22. december 2003 er der  

 fastsat regler om elektronisk overførsel af oplysninger fra kommunerne og fra  

 Styrelsen for Statens Uddannelsesstøtte (SU-styrelsen) til a-kasserne om  

 udbetaling af dagpenge efter lov om dagpenge ved sygdom og fødsel og om  

 udbetaling af statens voksenuddannelsesstøtte til dækning af leveomkostninger  

 (SVU).
I denne vejledning beskrives bekendtgørelsens regler.
Nogle  

 af disse er uddybet med nærmere retningslinier.
Indledning A-kasserne skal bruge oplysningerne ved beregning af antal  

 dage med feriedagpenge, som de enkelte medlemmer har ret til i henhold til  

 bekendtgørelsen om feriedagpenge.
 Der er fastsat regler om elektronisk overførsel af  

 oplysninger for at sikre, at beløbet uden medlemmernes medvirken indgår i  

 grundlaget for beregningen af antal dage med ret til feriedagpenge og for at  

 lette a-kassernes administration.
Til §§ 1 og 2 Kommunens edb-leverandør og SU-styrelsen overfører i uge 4  

 elektronisk oplysninger om cpr.nr. og det udbetalte beløb pr. cpr.nr. til den  

 edb-leverandør, der varetager driften af CRAM.
Oplysningerne overføres for så  

 vidt angår samtlige modtagere.
Oplysningerne overføres i form af et læsbart  

 datasæt med faste feltlængder.
Der foretages herefter en samkørsel med CRAM.
Det tilføjes  

 herved til de enkelte cpr.nr., hvilke a-kasser de pågældende er medlem af.  

 Samkørslen sker på baggrund af a-kassernes seneste indberetning af  

 medlemsoplysninger til CRAM.
 I uge 5 overføres oplysningerne om udbetaling af dagpenge og  

 SVU til de enkelte a-kasser af den edb-leverandør, der varetager driften af  

 CRAM.
 De praktiske forhold vedrørende den elektroniske overførsel  

 af oplysninger aftales mellem a-kasserne og den edb-leverandør, der varetager  

 driften af CRAM.
Til § 4 Vejledning nr. 141 af 16. september 1999 om udbetalinger i  

 henhold til lov om dagpenge ved sygdom og fødsel fra kommunerne til  

 a-kasserne  

 bortfalder.
