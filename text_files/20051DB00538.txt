Betænkning afgivet af Det Energipolitiske Udvalg den 17. maj  

 2006 Betænkning over Forslag  

 til folketingsbeslutning om mindre afhængighed af olie i  

  

 transportsektoren [af Marie Fugl (SF) m.fl.] 1. Udvalgsarbejdet Beslutningsforslaget blev fremsat den 27. oktober 2005 og var  

 til 1. behandling den 2. februar 2006. Beslutningsforslaget blev efter 1.  

 behandling henvist til behandling i Det Energipolitiske Udvalg.
Møder Udvalget har behandlet beslutningsforslaget i 6 møder.
Samråd Udvalget har stillet 3 spørgsmål til transport- og  

 energiministeren til mundtlig besvarelse.
Ministeren har besvaret  

 spørgsmålene  

 i et åbent samråd med udvalget den 4. maj 2006. Ministeren har efterfølgende  

 sendt  

 udvalget det talepapir, der lå til grund for ministerens besvarelse af  

 spørgsmålene.
Spørgsmål Udvalget har stillet 21 spørgsmål til transport- og  

 energiministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og EL) indstiller beslutningsforslaget til  

  

 forkastelse.
 Enhedslistens medlem af udvalget bemærker, at SF med  

 beslutningsforslaget bringer en vigtig diskussion op i Folketinget om den  

 svindende olieforsyning og om, hvordan Danmark skal sikre sig en  

 ikkeforurenende  

 energiforsyning i fremtiden.
 Enhedslisten har selv en række bud på løsninger, som omfatter  

 prioritering af energibesparende teknologi, f.eks. afgiftsomlægninger til  

 fordel for biler med lavt brændstofforbrug, introduktion af varmepumper i  

 kraftvarmeværker og industri og omlægning af transportsektorens drivmidler  

 til  

 direkte eller indirekte eldreven teknologi.
Enhedslisten finder, at forslaget om at give mulighed for at  

 erstatte 5,75 pct. af olieforbruget i transportsektoren med biobrændstoffer  

 er  

 uklogt i den nuværende situation.
Enhedslisten forstår og deler ønsket om at  

 begrænse olieforbruget, men produktion af biobrændstoffer vil i dagens  

 Danmark  

 mestendels basere sig på afgrøder, som normalt anvendes til foder og  

 fødevarer.  

 En tvungen efterspørgsel efter biobrændstoffer vil føre til inddragelse af  

 mere  

 landbrugsjord og fremme dyrkning med pesticider og kunstgødning til skade for  

 natur og miljø. Enhedslisten mener ikke, at fødevareproduktion skal anvendes  

 som  

 drivmidler i transportsektoren, når der er andre muligheder.
Enhedslisten kan  

 støtte udviklingen af de såkaldte 2.-generations-teknologier, hvor  

 brændstoffer  

 produceres på affald.
Enhedslisten opfatter imidlertid ikke halm som et  

 affaldsprodukt, men som noget, der i lighed med en del andet organisk affald  

 bør anvendes til husdyr og i øvrigt indgå i økologisk jordbrug.
Derfor anser  

 vi  

 det heller ikke for muligt at producere biobrændstoffer i mængder, der kan  

 erstatte det nuværende olieforbrug.
SFs strategi er at skabe et såkaldt pusterum, hvor teknologier,  

 der ikke lægger beslag på jord, kan udvikles, mens man i en periode bruger  

 biobrændstoffer.
Enhedslisten frygter, at strategien giver anledning til  

 store  

 investeringer i anlæg og afgrødeproduktion, som industrien og landbruget vil  

 forlange forrentet fuldt ud, og som det derfor ikke vil være muligt at  

 afvikle  

 igen med den nødvendige hastighed.
Andre aspekter er mangel på tilskyndelse  

 til  

 at begrænse brændstofforbruget i transportsektoren, som kan være en endnu  

 mere  

 effektiv strategi til at begrænse forureningen og CO2  

 -udledningen.
Sidst men ikke mindst er Enhedslisten ikke enig med  

 forslagsstillerne i, at import af biobrændstof fra f.eks.
Brasilien er  

 ønskelig.
Målet må være at mindske Danmarks økologiske fodaftryk og ikke at  

 lægge beslag på store landbrugsarealer andre steder i verden, hvor dyrkningen  

 af biobrændstofafgrøder også mindsker den biologiske mangfoldighed og øger  

 uligheden.
De svenske erfaringer viser endvidere, at prisen på bioætanol fra  

 Brasilien er langt lavere end i EU, hvilket begrænser den lokale produktion.
 Et  

  

 mindretal  

  

 i  

 udvalget (S, RV og SF) indstiller beslutningsforslaget til  

  

 vedtagelse uændret.
Socialdemokratiets medlemmer af udvalget vil arbejde aktivt for  

 at øge andelen af biobrændstoffer, som kan erstatte benzin og diesel til  

 transportformål.
Dette kan blandt andet ske ved at styrke efterspørgslen  

 og dermed motivere producenter og benzinselskaber til at udvikle den  

 nødvendige  

 og fremtidssikrede teknologi samt ved at investere langt mere offensivt i den  

 offentlige forskning, end regeringen hidtil har lagt op til.
Det er imidlertid afgørende, at der er tale om brændstoffer, der  

 er produceret med et positivt energi- og miljøregnskab.
Det kan bl.a. ske  

 gennem brug af restprodukter som eksempelvis halm, andet organisk  

 affaldsmateriale, spildvarme og overskydende el fra vedvarende energi (VE).
 Der skal investeres langt mere i forskning og udvikling af disse  

 teknologier, som også har store vækstpotentialer på de internationale  

 markeder.  

 Eksempelvis tegner mulighederne for at integrere vindkraft og biomasse på  

 kraftværker med produktion af drivmidler til transportsektoren, som f.eks.  

 Elsams VEnzin-vision, meget spændende perspektiver.
Regeringen har kun en »0,1-procent-vision« på dette område.
Det  

 er uambitiøst og langt fra det EU- direktiv, som Danmark bør opfylde.
Danmark  

 skal som minimum leve op til EU-direktivet.
Biobrændstoffer kan i fremtiden give et væsentligt bidrag til  

 løsningen af såvel klimaproblematikken som forsyningssikkerheden.
Det nye  

 danske energiselskab har alle muligheder for at være omdrejningspunktet for  

 en  

 satsning på biobrændstoffer og udvikling af VE-baseret produktion af  

 drivmidler  

 til transportsektoren.
Det indebærer positive rammer for en markedsmodning af  

 teknologierne ikke bare indenlands, men også med henblik på opbygning af en  

 eksportindustri  

 med et kæmpepotentiale.
 Socialdemokratiet finder, at beslutningsforslaget tager fat på  

 en række af disse væsentlige udfordringer, og vil derfor stemme for  

 beslutningsforslaget.
 Socialistisk Folkepartis medlem af udvalget har noteret sig, at  

 transport- og energiministeren indirekte har tilsluttet sig punkt 2 i  

 beslutningsforslaget om, at der afsættes F&U-midler til udvikling af  

 biobrændstoffer på basis af restprodukter og affald (såkaldte  

 2.-generations-teknologier).  

 Det er sket med ministerens pressemeddelelse om, at der vil blive afsat 200  

 mio. kr. til udvikling af biobrændstoffer, hvilket SF finder særdeles  

 positivt.
Det indgår i ministerens udmelding, at han forventer, at private  

 investorer vil supplere de offentlige midler.
Efter SFs mening vil det  

 fremme de  

 private investorers interesse, hvis man samtidig beslutter sig for en  

 obligatorisk tilsætning af biobrændstof til benzin og diesel.
Det vil være et  

 klart signal til markedet om, at Danmark er indstillet på at anvende  

 biobrændstoffer i transportsektoren nu, og dermed øge mulighederne for, at  

 også  

 private investerer i den fortsatte udvikling af produkterne.
SF opfordrer  

 derfor regeringen til at blive mere proaktiv på området.
Biobrændstoffer  

 produceret  

 med 1.-generations-teknologier er ikke CO2  

 -neutrale, men giver  

 alligevel et bidrag til nedbringelse af transportsektorens konstant stigende  

 udledning af CO2. Udledningen ligger i dag 24 pct. over  

 udledningen i 1990. Perspektivet er selvsagt at komme videre fra  

 1.-generations-teknologierne.  

 Sigtet er biobrændstoffer, der er produceret på restprodukter, som er langt  

 mere skånsomme over for natur og miljø.
Den konstant stigende udledning af drivhusgasser fra  

 transportsektoren er et meget alvorligt problem, som på relativt kort sigt  

 truer med at undergrave muligheden for at nedbringe den samlede udledning af  

 drivhusgasser.
Transportsektorens andel af den samlede udledning af  

 drivhusgasser vokser hvert år.
Det er derfor nødvendigt at handle nu og at  

 benytte sig af en flerstrenget strategi, der bl.a. indeholder følgende  

 elementer: påbud om at tilsætte biobrændstoffer til benzin og diesel,  

 udvikling  

 af 2.-generations-teknologier til produktion af biobrændstoffer, krav til nye  

 biler om, at de skal køre længere på literen, afgiftsdifferentiering, der  

 motiverer til køb af de mest miljøvenlige biler, regulering af trafikken og  

 udvikling af biler, der kører på brændselsceller, el m.v.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Joan Erlandsen (V)   

 Eyvind Vesselbo (V)  

  

  fmd.  

  

 Jens Kirk (V)   

 Lars Christian Lilleholt (V)   

 Ellen Trane Nørby (V)   

 Tina Petersen (DF)   

 Hans   

 Kristian  

  Skibby (DF)   

 Charlotte Dyremose (KF)   

 Christian Wedell‑Neergaard (KF)   

 Torben Hansen (S)   

 Jens Christian Lund (S)   

 Kim Mortensen (S)   

 Niels Sindal (S)   

 Arne Toft (S)   

 Martin Lidegaard (RV)   

 Anne Grete Holmsgaard (SF)  

  

  nfmd.  

  

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 20 Bilagsnr.
Titel 1 Tidsplan for udvalgets behandling af beslutningsforslaget 2 Notat vedrørende udviklingen i offentlige midler til  

 energiforskning m.v., fra transport- og energiministeren 3 1. udkast til betænkning 4 Pressemeddelelse om åbent samråd 4/5-06 om  

 samrådsspørgsmål A, B og C 5 Talepapir fra samråd 4/5-06, fra transport- og  

 energiministeren 6 2. udkast til betænkning Oversigt over spørgsmål og svar vedrørende B 20 Spm.nr.
Titel 1 Spm. om de svenske planer for at mindske afhængigheden af  

 olie og om kommissorium m.m. for det svenske udvalg, til transport- og  

 energiministeren,  

 og ministerens svar herpå 2 Spm. om, hvilke konkrete planer regeringen har om at  

 mindske afhængigheden af olie i Danmark gennem effektivisering af  

 transportarbejdet,  

 til transport- og energiministeren, og ministerens svar herpå 3 Spm. om, hvilke EU-lande og lande uden for EU der ved lov  

 eller påbud har besluttet, at der skal tilsættes en vis andel biobrændstof  

 til det samlede benzin- og dieselforbrug, til transport- og energiministeren,  

 og ministerens svar herpå 4 Spm., om ministeren i skemaform for hvert af de 25  

 EU-lande kan oplyse andel biobrændstof og virkemidler til opfyldelse af  

 biobrændstofdirektivet, til transport- og energiministeren, og ministerens  

 svar herpå 5 Spm., om et påbud om, at en vis procentdel biobrændstof  

 skal erstatte benzin og diesel, er et mere effektivt virkemiddel end  

 skattemæssige incitamenter, til transport- og energiministeren, og  

 ministerens svar herpå 6 Spm. om, hvor meget en tankfuld benzin til en  

 gennemsnitlig personbil ville koste ekstra med dagens priser ved henholdsvis  

 2 pct., 5,75 pct. og 10 pct. ætanol/bioætanol, til transport- og  

 energiministeren, og ministerens svar herpå 7 Spm. om, hvad størsteprisen og mindsteprisen har været  

 for en tankfuld benzin til en gennemsnitlig personbil de seneste 5 år, til  

 transport- og energiministeren, og ministerens svar herpå 8 Spm. om, hvad ministeren kan oplyse om væksten i benzin-  

 og dieselforbruget de seneste 10 år, til transport- og energiministeren, og  

 ministerens svar herpå 9 Spm. om, hvilke konkrete forslag regeringen har inden for  

 de fire hovedområder, som den svenske kommission arbejder med, til transport-  

 og energiministeren, og ministerens svar herpå 10 Spm., om det kan bekræftes, at USA nu i høj grad satser  

 på at nyttiggøre restprodukter fra jordbrug og naturpleje til brændsler i  

 transportsektoren, til transport- og energiministeren, og ministerens svar  

 herpå 11 Spm. om, hvad ministeren kan oplyse om potentialet for at  

 anvende restprodukter som træaffald, hø m.m. fra naturpleje til energiformål,  

 til transport- og energiministeren, og ministerens svar herpå 12 Spm. om, hvor mange procent af det danske olieforbrug til  

 transport der kunne substitueres af den overskudshalm, der i dag ikke  

 anvendes til energiformål, til transport- og energiministeren, og ministerens  

 svar herpå 13 Spm., om regeringen har planer om at godskrive  

 nedmuldning af halm på Danmarks klimabudget frem for at anvende halmen til  

 energiformål, til transport- og energiministeren, og ministerens svar herpå 14 Spm., om ministeren vil udarbejde en oversigt over danske  

 virksomheder, som har potentialer og kompetencer med hensyn til nyttiggørelse  

 af organiske restprodukter til energiformål, til transport- og  

 energiministeren, og ministerens svar herpå 15 Spm., om ministeren vil udarbejde en beskrivelse af  

 prisudviklingen for ætanol produceret i EU sammenlignet med Brasilien og USA,  

 til transport- og energiministeren, og ministerens svar herpå 16 Spm., om ministeren vil redegøre for, hvilke offentlige  

 forsknings- og udviklingspuljer og -ordninger der støtter eller kan støtte  

 alternativer til benzin og diesel baserest på affalds- og restprodukter, til  

 transport- og energiministeren, og ministerens svar herpå 17 Spm. om, hvilke samarbejdsprojekter der findes i Danmark  

 mellem det offentlige (kommuner og/eller amter) og private virksomheder m.v.,  

 til transport- og energiministeren, og ministerens svar herpå 18 Spm. om, hvor stor en andel af landbrugsarealet der  

 skulle tages i anvendelse, hvis diesel skulle erstattes med biodiesel  

 produceret på raps, til transport- og energiministeren, og ministerens svar  

 herpå 19 Spm. om energiindholdet i gyllen fra det antal svin, der  

 årligt produceres i Danmark, til transport- og energiministeren, og  

 ministerens svar herpå 20 Spm., om anvendelse af el fra VE til transportformål kan  

 godkendes i henhold til biobrændstofdirektivet, til transport- og  

 energiministeren, og ministerens svar herpå 21 Spm. om at detaljere notatet om udviklingen i offentlige  

 midler til energiforskning m.v., jf.
B 20  bilag 2, således at støtten  

 til  

 F&U opgøres på energiproduktionsteknologier, til transport- og  

 energiministeren,  

 og ministerens svar herpå Oversigt over samrådsspørgsmål vedrørende B 20 Samråds-spm.nr.
