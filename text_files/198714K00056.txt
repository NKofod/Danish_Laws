Nr BTL 56 Betænkning over Forslag til lov om ændring af lov om dagpenge ved sygdom  

 eller fødsel og lov om barselorlov m.v.   

 Nr L 56 1987-88, 1. samling Afgivet af Socialudvalget Afgivet: 19880414 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
Der er af et mindretal stillet ændringsforslag, hvorom henvises til de ledsagende bemærkninger.
Herefter indstiller et flertal (Socialdemokratiets, Socialistisk Folkepartis og Det Radikale Venstres medlemmer af udvalget) lovforslaget til vedtagelse med de stillede ændringsforslag.
Et mindretal (Det Konservative Folkepartis, Venstres og Centrum-Demokraternes medlemmer af udvalget) vil nærmere redegøre for sin stilling ved lovforslagets 2. behandling.
Et andet mindretal (Fremskridtspartiets medlem af udvalget) indstiller lovforslaget til forkastelse ved 3. behandling.
Ændringsforslag Af et mindretal (SF), tiltrådt af et mindretal (S og RV):
Til § 1 1) I den under nr. 2 foreslåede ændring af § 33, stk. 4, 2.
 pkt., ændres ordet »umiddelbart« til ordene: »inden 5  

 uger«.
Til § 2 2) I den under nr. 3 foreslåede ændring af § 4, stk. 6, 1.
 pkt., ændres ordet »umiddelbart« til ordene: »inden 5  

 uger«.
 3) Efter nr. 4 indsættes som nyt nummer:
»01. § 4, stk. 6, 3. og 4. pkt., ophæves, og i stedet  

 indsættes som nye punktummer:
»Fristerne i stk. 1, 3 og 4 forlænges da med den tid, i hvilken barnet har været indlagt.
Et afgivet varsel efter stk. 2 bortfalder og erstattes af en ny 2 ugers frist, hvis indlæggelsen finder sted i forlængelse af fødslen.
Endvidere skal forældrene inden 1 uge efter, at barnet er modtaget i hjemmet efter den forlængede indlæggelse eller efter genindlæggelse, underrette deres respektive arbejdsgivere om tidspunktet for modtagelsen.«» Bemærkninger Til nr. 1 og 2 Ændringsforslagene medfører, at genindlæggelse af nyfødte, der sker inden for 5 uger efter udskrivelse af barnet fra sygehus, indebærer ret til forlænget barselorlov.
Til nr. 3 Ændringsforslaget er en konsekvens af ændringsforslag nr. 2.
Jytte Andersen (S) Graversen (S) Sonja Mikkelsen (S) Jytte Hilden (S) Erik B.
Smith (S) nfmd.
Taanquist (S) Agerschou (SF) Birthe Hansen (SF) Karen Højte Jensen (KF) Lizzie Lichtenberg (KF) Merete Aarup (KF) Helge Adam Møller (KF) Britta Schall Holberg (V) Henrik Toft (V) Yvonne Herlev Andersen (CD) Jane Oksen (FP) Aase Olesen (RV) fmd.
 Partierne KRF og FK havde ikke medlemmer i udvalget.
