Nr BTL 104 Betænkning over I. (L 104) Forslag til lov om Arbejdsgivernes Elevrefusion  

 II. (L 105) Forslag til lov om ændring af lov om erhvervsuddannelser (For  

 perioden 1. januar 1993 til 31. december 1995) III. (L 106) Forslag til lov  

 om skolepraktik i erhvervsuddannelserne   

 Nr L 104 1992-93, 1. samling Afgivet af Uddannelsesudvalget Afgivet: 19921210 Udvalget har behandlet lovforslagene i en række møder og har herunder stillet spørgsmål til undervisnings- og forskningsministeren, som denne har besvaret skriftligt.
Som bilag til betænkningen er optrykt aftale om praktikpladser af 20. november 1992 mellem Socialdemokratiet, Det Konservative Folkeparti, Venstre, Socialistisk Folkeparti, CentrumDemokraterne, Det Radikale Venstre og Kristeligt Folkeparti.
 Endvidere har udvalget modtaget skriftlige og/eller mundtlige henvendelser  

 fra:
Arbejdsgivernes Elevrefusion, Byggeriets Arbejdsgivere, Dansk VVS Installatør Forening, Dansk Industri, ELFO, Entreprenørforeningen, Erik Gaardhøje, Esbjerg Kommune, Thorkild Bork Hansen, Skærbæk Kommune og  

 Ebbe Marqvardsen, Juelsminde Kommune.
Hjørring Tekniske Skole, Håndværksrådet, Kommunernes Landsforening, SALA, Sammenslutningen af Landbrugets Arbejdsgiverforeninger og Snedkerfagets Fællesudvalg.
 Der er af undervisnings- og forskningsministeren stillet ændringsforslag  

 til det under I anførte lovforslag, hvorom henvises til de ledsagende  

 bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) det under I anførte lovforslag til  

vedtagelse med de stillede ændringsforslag og de under II og III  

 anførte lovforslag til vedtagelse uændret.
Flertallet har drøftet det i bemærkningerne til lovforslag L 106, s. 4,  

 sp. 2, nævnte spørgsmål vedrørende elevlønningerne.
Flertallet er generelt  

 enige om, at en tilskudsordning ikke selvstændigt bør påvirke udviklingen i  

 elevlønningerne.
 Et mindretal (Fremskridtspartiets medlem af udvalget) indstiller de  

 under I, II og III anførte lovforslag til forkastelse ved 3.  

 behandling.
Mindretallet kan ikke være med til denne fordyrende omlægning af betaling  

 for lære- og praktikpladserne.
Med disse lovforslag er man med til at lægge  

 en ekstra skat på det erhvervsliv, der har så hårdt brug for lempelser til  

 gavn for produktionen.
Kun ved en øget produktion er der kræfter og råd til  

 at tage nye elever ind.
Kun ved forenklinger for erhvervslivet vil der  

 naturligt blive ønske om og brug for at uddanne og oplære den nye generation.  

 Tvangsmæssige kunstindgreb leder tanken hen på den socialistiske planøkonomi,  

 der faldt længere østpå.
Stop al form for tvang og tilskud.
Ved at ansætte efter behov opnås gennem  

 den frie markedsøkonomi tilbud om lære- og praktikpladser til glæde for en  

 generation, der kan beholde sin selvrespekt.
Ændringsforslag til I.
Forslag til lov om Arbejdsgivernes Elevrefusion Af  

undervisnings- og forskningsministeren , tiltrådt af et flertal  

 (udvalget med undtagelse af FP):
 Til § 3 1) I stk. 1, 1. pkt. , ændres »12« til:  

 »14«.
 2) I stk. 1, 2. pkt. , ændres »Dansk  

 Arbejdsgiverforening og Landsorganisationen i Danmark hver 4« til:  

 »Dansk Arbejdsgiverforening 4, Sammenslutningen af Landbrugets  

 Arbejdsgiverforeninger 1, Landsorganisationen i Danmark 5«.
 Til § 10 3) I stk. 2 ændres »modtager« til:  

 »ansætter«.
 Til § 16 4) Stk. 1, 1. pkt. , affattes således:
»Arbejdsgivernes Elevrefusion yder tilskud til de i § 2, stk. 1,  

 nævnte arbejdsgivere for ansættelse af elever, der i perioden fra den 1. juli  

 1992 til den 31. december 1995 er begyndt praktikuddannelse hos  

 arbejdsgiveren på grundlag af en skriftlig aftale om at gennemføre en  

 uddannelse.« 5) I stk. 4 udgår 2. pkt .
 Til § 20 6) I stk. 3 ændres datoen »1. august«  

 til: »1. juli«.
 Til § 22 7) I stk. 1, 1. pkt. , udgår  

 »undervisningsudgifter efter lov om tilvejebringelse af lære- og  

 praktikpladser samt«.
 Ny paragraf 8) I kapitel 7 indsættes efter § 22 som ny  

 paragraf:
»§ 01. Uanset bestemmelserne i § 20, § 21, stk. 1, og § 33,  

 stk. 2, kan undervisnings- og forskningsministeren efter indstilling fra  

 bestyrelsen for Arbejdsgivernes Elevrefusion fastsætte særlige regler om  

 beregning og indbetaling af bidrag for enkelte arbejdsgivere eller grupper af  

 arbejdsgivere.« Ny paragraf 9) I kapitel 8 indsættes efter § 30 som ny  

 paragraf:
 »§ 02. I lov om Arbejdsmarkedets Tillægspension, jf.  

 lovbekendtgørelse nr. 693 af 6. august 1992, foretages følgende ændringer:
 1. § 17 a, stk. 1 , affattes således:
»Som kompensation for arbejdsgivernes bidrag til Arbejdsmarkedets  

 Tillægspension ydes et beløb til arbejdsgivere, der er registreret efter  

 merværdiafgiftsloven (momsloven) eller lov om afgift af lønsum m.v.
Der ydes  

 ikke kompensation til offentlige arbejdsgivere.« 2. I § 17 a, stk. 2 , indsættes efter 2. pkt. som nyt  

 punktum:
»Beløb under 25 kr. udbetales ikke.« 3. I § 28, stk. 1, litra d , indsættes efter  

 »beregning«: »og udbetaling«.' Til § 31 10) I stk. 2 indsættes efter »jf. dog«:  

 »§ 03 og«.
 Ny paragraf 11) Efter § 31 indsættes som ny paragraf:
»§ 03. I bidrag efter § 18, stk. 2, ydes til private  

 arbejdsgivere et fradrag for elever, der har påbegyndt praktikuddannelse  

 inden den 1. juli 1992 efter reglerne i § 12, stk. 3-5, jf. § 2, i lov om  

 Arbejdsgivernes Elevrefusion, jf. lovbekendtgørelse nr. 169 af 12. marts  

 1992. Fradrag ydes ikke, hvis arbejdsgiveren er berettiget til et tilskud for  

 eleven efter lovens § 16.« Bemærkninger Til nr. 1 og 2 Det foreslås, at bestyrelsen udvides med 2 medlemmer, 1 fra  

 Sammenslutningen af Landbrugets Arbejdsgiverforeninger, SALA, og 1 fra  

 Landsorganisationen i Danmark, LO.
 Til nr. 3 Ved ændringsforslaget bringes lovteksten i overensstemmelse med  

 lov om skolepraktik i erhvervsuddannelserne.
Til nr. 4 I § 16, stk. 1, bestemmes det, at der ydes tilskud for elever,  

 der ansættes i perioden 1. august 1992 til 31. december 1995. Det foreslås,  

 at datoen 1. august 1992 ændres til den 1. juli 1992. Baggrunden er, at det  

 findes rimeligt under tilskudsordningen at inddrage de uddannelsesaftaler,  

 der er trådt i kraft umiddelbart efter sommerferien.
Dette tidspunkt kan ikke  

 angives nøjagtigt, men det vil i mange tilfælde være faldet i løbet af juli  

 måned.
 Samtidig foreslås en anden mindre udvidelse af tilskudsordningen, idet det  

 foreslås præciseret, at det er tidspunktet for tiltrædelsen af et  

 uddannelsesforhold, der er afgørende i relation til den ovenfor nævnte dato  

 den 1. juli 1992.
 Herved sikres det, at uddannelsesaftaler, der er indgået før den 1. juli  

 1992 med tiltrædelse den 1. juli 1992 eller senere, ligeledes berettiger til  

 tilskud.
 Når tilskudsordningen udløber den 31. december 1995, vil der med den  

 foreslåede ændring heller ikke kunne opstå tvivl om, at aftaler om  

 ansættelse, der er indgået i 1995 kun kan udløse tilskud, hvis eleven er  

 tiltrådt i virksomheden inden den 1. januar 1996.
 Ændringsforslaget har ikke økonomiske konsekvenser, da det yderligere  

 antal aftaler, der ved ændringen kan blive tilskudsberettigede fra lovens  

 ikrafttræden, er indgået i beregningerne af lovforslagets økonomiske  

 konsekvenser.
Til nr. 5 Bestemmelsen foreslås ophævet for at skabe ligestilling med  

 øvrige videregående uddannelser.
Lønnet praktik forekommer i øvrigt sjældent  

 i forbindelse med uddannelser på universiteter, universitetscentre og på  

 Danmarks Tekniske Højskole.
 Til nr. 6 Ændringen er en konsekvens af rettelsen i ændringsforslag nr. 4.
 Til nr. 7 Der er tale om en teknisk rettelse.
 Til nr. 8 Ændringsforslaget stilles for at sikre en hjemmel til efter  

 indstilling fra bestyrelsen for Arbejdsgivernes Elevrefusion at fastsætte  

 særregler om den tekniske fremgangsmåde vedrørende bidragenes beregning og  

 indbetaling for enkelte arbejdsgivere eller grupper af arbejdsgivere.
 Da det som følge af udvidelsen af arbejdsgiverkredsen til også at omfatte  

 de offentlige arbejdsgivere bliver nødvendigt at ændre de tekniske systemer i  

 AER, findes det hensigtsmæssigt at sikre, at der efter bestyrelsens  

 indstilling kan udarbejdes særlige regler.
 Der vil ikke blive fastsat regler, der påfører AER  

 administrationsomkostninger i større omfang.
 Til nr. 9 ATP-lovens § 17 a omhandler den særlige kompensationsordning for  

 arbejdsgivernes ATP-bidrag, som blev indført samtidig med indførelsen af  

 arbejdsmarkedsbidraget den 1. januar 1988. Kompensationsbeløbet udbetales i  

 dag til arbejdsgivere, der er omfattet af AER-loven, dvs. private  

 arbejdsgivere, som samtidig er moms- eller lønsumsafgiftspligtige.
 Ændringsforslaget er en konsekvens af, at arbejdsgiverkredsen i AER-loven  

 ændres, således at man ikke længere kan bruge denne lovs afgrænsning af  

 private arbejdsgivere.
Det foreslås i stedet, at man direkte i ATP-loven skriver, at private  

 arbejdsgivere er berettigede til kompensationen stadig forudsat, at de er  

 moms- eller lønsumsafgiftspligtige.
Med hensyn til afgrænsningen mellem  

 offentlige og private arbejdsgivere vil man herefter skulle henholde sig til  

 de almindelige retningslinjer herfor, herunder navnlig om de pågældende er  

 omfattet af forvaltningsloven, offentlighedsloven, ombudsmandsloven m.fl.
Som  

 udgangspunkt vil man i den forbindelse kunne holde sig til Told- og  

 Skattestyrelsens oplysninger om, hvem der er registreret som henholdsvis  

 offentlige og private arbejdsgivere, således at offentlige arbejdsgivere ikke  

 får udbetalt kompensation.
 Private arbejdsgivere, der ikke er moms- eller lønsumsafgiftsregistrerede,  

 vil fortsat ikke være berettigede til kompensation.
Som en konsekvens af ændringsforslaget vil der kunne blive tale om at yde  

 kompensation til private institutioner, som ikke hidtil har været berettiget  

 hertil.
Det drejer sig om institutioner, der har været ligestillet med  

 offentlige institutioner efter AER-loven, når institutionens driftsudgifter  

 dækkes af offentlige tilskud med mindst 50 pct.
Disse halvoffentlige institutioner er ikke omfattet af afgiftspligten  

 efter lønsumsafgiftsloven og er kun i begrænset omfang omfattet af  

 afgiftspligten efter momsloven.
De momspligtige institutioner, der kan blive  

 berørt af den foreslåede ændring, er f.eks. idrætsforeninger,  

 beboerforeninger, private teatre og landsdelsorkestre, i det omfang de har  

 været overvejende offentligt finansierede.
Det ville være forbundet med uforholdsmæssigt store administrative  

 omkostninger at opbygge et register over sådanne halvoffentlige institutioner  

 alene med henblik på at sikre en fuldstændig uændret videreførelse af den  

 hidtidige AER-afgrænsning.
Hertil kommer, at de pågældende private  

 arbejdsgivere over for ATP vil mangle enhver tilskyndelse til at give sig til  

 kende.
Arbejdsgivere, der hidtil har været afskåret fra kompensationsordningen i  

 kraft af henvisningen til AER-loven, men som dog er registreret i henhold til  

 afgiftspligten efter lønsumsafgiftsloven eller momsloven, udgjorde for april  

 kvartal 1992 ca. 800 virksomheder med en samlet ATP-indbetaling på ca. 7,5  

 mio. kr.
På dette grundlag kan de økonomiske konsekvenser af  

 ændringsforslaget anslås til 15 mio. kr. pr. år.
Beløbet bliver imidlertid  

 mindre, fordi tilskuddet som regel afhænger af virksomhedens underskud eller  

 lignende, og virksomhedens økonomi bliver forbedret som følge af  

 kompensationsbeløbet.
 Det foreslås af administrative grunde, at beløb under 25 kr. ikke  

 udbetales.
 Det foreslås, at ATP's ankenævn, som i dag tager stilling til beregningen  

 af kompensationsbeløbet, tillige gives kompetence til at afgøre, om en  

 arbejdsgiver er berettiget hertil.
 Til nr. 10 og 11 Med henblik på at begrænse virkningen for de  

 arbejdsgivere, der før den 1. juli 1992 har antaget elever, og som derfor  

 ikke kan oppebære tilskud, foreslås det, at det nuværende lovbestemte fradrag  

 i arbejdsgiverbidraget på 6.000 kr. årligt pr. elev bevares for de private  

 arbejdsgivere, dvs. de arbejdsgivere, der hidtil har været omfattet af lov om  

 Arbejdsgivernes Elevrefusion.
 Omkostningerne ved at bibeholde modregningen på 6.000 kr. pr. elev i den  

 private sektor vil ifølge AER være:
 1993: 165 mio. kr.
 1994: 95 mio. kr.
 1995: 45 mio. kr.
 1996: 5 mio. kr.
 I disse beløb er taget højde for, at en del af arbejdsgiverne ikke kan  

 udnytte det fulde modregningsbeløb på 6.000 kr.
 Undervisnings- og Forskningsministeriet finder, at AER's udgiftsskøn er i  

 overkanten.
 Merudgiften ved at bevare 6.000 kr.-fradraget for disse elever skønnes  

 ikke at påvirke arbejdsgiverbidragets størrelse i 1993. Bidraget er for 1993  

 sat til 1.500 kr. pr. ansat.
 Fradraget ydes efter reglerne i den hidtil gældende bekendtgørelse om  

 Arbejdsgivernes Elevrefusion, nr. 49 af 23. januar 1992 om Arbejdsgivernes  

 Elevrefusion.
Poul Andersen (S) Helle Degn (S) Jytte Hilden (S) Frank Jensen (S) Else  

 Marie Mortensen (S) Anne-Marie Meldgaard (S) Hanne Thanning Jacobsen (SF)  

 Ebba Strange (SF) Jette Pors (CD) nfmd.
Eva Møller (KF) Jens Jørgensen (S)  

 Pia Christmas-Møller (KF) Anders Mølgaard (V) Hanne Severinsen (V) fmd.  

Køpke Christensen (FP) Ole Vig Jensen (RV) Lysholm Christensen (KRF)  

 Undervisningsministeriet Bilag 1 20. november 1992 Aftale om praktikpladser mellem Socialdemokratiet, Det  

 Konservative Folkeparti, Venstre, Socialistisk Folkeparti,  

 Centrum-Demokraterne, Det Radikale Venstre og Kristeligt Folkeparti.
 Regeringens 3 lovforslag (lov om AER, lov om skolepraktik og lov om  

 ændring af lov om erhvervsuddannelser) gennemføres med flg. ændringer:
1) Alt gøres tidsbegrænset for en 3-årig periode frem til udgangen af  

 1995. Dette gælder for AER-lovens vedkommende dog kun tilskudsordningen.  

 Dette indebærer, at tilskudsordningen, lov om skolepraktik og ændringen af  

 godkendelsesbestemmelserne i erhvervsuddannelsesloven bortfalder med udgangen  

 af 1995. (Lov om lære- og praktikpladser ophæves naturligvis med  

 ikrafttrædelsen af lov om skolepraktik.) 2) Tilskudsordningen ændres således:
Til elever, der ansættes med uddannelsesaftale i perioden 1. august 1992 -  

 31. december 1993 gives et årligt tilskud på 20.000 kr. i 1993 og 16.000 kr.  

 i hvert af de følgende år.
Til elever ansat i perioden 1. januar 1994 - 31.  

 december 1995 gives et tilskud på 16.000 pr. år. i hele uddannelsesaftalens  

 løbetid.
Tilskuddenes størrelse fastsættes i AER-loven.
 I lyset af udviklingen i antallet af elevpladser i forhold til de  

 forudsatte måltal kan tilskuddenes størrelse tages op til forhandling i  

 forbindelse med forhandlingerne om de årlige finanslove mod kompenserende  

 ændringer i bidragets størrelse.
 Arbejdsgiverbidraget fastsættes til 1.500 kr. pr. fuldtidsansat i 1993.  

 For de følgende år fastsættes bidraget på finansloven, således at ordningen  

 er selvfinansierende.
 3) Bestemmelserne om skoleydelse fjernes fra erhvervsuddannelsesloven.
 4) Bestemmelserne om skoleydelse fjernes fra skolepraktikloven.
 5) Taxameteret til skolepraktik fastsættes til i gennemsnit 75% af det  

 nuværende taxameter i 1993, men kan i øvrigt tages op til forhandling i  

 forbindelse med finanslovene for de følgende år.
 6) Taxametertilskuddene til handelsskolernes uddannelser (EU, HHX m.v.)  

 øges med 50 mio. kr.
 7) De samlede offentlige nettomerudgifter til tilskudsordningen og de  

 øvrige elementer i lovpakken bliver 0 mio. kr. i 1993 og skønnes at blive 200  

 mio. kr. - 250 mio. kr. i de to følgende år.
 Lovpakken er gjort udgiftsneutral for det offentlige i 1993 gennem  

 inddragelse af AER's opsparing, som skønnes at være mindst 250 mio. kr.
 Tilskudsordningen omfatter også kommende erhvervsgrunduddannelser.
Regeringens lovforslag om erhvervsgrunduddannelser fremsættes samtidig med  

 lovpakken og færdigbehandles snarest muligt.
Forligspartierne er ikke  

 forpligtet på den konkrete udformning af udkastet.
Bilag til aftale om praktikpladser Undervisningsministeriet AER's økonomi efter det samlede LOP-initiativ.
Undervisningsministeriet Økonomiske konsekvenser for det offentlige af det samlede LOP-initiativ.
 Udgifterne i 1994 og 1995 vil afhænge af antallet af nye elevaftaler,  

 størrelsen af bidraget og evt. ændringer i tilskudssatsen.
Tillægsbetænkning Udvalget har, efter at lovforslagene ved 2. behandling blev henvist til fornyet udvalgsbehandling, behandlet disse i to møder og har herunder stillet spørgsmål til undervisnings- og forskningsministeren, som denne har besvaret dels skriftligt, dels i samråd.
En henvendelse fra Kommunernes Landsforening og ministerens kommentar hertil er optrykt som bilag til tillægsbetænkningen.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Detailhandelens Fællesråd, Forældreforeningen ved Metalindustriens Fagskole i Ballerup og Kommunernes Landsforening.
 Medlemmer af udvalget har bemærket, at der i udvalgets betænkning af 10.  

 december 1992 i afsnittet om bemærkningerne til L 106, s. 4, sp. 2,  

 vedrørende elevlønningerne har indsneget sig en fejl, idet der i stedet for  

 »Flertallet« skulle have stået »Et mindretal inden for  

 flertallet (Socialdemokratiets og Socialistisk Folkepartis medlemmer af  

 udvalget)».
 Herefter indstiller et flertal (udvalget med undtagelse af  

 Fremskridtspartiets medlem) det under I anførte lovforslag til  

vedtagelse i den affattelse, hvori det foreligger efter 2. behandling,  

 og de under II og III anførte lovforslag til vedtagelse uændret.
 Flertallet har noteret sig, at ministeren i forbindelse med 2. behandling  

 af lovforslagene ikke benægtede, at der under drøftelserne med Kommunernes  

 Landsforening bl.a. havde været tilbud om at give lønrefusion og  

 befordringsgodtgørelse til elever i social- og sundhedsuddannelserne, men at  

 det ikke på nuværende tidspunkt havde været muligt at træffe en aftale med  

 kommunerne.
 Ministeren har oplyst, at Kommunernes Landsforening vil rejse spørgsmålet  

 under kommuneforhandlingerne.
 Et mindretal (Fremskridtspartiets medlem af udvalget) indstiller de  

 under I, II og III anførte lovforslag til forkastelse .
Poul Andersen (S) Helle Degn (S) Jytte Hilden (S) Frank Jensen (S) Else  

 Marie Mortensen (S) Anne-Marie Meldgaard (S) Hanne Thanning Jacobsen (SF)  

 Ebba Strange (SF) Jette Pors (CD) nfmd.
Eva Møller (KF) Jens Jørgensen (S)  

 Pia Christmas-Møller (KF) Anders Mølgaard (V) Hanne Severinsen (V) fmd.  

Køpke Christensen (FP) Ole Vig Jensen (RV) Lysholm Christensen (KRF) Bilag 1 KOMMUNERNES LANDSFORENING Den 15. december 1992 Vedrørende forslag til Lov om Arbejdsgivernes Elevrefusion Kommunernes Landsforening har tidligere i skrivelse til Folketingets  

 Uddannelsesudvalg tilkendegivet, at landsforeningen tilslutter sig  

 bestræbelserne bag lovforslaget vedrørende Arbejdsgivernes Elevrefusion om at  

 udvide antallet af lære- og praktikpladser.
Med ændringerne i udvalgsbetænkningen og det nu foreliggende lovforslag  

 vil der fortsat være en markant forskelsbehandling mellem den offentlige og  

 private sektor.
Kommunerne har ikke mulighed for - selv med en markant  

 udvidelse af antallet af elever - at bringe balance mellem bidrag og tilskud.  

 Hermed bliver der reelt tale om, at kommunerne ensidigt skal medvirke som  

 finansieringsgrundlag for den samlede ordning.
 Kommunernes Landsforening lægger derfor vægt på, at der dels etableres en  

 ligestilling mellem kommunale og private arbejdsgivere, og dels at der  

 gennemføres en kompensation for de kommunale merudgifter.
 På denne baggrund bør eleverne i social- og sundhedsuddannelserne  

 sidestilles med de øvrige erhvervsuddannelser med hensyn til  

 skolelønsrefusion og kørselsgodtgørelse.
 Endvidere bør kommunerne ligestilles med de private arbejdsgivere med  

 hensyn til det foreslåede fradrag i arbejdsgiverbidraget på 6.000 kr.
 Der lægges endelig afgørende vægt på, at kommunerne får en selvstændig  

 repræsentation i bestyrelsen for Arbejdsgivernes Elevrefusion.
Hvad angår de økonomiske konsekvenser, har kommunerne som tidligere nævnt  

 ikke mulighed for at bringe balance mellem bidrag og tilskud med den aktuelle  

 udformning af ordningen.
Det fremgår af lovforslaget, at ordningen er  

 udgiftsneutral for den offentlige sektor.
I den foreliggende model vil  

 kommunernes nettobidrag på 300 mio. kr. derfor indebære en statslig  

 budgetforbedring på et tilsvarende beløb.
Landsforeningen står helt uforstående over for, at forliget om lære- og  

 praktikpladser tilsigter en sådan budgetomplacering.
Konsekvenserne for  

 kommunerne vil specielt vedrørende budget 1993 blive, at der skal gennemføres  

 besparelser for 300 mio. kr.
Dette vil vanskeliggøre opfyldelse af  

 lovforslagets mål om en udvidelse af antallet af praktikpladser allerede i  

 1993.
 Mereudgifter i denne størrelsesorden var ikke forudsat i den  

 fælleserklæring om kommunernes økonomi, som Kommunernes Landsforening og  

 regeringen indgik den 24. november 1992. Det var på dette tidspunkt  

 tilkendegivet i forligsteksten om aftalen om praktikpladser, at lovforslaget  

 skulle være udgiftsneutralt for den offentlige sektor.
Landsforeningen vil på denne baggrund opfordre til, at statens overskud  

 ved gennemførelse af lovforslaget anvendes til at kompensere de kommunale  

 nettomerudgifter.
Dette begrundes særligt af, at kommunerne ikke har mulighed  

 for at bringe balance mellem bidrag og tilskud i ordningen.
Med venlig hilsen Hilmar Sølund / Peter Gorm Hansen Bilag 2 Et af udvalgets spørgsmål til undervisnings- og forskningsministeren og  

 dennes svar herpå Spørgsmål 18:
»Udvalget anmoder om ministerens kommentar til henvendelsen af 15.  

 december 1992 fra Kommunernes Landsforening, jf. bilag 36. Der ønskes  

 herunder oplyst, om eleverne ved social- og sundhedsuddannelserne får løn  

 eller SU under skoleopholdet, samt om kommunerne betaler  

 arbejdsgiverbidrag.« Svar:
 Generelt henvises til svaret på spørgsmål 1 om praktikpladsforligets  

 virkninger for den kommunale sektor.
Det kan oplyses, at eleverne ved social- og sundhedsuddannelserne får løn  

 under skoleophold.
I forbindelse med reformen for disse uddannelser blev det  

 forudsat, at elevlønnen under praktik og skoleophold under et skulle svare  

 til den arbejdsmæssige værdi.
Derfor er de ikke inddraget under  

 lønrefusionsordningen.
 Kommunerne skal ikke betale arbejdsgiverbidrag for elever, herunder heller  

 ikke for elever i social- og sundhedsuddannelserne.
 Det kan yderligere oplyses, at pædagoguddannelserne ligesom andre  

 uddannelser med lønnet praktik er omfattet af tilskudsordningen, jf.  

 henvendelsen fra Amtsrådsforeningen.
Som jeg allerede har orienteret udvalget om ved samråd d.d., finder staten  

 ikke, at generelle arbejdsgiverafgifter giver anledning til DUT.
Da jeg har  

 forståelse for kommunernes problemer specielt i 1993, har jeg i den forløbne  

 uge over for KL skitseret nogle forslag, der kunne lette presset på  

 kommunernes økonomi uden at ændre på praktikpladsaftalens principper eller  

 DUT-principperne.
Jeg har herunder foreslået at inddrage social- og  

 sundhedsuddannelserne under refusionsordningen.
 KL har ikke været indstillet på at acceptere disse forslag mod at afstå  

 fra yderligere DUT-krav.
 På denne baggrund finder jeg, at de nuværende forslag må fastholdes og  

 forhandlinger med kommunerne henvises til de generelle forhandlinger om  

 bloktilskud for 1993.
 Med hensyn til spørgsmålet om at give kommunerne og amtskommunerne hver  

 sit medlem i AERs bestyrelse bemærkes, at bestyrelsen efter lovforslagets 2.  

 behandling i dag nu er oppe på 15 medlemmer.
Bestyrelsen har hidtil haft 9 medlemmer.
En forøgelse med yderligere en  

 arbejdsgiver- og en arbejdstagerrepræsentant til 17 medlemmer kan jeg ikke gå  

 ind for.
Jeg mener, at bestyrelsen herved bliver så stor, at den får svært  

 ved at træffe beslutninger.
 Jeg finder det rimeligt, at det offentlige er repræsenteret med 4  

 medlemmer i bestyrelsen.
