Afslag på tilladelse til  

 omgørelse Ligningsrådet fandt, at der efter omstændighederne kunne gives  

 tilladelse til omgørelse.
 Sagens omstændigheder var følgende:
 Et selskab klagede til Ligningsrådet over at være nægtet  

 tilladelse til omgørelse i forbindelse med en vedtagelse om udlodning  

 af udbytte.
 Baggrunden for anmodningen var, at udlodningen af udbytte fra et  

 datterselskab til dets moderselskab ved en fejl fandt sted 4 måneder  

 efter påbegyndelsen af moderselskabets regnskabsår og på et  

 tidspunkt, hvor moderselskabet således ikke i hele dets  

 regnskabsår havde været ejer af mindst 25 pct. af aktierne i dets  

 datterselskab.
 Med henblik på en indkomstskattefri udlodning af udbytte i henhold  

 til selskabsskattelovens § 13, stk. 1, nr. 2, anmodede selskabet om  

 tilladelse til omgørelse, således at udbytteudlodningen kunne  

 tilbageføres og i stedet anses for gæld i moderselskabet og  

 tilgodehavende i datterselskabet med renteberegning af mellemværendet  

 med diskontoen + 4 pct. p.a.
 Selskabets fremhævede bl.a., at det ikke havde forsøgt at  

 skjule transaktionen, men tværtimod selv havde fremlagt forholdet for  

 ligningsmyndigheden, allerede inden årsregnskab for det  

 pågældende regnskabsår skulle aflægges.
 Ligningsrådet fandt, at der på baggrund af det oplyste og  

 efter omstændighederne kunne gives tilladelse til omgørelse imod  

 sædvanlig renteberegning af tilgodehavendet.
