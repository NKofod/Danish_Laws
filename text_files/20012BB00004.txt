Fremsat den 6. december 2001 af  

 Line Barfod (EL) og Pernille Rosenkrantz-Theil&nbsp  

 ;(EL) Forslag til folketingsbeslutning om ændring af reglerne om praktisk og personlig  

 bistand i lov om social service Folketinget pålægger regeringen at  

 fremsætte lovforslag om ændring af reglerne om praktisk og  

 personlig bistand i lov om social service.
 Lovforslaget skal indeholde:
et retskrav på hjælp til basale funktioner for  

 opretholdelse af en almindelig dagligdag, hvis man ikke kan gøre  

 tingene selv, mindsteregler for, hvor tit hjælp skal tildeles og i hvilket  

 tidsmæssigt omfang, og ret til erstatningsbesøg ved aflysning Bemærkninger til forslaget Ifølge § 71, stk. 1, i  

 lovbekendtgørelse nr. 844 af 24. september 2001 om social service  

 sørger kommunen for tilbud om personlig hjælp og pleje,  

 hjælp eller støtte til nødvendige praktiske opgaver i  

 hjemmet og hjælp til at vedligeholde fysiske eller psykiske  

 færdigheder.
Disse tilbud skal ifølge lovens § 71, stk. 2, gives  

 til personer med midlertidigt eller varigt nedsat fysisk eller psykisk  

 funktionsevne eller særlige sociale problemer, som ikke selv kan  

 udføre disse opgaver.
Intentionerne bag loven er, at mennesker, der har brug for  

 personlig og praktisk bistand, skal have den hjælp, der er  

 nødvendig for at få deres dagligdag til at fungere.
Men i  

 virkelighedens verden er serviceniveauet i kommunerne så svingende og  

 forskelligt, at det, der for nogle opfattes som helt indlysende, f.eks. at  

 få muligheden for at opretholde en passende personlig hygiejne og  

 ordentlige forhold i ens hjem, ikke reelt er til stede.
Der er derfor brug  

 for en præcisering af, hvilke funktioner der er så basale for at  

 få dagligdagen til at fungere, at man har et retskrav på  

 hjælp, hvis man selv eller andre i ens husstand ikke kan udføre  

 dem.
 Fundamentalt basale funktioner er efter forslagsstillernes  

 opfattelse: at kunne stå op om morgenen og gå i seng om aftenen,  

 personlig hygiejne, tøj- og linnedvask, almindelig rengøring af  

 hjem, indkøb og madlavning.
Ud over at fastsætte de basale funktioner, man skal  

 have retskrav på hjælp til, er det også nødvendigt  

 at fastsætte en minimumstildelingstid, så der bliver tid og rum  

 til omsorg og til, at hjælpen (helt i tråd med intentionerne)  

 ydes med forebyggende og aktiverende sigte, altså at  

 hjælpmodtageren inddrages direkte i udførelsen af opgaverne  

 og/eller i tilrettelæggelsen af arbejdet.
Der bør ikke kunne  

 tildeles hjælp mindre end 2 timer ugentlig.
At være afhængig af andres hjælp,  

 måske også til mere intime ting som personlig hygiejne og  

 toiletbesøg, er ikke nogen ønskesituation.
Det er vigtigt, at  

 man får mulighed for at bevare sin personlige integritet og  

 værdighed.
Derfor bør udgangspunktet være, at man har en  

 fast hjemmehjælper/social- og sundhedshjælper, og at antallet af  

 afløsere hos den enkelte er så få, at man ikke hele tiden  

 skal have nye mennesker på besøg i ens hjem.
Det kan i praksis  

 løses ved, at hjemmehjælperne/social- og sundhedshjælperne  

 er organiseret på en sådan måde, at også vikaren er  

 en kendt person.
 Er man bevilget hjælp, skal denne ydes.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 reglerne om praktisk og personlig bistand i lov om social service.
(Beslutningsforslag nr.
B 4).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
