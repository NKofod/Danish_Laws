I medfør af § 122, stk. 2, § 123, stk. 1, § 210 f, stk. 1, og § 260, stk. 3,  i lov om forsikringsvirksomhed, jf.  

 lovbekendtgørelse nr. 127 af 23. marts 1984 som ændret ved lov nr. 272 af 13. maj 1987 og lov nr. 325 af 24. maj 1989 samt § 1, nr. 9, i bekendtgørelse nr. 436 af 19. juli 1988 om henlæggelse af beføjelser til  

 Finanstilsynet samt om klageadgang fastsættes følgende:
Indledende bestemmelser § 1.  Forsikringsselskaber, bortset fra selskaber, der  

 driver direkte livsforsikringsvirksomhed, samt pensionskasser omfattet af  

 kapitel 22 i lov om forsikringsvirksomhed, skal udarbejde årsregnskaber efter  

 reglerne i denne bekendtgørelse.
 Stk. 2.  I det følgende forstås ved:
 Andele i aktieselskaber (aktier), andele i anpartsselskaber (anparter)  

 samt andele i andre virksomheders egenkapital.
 Kapitalandele i dattervirksomheder, jf. § 4 i lov om  

 forsikringsvirksomhed, og associerede virksomheder.
Virksomheder, som ikke er dattervirksomheder, men i hvilke et selskab har  

 kapitalandele med henblik på en varig tilknytning, der bidrager til  

 selskabets aktiviteter.
En virksomhed formodes at være en associeret  

 virksomhed, hvis selskabet ejer 20 pct. eller mere af dens kapital, medmindre  

 andet fremgår af selskabets og virksomhedens forhold og omstændighederne i  

 øvrigt.
 § 2.  Balance og resultatopgørelse skal opstilles i  

 skematisk form i overensstemmelse med §§ 7 og 8.
 Stk. 2.  Opstilling af balance og resultatopgørelse må  

 kun ændres fra det ene år til det andet, hvis særlige forhold tilsiger dette.  

 Ændringen skal anføres i noterne og behørigt begrundes.
§ 3.  De i §§ 7 og 8 angivne poster skal anføres  

 særskilt og i den angivne rækkefølge.
Der kan foretages en mere detaljeret  

 opdeling af de poster, der er betegnet med arabertal (1, 2, 3 osv.). Der kan  

 tilføjes nye arabertalsposter, for så vidt disses indhold ikke er dækket af  

 en eksisterende post.
 Stk. 2.  Stk. 1 gælder tilsvarende for de poster, der er  

 nævnt i §§ 23-27.
Stk. 3.  Arabertalsposter kan sammendrages, hvis de kun  

 udgør et ubetydeligt beløb, eller hvis sammendragningen fremmer  

 overskueligheden.
I sidstnævnte tilfælde skal de sammendragne poster anføres  

 særskilt i noterne.
§ 4.  Ved hver post i balance og resultatopgørelse og  

 i de noter, der er omhandlet i § 3, stk. 3, 2. pkt. og i §§ 23-27, anføres de  

 tilsvarende beløb for det foregående regnskabsår.
Hvis beløbene ikke er  

 sammenlignelige, skal der så vidt muligt foretages en tilpasning af beløbene.  

 Manglende sammenlignelighed eller foretaget tilpasning skal angives og  

 behørigt begrundes i noterne.
 Stk. 2.  Poster i balance og resultatopgørelse, som ikke  

 indeholder noget beløb, skal kun medtages, hvis det foregående årsregnskab  

 indeholder en sådan post.
 § 5.  Modregning mellem aktiv- og passivposter eller  

 mellem udgifts og indtægtsposter må ikke foretages, jf. dog §§ 11 og 15.
 § 6.  Hvis et aktiv eller passiv henhører under flere  

 poster i opstillingsskemaet, skal dets forbindelse med andre poster angives  

 enten under den post, hvor det er opført, eller i noterne, hvis denne  

 angivelse er nødvendig for forståelsen af årsregnskabet.
Skemaer for balance og resultatopgørelse § 7.  Skema for balance:
AKTIVER A.
INVESTERINGSAKTIVER Særlige bestemmelser for enkelte poster i  

 balancen § 9.  Investeringsaktiver er aktiver, der efter deres  

 art alene er bestemt til at give et finansafkast.
Grunde og bygninger opføres  

 altid som et investeringsaktiv.
 § 10.  Under posten kapitalandele opføres  

 kapitalandele i andre virksomheder end virksomheder, hvori  

 forsikringsselskabet har kapitalinteresser.
§ 11.  Under posterne tilgodehavender/gæld hos  

 dattervirksomheder og tilgodehavender/gæld hos associerede virksomheder  

 opføres uanset § 5 summen af nettotilgodehavender/nettogæld for  

 dattervirksomheder/associerede virksomheder med henholdsvis  

 nettotilgodehavender/nettogæld.
De tilsvarende bruttobeløb oplyses i noterne.
§ 12.  Under posten overført overskud eller tab  

 opføres det samlede nettobeløb, der er overført af årets og af tidligere års  

 resultater.
Beløbet opdeles i balancen eller i noterne i den del, der er  

 overført fra tidligere år og den del, der er overført af årets resultat.
 § 13.  Under posten præmiehensættelser opføres den del  

 af præmierne, der vedrører efterfølgende regnskabsår, samt beløb, der  

 herudover måtte være nødvendige til dækning af skadesbegivenheder og  

 omkostninger i senere regnskabsår under forsikringer, der er i kraft på  

 balancetidspunktet.
 Stk. 2.  Selskaber, der driver indirekte livsforsikring,  

 skal opføre en særskilt post til præmiehensættelserne for denne virksomhed.  

 Posten skal benævnes »livsforsikringshensættelser« og skal være  

 opgjort af selskabets aktuar.
§ 14.  Under posten erstatningshensættelser opføres  

 beløb til dækning af senere betalinger for skadesbegivenheder indtruffet i  

 årets løb eller tidligere.
Hensættelserne skal indbefatte beløb til dækning  

 af udgifter til bekæmpelse af skaderne samt udgifter til besigtigelse og  

 vurdering af skaderne.
§ 15.  Præmiehensættelser og erstatningshensættelser  

 opføres uanset § 5 efter fradrag af den genforsikrede andel.
De hertil  

 svarende bruttobeløb og genforsikringsselskabernes andel oplyses i en note.
 § 16.  Under posten udjævningshensættelser opføres  

 beløb, der er hensat til udjævning af erstatningsudgifterne over en flerårig  

 periode, når de årlige erstatningsudgifter erfaringsmæssigt udviser udsving.  

 Beløbet forklares og specificeres på relevante brancher og brancheområder i  

 en note.
Stk. 2.  I selskaber, der driver  

 arbejdsskadeforsikringsvirksomhed, skal udjævningshensættelserne som minimum  

 svare til det positive beløb, der måtte være opført under posten bonusfond i  

 det særlige regnskab vedrørende arbejdsskadeforsikringssvirksomheden, som  

 selskabet efter bekendtgørelse nr. 48 af 28. januar 1988 skal indsende til  

 Finanstilsynet.
En eventuel negativ bonusfond må ikke opføres som aktiv, men  

 skal oplyses i en note.
§ 17.  Udgifter, der er afholdt før  

 balancetidspunktet, men som vedrører de efterfølgende år, skal opføres under  

 periodeafgrænsningsposterne i aktiverne.
Indtægter, som er indgået før  

 balancetidspunktet, men som vedrører de efterfølgende år, skal opføres under  

 periodeafgrænsningsposterne i passiverne.
Dette gælder dog ikke for indgåede  

 præmier, medmindre præmieperioden først påbegyndes efter regnskabsårets  

 afslutning.
Stk. 2.  Udgifter, dog ikke erstatningsudgifter, som  

 vedrører regnskabsåret, men som først vil blive betalt i de efterfølgende år,  

 skal opføres under gæld.
Indtægter, der vedrører regnskabsåret, men som først  

 betales efter balancetidspunktet, skal opføres under tilgodehavender.
 Stk. 3.  Hvis de udgifter eller indtægter, der er nævnt  

 i stk. 1 og 2, er af væsentlig betydning, skal de forklares i noterne.
§ 18.  Under posten andre hensættelser må ikke opføres  

 beløb, der er en følge af selskabets forsikringsaftaler og kun beløb, som har  

 til formål at dække bestemte tab, forpligtelser eller omkostninger, som kan  

 henføres til samme eller tidligere regnskabsår, og som på balancetidspunktet  

 er sandsynlige eller sikre, men som er uvisse med hensyn til deres størrelse  

 eller tidspunktet for deres afholdelse.
Hvis beløbene er af væsentlig  

 betydning, skal de forklares i noterne.
 § 19.  Forsikringsmæssige hensættelser og andre  

 hensættelser må ikke anvendes til regulering af aktivernes værdi og må  

 endvidere ikke overstige det beløb, som er nødvendigt.
Særlige bestemmelser for enkelte poster i  

 resultatopgørelsen § 20.  Under posten præmieindtægt opføres alle beløb,  

 efter fradrag af ristorno og afgifter, der er betalt eller skal betales for  

 præmieperioder, der er påbegyndt i regnskabsåret under forsikringer herunder  

 genforsikringer, der er tegnet af selskabet, med fradrag af  

 præmiehensættelserne ved regnskabsårets slutning og tillagt  

 præmiehensættelserne ved regnskabsårets begyndelse.
§ 21.  Under posten finansindtægt af forsikring  

 opføres den del af resultatet af investeringsvirksomhed, der kan henføres til  

 selskabets forsikringsdrift, dvs. den andel af beløbet opført under post B I,  

 § 8, der svarer til den andel som gennemsnittet af årets forsikringsmæssige  

 bruttohensættelser udgør af årets gennemsnitlige balancesum.  

 Beregningsmetoden oplyses i en note.
Den tilsvarende finansudgift, der  

 vedrører selskabets afgivne forretning, indgår i posten resultat af afgiven  

 forretning, jf. § 24.
 Stk. 2.  Forskellen mellem finansindtægt af forsikring  

 og finansudgift ved afgiven forretning opføres i resultatopgørelsen under  

 posten overført til forsikringsvirksomhed.
 § 22.  Under posten erstatningsudgifter opføres alle  

 beløb, der er betalt for skader, herunder interne og eksterne udgifter til  

 besigtigelse og vurdering af skaderne samt udgifter til bekæmpelse og  

 begrænsning af skaderne, med fradrag af erstatningshensættelserne ved  

 regnskabsårets begyndelse og tillagt erstatningshensættelserne ved  

 regnskabsårets slutning.
 § 23.  Under posten erhvervelses- og  

 administrationsomkostninger opføres de omkostninger ved forsikringsdriften,  

 som er umiddelbart forbundet med at erhverve og administrere  

 forsikringsbestanden, herunder af- og nedskrivninger af aktiver opført under  

 post C 1 i § 7. Følgende omkostningselementer skal særskilt oplyses i  

 resultatopgørelsen eller i en note:
 Stk. 2.  Hvis præmiehensættelserne opgøres med fradrag  

 for afholdte nytegningsomkostninger, jf. § 42, stk. 2, skal årets  

 nytegningsomkostninger og disses bestanddele særskilt oplyses i  

 resultatopgørelsen eller i en note.
 § 24.  I posten resultat af afgiven forretning indgår  

 følgende, der specificeres i resultatopgørelsen eller i en note:
 § 25.  Under renter m.v. opføres følgende, der  

 specificeres i resultatopgørelsen eller i en note:
§ 26.  Under kursgevinster og -tab m.v. opføres  

 værdireguleringer samt salgsgevinster og -tab i det omfang, disse ikke er  

 indeholdt i posterne renter m.v. og resultat i dattervirksomheder.
Beløbet  

 specificeres i resultatopgørelsen eller i en note på følgende:
 § 27.  Under skatter og afgifter opføres følgende, der  

 specificeres i resultatopgørelsen eller i en note:
 Bestemmelser om femårsoversigten.
 § 28.  I femårsoversigten angives i skematisk form  

 hovedtal for regnskabsåret samt tilsvarende beløb for de forudgående 4  

 regnskabsår.
 Stk. 2.  Femårsoversigten skal mindst indeholde følgende  

 hovedtal:
 Stk. 3.  Hvis beløbene i femårsoversigten ikke er  

 sammenlignelige, skal der så vidt muligt foretages en tilpasning af beløbene.  

 Manglende sammenlignelighed eller foretaget tilpasning skal angives og  

 behørigt begrundes.
 Stk. 4.  Femårsoversigten kan efter tilladelse fra  

 Finanstilsynet udelades eller dække en kortere periode, hvis der i særlige  

 tilfælde ikke vil kunne udarbejdes sammenlignelige beløb.
Bestemmelser om værdiansættelse § 29.  Ud over de almindelige principper i § 122, stk.  

 1 og 3, i lov om forsikringsvirksomhed fastsættes de i §§ 30-44 anførte  

 regler for værdiansættelse.
 § 30.  Værdipapirer, der er genstand for offentlig  

 kursnotering, ansættes til den på balancetidspunktet senest noterede  

 officielle kurs.
 § 31.  Kapitalinteresser i dattervirksomheder ansættes  

 til den regnskabsmæssige indre værdi ifølge dattervirksomhedens årsregnskab.
 Stk. 2.  Hvis en dattervirksomheds aktiver og passiver  

 er værdiansat efter metoder, der afviger fra moderselskabets, skal disse  

 aktiver og passiver værdiansættes på ny efter moderselskabets metoder til  

 brug for ansættelsen til indre værdi efter stk. 1 og for opgørelsen af  

 dattervirksomhedens resultater efter stk. 5, medmindre resultatet af denne  

 nye værdiansættelse er uvæsentlig i forhold til formålet i § 120, stk. 2, i  

 lov om forsikringsvirksomhed.
 Stk. 3.  Stk. 2 kan fraviges, når dattervirksomheden er  

 et forsikringsselskab, der driver direkte livsforsikringsvirksomhed, således  

 at aktierne i et sådant datterselskab ansættes til indre værdi efter  

 datterselskabets årsregnskab.
 Stk. 4.  Hvis stk. 2 anvendes på et datterselskab, der  

 driver direkte livsforsikringsvirksomhed, skal den andel af den eventuelle  

 værdiforøgelse ved den nye værdiansættelse, som er latent realrenteafgift og  

 den andel, som svarer til livsforsikringsselskabets forventede fremtidige  

 bonusudlodning, fragå ved ansættelsen til indre værdi.
Stk. 5.  Dattervirksomhedernes resultater opføres samlet  

 i resultatopgørelsen under en særskilt post.
Den regnskabsmæssige værdi  

 nedskrives i det omfang, en dattervirksomhed fastsætter udbytte til  

 moderselskabet.
 § 32.  Kapitalandele, der ikke er omfattet af §§ 30  

 eller 31 ansættes til en skønnet markedsværdi med udgangspunkt i det senest  

 foreliggende årsregnskab for den pågældende virksomhed.
 § 33.  Andre værdipapirer samt udlån ansættes til en  

 skønnet markedsværdi.
 § 34.  Uafviklede handler med værdipapirer,  

 terminsforretninger, futures og optioner ansættes til den værdi kontrakterne  

 har på balancetidspunktet (mark to market).
 § 35.  Grunde og bygninger samt aktiver opført under  

 post C 1, værdiansættes med udgangspunkt i anskaffelsesprisen.
 Stk. 2.  Anskaffelsesprisen fås ved til købsprisen at  

 lægge de omkostninger, der er foranlediget af anskaffelsen.
 Stk. 3.  Anskaffelsesprisen for aktiver omfattet af stk.  

 1 med en begrænset brugstid skal formindskes ved afskrivninger, der tilsigter  

 en systematisk afskrivning af aktiverne over deres brugstid.
 Stk. 4.  Aktiver omfattet af stk. 1, hvis værdi er  

 væsentlig højere end anskaffelsesprisen eller det beløb, hvortil de er  

 optaget i balancen for det foregående år, kan dog opskrives til den højere  

 værdi, hvis værdiforøgelsen må antages at være af varig karakter.
 § 36.  Er værdien af et aktiv lavere end den værdi,  

 hvortil det kan opføres efter §§ 30-35 af årsager, som ikke kan antages at  

 være forbigående, skal det pågældende aktiv nedskrives til den lavere værdi.
 Stk. 2.  Er et aktiv nedskrevet efter stk. 1 skal  

 årsagen hertil oplyses i en note.
 Stk. 3.  Ansættelse til den i stk. 1 nævnte lavere værdi  

 kan ikke opretholdes, når begrundelsen for nedskrivningen ikke længere  

 består.
 § 37.  Poster i balancen i fremmed mønt omregnes efter  

 den ved regnskabsårets slutning noterede valutakurs.
 § 38.  Af- og nedskrivninger samt opskrivninger skal  

 indgå i resultatopgørelsen.
 § 39.  Stiftelsesomkostninger,  

 organisationsomkostninger eller omkostninger ved forhøjelse af  

 selskabskapitalen må ikke opføres som aktiv.
§ 40.  Et eventuelt forskelsbeløb (goodwill) på  

 erhvervelsestidspunktet mellem anskaffelsesprisen og den værdi, de erhvervede  

 aktiver eller passiver kan ansættes til efter reglerne i denne  

 bekendtgørelse, kan efter tilladelse fra Finanstilsynet opføres som aktiv  

 under en særskilt post.
Finanstilsynet foreskriver samtidig  

 afskrivningsperioden.
 § 41.  Præmiehensættelser og erstatningshensættelser  

 skal opgøres således, at de under hensyntagen til alle foreliggende  

 oplysninger og omstændigheder er tilstrækkelige til at dække selskabets  

 forpligtelser efter samtlige indgåede forsikringsaftaler.
§ 42.  Præmiehensættelserne beregnes som en sum med  

 udgangspunkt i den enkelte tegnede forsikring og udgør den del af præmien,  

 der svarer til den del af præmieperioden, der forløber efter regnskabsårets  

 slutning.
Gennemsnitsberegninger kan dog anvendes, når de tilnærmelsesvis  

 fører til samme resultat.
Stk. 2.  Ved beregningen af hensættelserne kan fradrages  

 en forholdsmæssig andel af afholdte nytegningsomkostninger, således at  

 omkostningerne fordeles over forsikringens første præmieperiode.
Er fradraget  

 af væsentlig størrelse skal beløbet oplyses i en note.
 Stk. 3.  Hvis det beregnede beløb efter stk. 1 og 2 ikke  

 dækker de forpligtelser, der må forventes at følge af de tegnede  

 forsikringer, jf. § 41, skal beløbet forhøjes, indtil dette er tilfældet.
§ 43.  Erstatningshensættelserne opgøres på grundlag  

 af en vurdering sag for sag eller ved statistiske metoder.
Ved opgørelsen,  

 der skal indbefatte et skøn over de fremtidige udgifter til såvel anmeldte  

 som uanmeldte skader indtruffet inden regnskabsårets udgang, skal det  

 tilstræbes så vidt muligt at undgå såvel afløbstab som afløbsgevinst.
Stk. 2.  Erstatningshensættelserne opgøres under  

 hensyntagen til en forsigtig opgjort værdi af aktiver eller rettigheder, som  

 selskabet måtte overtage ved erstatningernes udbetaling.
Er dette fradrag af  

 væsentlig størrelse, skal det oplyses i noterne.
 Stk. 3.  For erstatninger, der skal afvikles som en  

 annuitet, opgøres hensættelserne efter aktuarmæssige metoder.
Stk. 4.  For andre erstatninger end dem, der er nævnt i  

 stk. 3, kan en nedsættelse af de forventede erstatningsbeløb under hensyn til  

 rente (diskontering) kun finde sted, når erfaringerne med hensyn til  

 afviklingstidens længde, usikkerheden ved fastsættelsen af  

 erstatningsbeløbene og forholdene i øvrigt gør det forsvarligt.
Hvis en del  

 af erstatningshensættelserne således er opgjort aktuarmæssigt, skal de  

 involverede beløb og forudsætningerne i beregningerne oplyses i en note.
 Stk. 5.  I tilfælde, hvor der ved opgørelsen af  

 erstatningshensættelserne er benyttet diskontering efter stk. 3 eller 4,  

 anses en forskel mellem de fremtidige erstatningsudgifter og de hertil  

 hensatte beløb ikke for et afløbstab, når forskelsbeløbet modsvares af  

 afkastet af aktiver svarende til hensættelserne i perioden indtil  

 afviklingen.
 § 44.  Genforsikringens andel af præmiehensættelserne  

 og erstatningshensættelserne opgøres på grundlag af selskabets  

 genforsikringskontrakter.
 § 45.  Når særlige omstændigheder i det enkelte  

 tilfælde måtte tale for det, kan Finanstilsynet påbyde en nedskrivning af  

 bogførte værdier af et selskabs aktiver eller en forøgelse af dets  

 hensættelser.
Særlige bestemmelser for indirekte  

 forretning § 46.  For indirekte forretning, for hvilken der ved  

 årsregnskabets udarbejdelse ikke foreligger fyldestgørende oplysninger om  

 størrelsen af de præmier, erstatninger og provisioner, der vedrører  

 regnskabsåret, kan der, såfremt en skønsmæssig opgørelse ikke skønnes  

 forsvarlig, i resultatopgørelsen opføres de beløb, der vedrører året forud  

 for regnskabsåret.
Ved en forhøjelse af erstatningshensættelserne efter stk.  

 2, 2. pkt., forhøjes erstatningsudgifterne dog tilsvarende, jf. § 22.
Stk. 2.  Ved anvendelse af stk. 1 opføres tilsvarende i  

 balancen under posterne præmiehensættelser og erstatningshensættelser de  

 beløb, der svarer til forpligtelserne et år forud for balancetidspunktet.  

 Erstatningshensættelserne forhøjes i det omfang, der ved årsregnskabets  

 udarbejdelse foreligger oplysninger, der indebærer, at de enkelte kontrakter  

 indbefattet eventuel genforsikringsdækning må forventes at være tabsgivende i  

 regnskabsåret.
En sådan forhøjelse skal oplyses i en note, hvis den er af  

 væsentlig størrelse.
Stk. 3.  Hvis præmier, erstatninger og provisioner  

 indgår periodeforskudt i resultatopgørelsen efter stk. 1, skal beløb  

 vedrørende disse poster, som vedrører regnskabsåret, og som er modtaget eller  

 betalt på balancetidspunktet ikke indgå i resultatopgørelsen.
Et indgået  

 nettobeløb vedrørende sådanne afregninger skal opføres som en særskilt post i  

 balancen under forsikringsmæssige hensættelser.
Er beløbet af ubetydelig  

 størrelse, kan det dog sammendrages med præmiehensættelserne, men skal i så  

 fald oplyses i en note.
De afregnede bruttobeløb oplyses i en note, hvis de  

 er af væsentlig størrelse.
Bestemmelser om indholdet af noterne § 47.  Ud over de oplysninger, der kræves i andre  

 bestemmelser, skal årsregnskabet give de særlige oplysninger, der er nævnt i  

 §§ 48-62. Oplysningerne kan enten gives i noter til de regnskabsposter,  

 hvortil de hører, eller optages som selvstændige poster i balancen eller  

 resultatopgørelsen.
§ 48.  Der skal gives oplysning såvel om de  

 værdiansættelsesmetoder, der anvendes for de forskellige poster i  

 årsregnskabet, som de ved af-, ned- og opskrivninger benyttede  

 beregningsmetoder.
Hvis beløbet i en post i årsregnskabet er fremkommet ved  

 omregning fra fremmed valuta, skal grundlaget for omregningen til national  

 valuta anføres.
Stk. 2.  Hvis beløbet i en post i årsregnskabet er  

 fremkommet ved en fordelingsberegning, skal der gives oplysning om  

 beregningsmetoden.
Er beregningsmetoden ændret i forhold til det foregående  

 regnskabsår skal dette oplyses med angivelse af ændringens betydning for  

 årsregnskabets enkelte poster og sammenligneligheden med det tilsvarende  

 beløb for det foregående regnskabsår, jf. § 4, stk. 1.
§ 49.  Navn og hjemsted for dattervirksomheder og  

 associerede virksomheder skal oplyses.
For hver virksomhed skal angives, hvor  

 stor en andel der ejes, samt størrelsen af virksomhedens egenkapital og  

 resultat ifølge det senest godkendte årsregnskab.
Disse oplysninger kan  

 udelades, hvis de kun er af ubetydelig interesse i forhold til formålet i §  

 120, stk. 2, i lov om forsikringsvirksomhed.
Stk. 2.  De oplysninger, der er nævnt i stk. 1, kan  

 endvidere udelades, hvis de kan volde betydelig skade for den pågældende  

 virksomhed.
Udeladelse af oplysninger af denne grund skal nævnes.
 Stk. 3.  Angivelse af egenkapitalen og resultat kan  

 udelades, hvis den pågældende virksomhed:
§ 50.  Kapitalandele i andre virksomheder skal  

 specificeres med angivelse for hver enkelt virksomhed af dens navn,  

 kapitalandelenes pålydende værdi og den værdi, hvortil de er optaget i  

 balancen, såfremt forsikringsselskabet ejer mere end 10 pct. af  

 selskabskapitalen.
Specifikationen kan med Finanstilsynets tilladelse  

 undlades i det omfang, en sådan måtte være til skade for selskabet.
 § 51.  Årsregnskabet skal indeholde oplysning om  

 retshandler af større betydning, som har fundet sted mellem selskabet og de  

 virksomheder, som er direkte eller indirekte forbundne med selskabet, dvs.  

 dets dattervirksomheder, dets associerede virksomheder, et moderselskab,  

 uanset om dette er et forsikringsselskab eller ej, og et moderselskabs  

 dattervirksomheder og associerede virksomheder.
§ 52.  Hvis selskabet har optaget lån mod udstedelse  

 af konvertible gældsbreve, skal for hvert sådant lån oplyses det beløb, som  

 udestår, ombytningskursen og den fastsatte frist for ombytning til aktier.
Er  

 der optaget lån mod obligationer eller mod andre gældsbreve med ret til  

 rente, hvis størrelse helt eller delvis er afhængig af det udbytte, som  

 selskabets aktier afkaster, eller af årets overskud, skal for hvert lån  

 angives det udestående lånebeløb samt den aftalte forrentning.
§ 53.  Hvis selskabet har stillet pant eller anden  

 sikkerhed i aktiver, skal dette oplyses med angivelse af omfanget af  

 pantsætningen og de pantsatte aktivers bogførte værdi, specificeret for de  

 enkelte poster.
Den samlede sikkerhedsstillelse for dattervirksomheder og den  

 samlede sikkerhedsstillelse for øvrige virksomheder inden for koncernen skal  

 opføres særskilt.
Stk. 2.  Der skal gives oplysning om den samlede  

 størrelse af henholdsvis pensions-, kautions- og garantiforpligtelser og  

 andre økonomiske forpligtelser, som ikke er opført i balancen, for så vidt  

 angivelsen heraf er af betydning for bedømmelsen af den økonomiske stilling.  

 Dette gælder dog ikke garantier, der er stillet i henhold til selskabets  

 forsikringsaftaler.
Har selskabet indgået leje- eller leasingkontrakter af  

 væsentlig betydning for selskabets drift, skal forpligtelserne i henhold til  

 kontrakterne særskilt angives.
Forpligtelser over for et moderselskab og dets  

 dattervirksomheder skal opføres særskilt.
 § 54.  For grunde og bygninger skal oplyses:
 Stk. 2.  Hvis beløbet opført under stk. 1, nr. 9,  

 indbefatter grunde og bygninger, som ikke har været genstand for offentlig  

 ejendomsvurdering, og som følgelig ikke er omfattet af beløbet anført under  

 stk. 1, nr. 10, skal den bogførte værdi af disse grunde og bygninger oplyses  

 særskilt.
 § 55.  Er årets resultat i væsentlig grad påvirket af  

 valutakursgevinster eller -tab, skal dette oplyses.
 § 56.  Præmieindtægtens fordeling på direkte og på  

 indirekte forretning samt på dansk og udenlandsk forretning skal oplyses.
Stk. 2.  Endvidere skal præmieindtægtens fordeling på  

 aktivitetsområder oplyses.
Aktivitetsområder kan være brancher, kundegrupper  

 eller lignende, som selskabet i sin markedsføring anser for afgrænsede  

 områder.
Selskaber, der markedsfører forsikringer inden for mere end 3  

 brancher, jf. brancheopdelingen i Finanstilsynets årlige beretning, skal  

 oplyse fordelingen af præmieindtægten på mindst 4 aktivitetsområder.
 Stk. 3.  For hvert beløb, der er oplyst i henhold til  

 stk. 1 og 2, oplyses det tilsvarende beløb for det foregående regnskabsår.
 § 57.  Såfremt de udbetalte erstatninger og  

 erstatningshensættelser for skader indtruffet i tidligere regnskabsår afviger  

 væsentligt fra erstatningshensættelserne i balancen for det foregående  

 regnskabsår, skal afvigelsen (afløbstab eller -gevinst) oplyses.
 § 58.  Det samlede beløb af de skatter, der er betalt  

 i regnskabsåret, skal oplyses.
 Stk. 2.  Der skal gives oplysning om, i hvilket omfang  

 skat af årets resultat er påvirket af ekstraordinære skattemæssige indkomster  

 eller tab.
Stk. 3.  Forskelsbeløbet mellem den selskabsskat, der er  

 udgiftsført i dette eller tidligere regnskabsår, og den skat, der er betalt  

 eller i fremtiden skal betales for disse år, skal oplyses, medmindre denne  

 oplysning er af ubetydelig interesse i forhold til formålet i § 120, stk. 2,  

 i lov om forsikringsvirksomhed.
Beløbet kan også angives under passivposten  

 hensættelser til eventualskat.
Stk. 4.  Hvis en realisation af selskabets aktiver til  

 den værdi, der er angivet i balancen vil udløse en beskatning ud over de  

 efter stk. 3 angivne beløb, skal dette oplyses.
Der kan i stedet angives et  

 beløb under passivposten hensættelser til eventualskat.
 Stk. 5.  Af oplysningerne efter stk. 3 og 4 skal fremgå,  

 hvilke af de med romertal angivne poster skattebyrden påhviler.
 § 59.  Det skal oplyses, i hvilket omfang en eventuel  

 sikkerhedsfond er henlagt af ubeskattede midler, samt til hvilket formål  

 sikkerhedsfonden efter selskabets vedtægter er bundet.
§ 60.  Der skal gives oplysning om det gennemsnitlige  

 antal beskæftigede i regnskabsåret.
Personaleudgifterne skal oplyses og  

 specificeres på henholdsvis løn, pension og andre udgifter til social  

 sikring.
Stk. 2.  Det samlede beløb til lønninger og vederlag  

 m.v. til medlemmer af repræsentantskab, bestyrelse og direktion for deres  

 funktion i selskabet skal oplyses fordelt på hver kategori.
Det samme gælder  

 forpligtelser til at yde pension til de nævnte.
Tantieme til bestyrelsen skal  

 særskilt oplyses.
 § 61.  Ændringer i egenkapitalens størrelse og  

 fordeling i forhold til sidste regnskabsår skal specificeres.
§ 62.  Selskabets beregnede solvensmargen og  

 basiskapital ved regnskabsårets udgang skal oplyses.
En eventuel forskel  

 mellem basiskapitalen og egenkapitalen ifølge balancen skal forklares.
 Straffebestemmelser.
 § 63.  Forsætlig eller groft uagtsom overtrædelse af  

 §§ 2-6, jf. kapitel 2, §§ 9-27, § 28, stk. 1-3, §§ 30-44, og §§ 46-62  

 straffes med bøde.
Ikrafttrædelses- og ophævelsesbestemmelser § 64.  Bekendtgørelsen finder anvendelse for  

 regnskabsår, der begynder 1. januar 1989 og senere.
Stk. 2.  I det første årsregnskab, der aflægges efter  

 reglerne i denne bekendtgørelse, kan bestemte specifikationskrav fraviges,  

 hvis de pågældende oplysninger ikke er tilgængelige og kun kan tilvejebringes  

 med væsentlige udgifter eller tidsforbrug.
I så fald skal det i noterne til  

 årsregnskabet oplyses, hvilke specifikationskrav der er fraveget og årsagen  

 hertil.
 Stk. 3.  Følgende bekendtgørelser ophæves:
