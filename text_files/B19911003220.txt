(Meddelelser B) Sejladsens betryggelse Indledning Reglerne 1-10, 13-16 og 19 (a)-(d) er alene medtaget for  

 fuldstændighedens skyld, idet disse forhold er reguleret ved lov om  

 skibsfartens betryggelse og de i medfør af denne lov udfærdigede  

 bekendtgørelser, hvortil der henvises.
Regel 1 Anvendelsesområde Medmindre andet udtrykkeligt er bestemt i dette kapitel, finder dette  

 kapitel anvendelse på alle skibe på alle rejser, bortset fra krigsskibe og  

 skibe, der alene besejler de store nordamerikanske indsøer og de vandveje,  

 der løber ud i eller støder op til dem, så langt øst på som den nedre  

 udmunding af St.
Lambertslusen ved Montreal i provinsen Quebec i Canada.
Uanset at konventionen i dette kapitel omfatter alle skibe uanset  

 størrelse og fartsområde, retter udstyrskravene i reglerne 11, 12, 17, 19,  

 20, 21, 22 og 23 i dette kapitel sig alene til lastskibe på 500 registertons  

 brutto og derover samt passagerskibe uanset størrelse, når de benyttes til  

 internationale rejser.
For så vidt angår udstyrskrav til andre skibe end  

 ovennævnte henvises til de for de pågældende skibe gældende regler. (* 1) Regel 2 Faremeldinger Det påhviler føreren at ethvert skib, som møder is eller vrag af farlig  

 beskaffenhed eller enhver anden umiddelbar fare for sejladsen eller tropisk  

 storm, eller som møder lufttemperaturer under frysepunktet i forbindelse med  

 kuling, der forårsager svære isdannelser på overbygninger eller vind af  

 styrke 10 (25 m/sek.) eller derover efter Beaufort's skala, som der  

 ikke er modtaget stormvarsel om, at give melding herom ved alle midler, der  

 står til hans rådighed, til skibe i nærheden samt til kompetente myndigheder  

 på det første sted på kysten, som han kan komme i forbindelse med.
Formen,  

 under hvilken meldingen gives, er ikke obligatorisk.
Den kan udsendes enten i  

 klart sprog (helst på engelsk) eller ved brug af den internationale  

 signalbog.
Den bør udsendes til alle skibe i nærheden og til det første sted  

 på kysten, der kan opnås forbindelse med, med anmodning om videresendelse til  

 rette myndigheder.
 Enhver kontraherende regering skal træffe alle fornødne foranstaltninger  

 for at sikre, at en modtaget melding om nogle af de farer, der anført i litra  

 (a), straks bringes til rette vedkommende kundskab og sendes til andre  

 interesserede regeringer.
 Befordring af meldinger om de omhandlede farer sker uden udgift for de  

 pågældende skibe.
Alle radiomeldinger, som udsendes i henhold til litra (a), skal indledes  

 med sikkerhedssignalet ved anvendelse af den fremgangsmåde, der er  

 foreskrevet i radioreglementet, som defineret i kapitel IV, regel 2.  

Regel 3 Faremeldingernes indhold Faremeldinger skal indeholde følgende oplysninger:
 Is, vrag og andre direkte farer for sejladsen.
 Tropiske storme (orkaner (Hurricanes) i vestindiske farvande, taifuner  

 (Thyphoons) i det kinesiske hav, cykloner (Cyclones) i de indiske have, og  

 storme af lignende art i andre egne).
 Senere observationer.
 Når en fører har udsendt melding om en tropisk eller anden farlig storm,  

 er det ønskeligt, men ikke obligatorisk, at der derefter foretages og  

 udsendes observationer, om muligt hver time, men i hvert fald med ikke mere  

 end tre timers mellemrum, så længe skibet er under stormens indflydelse.
 Vind af styrke 10 (25 m/sek.) eller derover efter Beaufort's skala, som  

 der ikke er modtaget stormvarsel for.
Der tænkes her på andre storme end de i litra (b) omhandlede tropiske  

 storme.
Når man møder en sådan storm, bør meldingen indeholde lignende  

 oplysninger som de under litra (b) anførte, men uden de nærmere oplysninger  

 om sø og dønning.
 Lufttemperaturer under frysepunktet i forbindelse med kuling, som  

 forårsager svære isdannelser på overbygninger.
 Eksempler.
 En sikkerhedsmelding sendt på telegrafi indeholder:
 TTT TTT TTT CQ CQ CQ DE (skibets kaldesignal sendt 3 gange)  

 »tekst«.
 En sikkerhedsmelding sendt på radiotelefoni indeholder:
 SECURITE SECURITE SECURITE ALL SHIPS ALL SHIPS ALL SHIPS THIS IS (skibets  

 navn sendt 3 gange) »tekst«.
 Eksempler på »tekst«.
 Is.
Ice.
Large berg sighted in 4605 N., 4410 W., at 0800 GMT.
May 15.
 Vrag.
Derelict.
Observed derelict almost submerged in 4006 N., 1243 W., at 1630  

 GMT.
April 21.
 Fare for sejladsen.
Navigation.
Alpha lightship not on station. 1800 GMT.
January 3.
 Tropisk storm.
Storm. 0030 GMT.
August 18. 2004 N., 11354 E.
Barometer corrected 994  

 millibars, tendency down 6 millibars.
Wind NW., force 23 meters per second,  

 heavy squalls.
Heavy easterly swell.
Course 067, 5 knots.
Storm.
Appearances indicate approach of hurricane. 1300 GMT.
September 14.  

 2200 N., 7236 W.. Barometer corrected 29,64 inches, tendency down 0.015  

 inches, Wind NE. force 8, frequent rain squalls.
Course 035, 9 knots.
Storm.
Conditions indicate intense cyclone has formed. 0200 GMT.
May 4.  

 1620 N., 9203 E.
Barometer uncorrected 753 millimeters, tendency down 5  

 millimeters.
Wind S. by W., force 5. Course 300, 8 knots.
Storm.
Typhoon to southeast. 0300 GMT.
June 12. 1812 N., 12605 E.  

 Barometer falling rapidly.
Wind increasing from North.
Storm.
Wind force 31 meters per second, no storm warning received. 0300  

 GMT.
May 4. 4830 N., 30 W.
Barometer corrected 983 millibars, tendency down 4  

 millibars.
Wind SW., force 31 meters per second, veering.
Course 260, 6  

 knots.
 Overisning.
Experiencing severe icing. 1400 GMT.
March 2. 69 N., 10 W., air  

 temperature minus 8 centigrades.
Sea temperature minus 1 centigrade.
Wind  

 NE., force 20 meters per second.  Regel 4 Vejrtjeneste De kontraherende regeringer forpligter sig til at tilskynde skibe i søen  

 til at indsamle meteorologiske oplysninger og sørge for, at disse oplysninger  

 undersøges, udsendes og udveksles på en sådan måde, at de i størst muligt  

 omfang kommer skibsfarten til gode.
Administrationerne skal fremme  

 anvendelsen af instrumenter med stor nøjagtighedsgrad og skal lette adgangen  

 til efter anmodning at få sådanne instrumenter kontrolprøvet.
 I særdeleshed forpligter de kontraherende regeringer sig til at samarbejde  

 ved gennemførelsen i videst muligt omfang at følgende meteorologiske  

 foranstaltninger:
 De i denne regel omhandlede oplysninger skal afgives i den form og  

 prioritetsorden, der foreskrevet i radioreglementet, og under udsendelse  

 »til alle stationer« af meteorologiske meldinger, vejrudsigter og  

 varsler skal alle skibe iagttage bestemmelserne i radioreglementet.
Vejrudsigter, varsler samt synoptiske og andre meteorologiske meldinger,  

 der er bestemt for skibe, skal udsendes og spredes af det lands vejrtjeneste  

 og områder, i henhold til de gensidige aftaler, der er truffet mellem de  

 pågældende kontraherende regeringer.  Regel 5 Ispatruljetjenesten De kontraherende regeringer forpligter sig til fortsat at opretholde en  

 ispatruljetjeneste og en tjeneste for undersøgelse og iagttagelse af  

 isforholdene i Nordatlanten.
Under hele issæsonen skal de sydøstlige, sydlige  

 og sydvestlige grænser for isbjergenes områder i nærheden af de store  

 Newfoundlandbanker overvåges med henblik på at underrette passerende skibe om  

 udstrækningen af det farlige område, undersøge isforholdene i almindelighed  

 samt yde bistand til skibe og besætninger, som har brug for hjælp, inden for  

 patruljeskibenes område.
I resten af året skal undersøgelser og observationer  

 af isforholdene i fornødent omfang.
Skibe og luftfartøjer, som anvendes i patruljetjenesten og til  

 undersøgelse og observation af isforholdene, kan af den regering, der  

 forestår tjenesten, få overdraget andre opgaver, forudsat at disse ikke  

 griber ind i tjenestens hovedformål eller forsøger udgifterne ved denne  

 tjeneste.  Regel 6 Ispatruljen - ledelse og omkostninger De forenede Staters regering indvilliger i at fortsætte ledelsen af  

 ispatruljetjenesten samt undersøgelsen og observationer af isforholdene,  

 herunder udsendelsen af de derved tilvejebragte oplysninger.
Kontraherende  

 regeringer, som er særligt interesseret i denne tjeneste, forpligter sig til  

 at deltage i udgifterne ved tjenestens opretholdelse og drift.
Den enkelte  

 stats bidrag fastsættes på grundlag af den samlede bruttotonnage af de skibe,  

 der er hjemmehørende i den pågældende stat, og som passerer gennem de  

 afpatruljerede områder; specielt skal hver af de særligt interesserede  

 regeringer forpligte sig til årligt at bidrage til udgifterne ved tjenestens  

 opretholdelse og drift med et beløb, der fastsættes på grundlag af forholdet  

 mellem den samlede bruttotonnage af den pågældende kontraherende regerings  

 skibe, der i issæsonen passerer igennem det afpatruljerede område, og den  

 samlede bruttotonnage af alle bidragsydende regeringers skibe, der i  

 issæsonen passerer igennem dette område.
Særligt interesserede  

 ikke-kontraherende regeringer kan på samme grundlag bidrage til udgifterne  

 ved tjenestens opretholdelse og drift.
Den regering, der forestår tjenesten,  

 skal hvert år afgive en redegørelse til hver af de bidragydende regeringer  

 for de samlede udgifter ved ispatruljens opretholdelse og drift samt for hver  

 bidragydende regerings forholdsmæssige andel.
Hver af de bidragydende regeringer er berettiget til at ændre sit bidrag  

 eller ophøre med at bidrage til udgifterne, ligesom andre interesserede  

 regeringer kan forpligte sig til at deltage i udgifterne.
En bidragydende  

 regering som benytter sig af denne ret, hæfter for sit oprindelige bidrag  

 indtil førstkommende 1. september efter den dag, da den har meddelt, at den  

 agter at ændre sit bidrag eller at ophøre med at yde bidrag.
For at kunne  

 benytte sig af denne ret skal vedkommende regering mindst seks måneder inden  

 den nævnte 1. september underrette den regering, som forestår tjenesten.
 Hvis De forenede Staters regering på noget tidspunkt skulle ønske at  

 afgive ledelsen af denne tjeneste, eller en af de bidragydende regeringer  

 skulle udtrykke ønske om at blive fritaget for sin forpligtelse til at  

 bidrage til udgifterne eller om at få sit bidrag ændret, eller en anden  

 kontraherende regering skulle ønske at bidrage til udgifterne, skal de  

 bidragydende regeringer ordne spørgsmålet i overensstemmelse med deres  

 gensidige interesser.
 De bidragydende regeringer er berettiget til efter fælles overenskomst fra  

 tid til anden at foretage sådanne ændringer i bestemmelserne i denne regel og  

 i dette kapitels regel 5, som måtte anses for ønskelige.
Hvor det bestemmes i denne regel, at en foranstaltning kan træffes efter  

 aftale mellem de bidragydende regeringer, skal forslag fra en kontraherende  

 regering om gennemførelse af en sådan foranstaltning forelægges for den  

 regering, der forestår tjenesten.
Denne regering skal derefter henvende sig  

 til hver af de øvrige bidragydende regeringer for at høre, om de kan tiltræde  

 disse forslag, og de øvrige bidragydende regeringer samt den kontraherende  

 regering, der har stillet forslagene, skal underrettes om resultatet af disse  

 høringer.
Specielt skal ordningen vedrørende bidragene til omkostningerne ved  

 tjenesten tages op til revision af de bidragydende regeringer med højst tre  

 års mellemrum.
Den regering, der forestår tjenesten, skal tage de fornødne  

 skridt hertil.  Regel 7 Fart i nærheden af is Enhver skibsfører er forpligtet til, når der meldes om is i eller i  

 nærheden af skibets rute, om natten at sejle med moderat fart eller ændre  

 kursen, således at skibet går godt klar af det farlige område.  Regel 8  

 Organisering af trafikken Den praksis, der består i at følge ruter, der er vedtaget for at adskille  

 trafikken, bl.a. for at undgå at passere gennem områder, der er betegnet som  

 områder, der skal undgås af skibe eller af visse typer af skibe, eller for at  

 undgå usikre forhold, har - navnlig i områder med trafikkonvergens - bidraget  

 til sejladsens sikkerhed og anbefales til brug for alle vedkommende skibe.
Organisationen anerkendes som den eneste internationale organ, der er  

 berettiget til at indføre og vedtage foranstaltninger på internationalt plan  

 om rutesystemer og om de områder, der skal undgås af skibe eller af visse  

 typer af skibe.
Den vil koordinere og udsende alle relevante oplysninger til  

 de kontraherende regeringer (* 2).
Det vil først og fremmest være de pågældende regeringers opgave at udvælge  

 ruter og tage initiativ til foranstaltninger i denne henseende samt at  

 afstikke grænser for, hvad der udgør områder med trafikkonvergens.
Ved  

 udarbejdelse af planer for ruter, som ligger i internationalt farvand, eller  

 andre planer, som de pågældende regeringer ønsker vedtaget af organisationen,  

 skal de tage rimeligt hensyn til de relevante oplysninger, der udsendes af  

 organisationen.
 De kontraherende regeringer vil benytte deres indflydelse til at sikre, at  

 de vedtagne ruter anvendes på rette måde, og vil gøre alt, hvad der står i  

 deres magt for at sikre, at de forholdsregler, som er vedtaget af  

 organisationen i forbindelse med rutesystemer, bliver fulgt.
De kontraherende regeringer vil ligeledes søge at få alle skibe, der på  

 deres rejser kommer i nærheden af de store Newfoundlandbanker, til så vidt  

 muligt at undgå fiskebankerne ved Newfoundland nord for 43 grader nordlig  

 bredde og gå uden om områder, som vides eller antages at være farlige på  

 grund af is.  Regel 9 Misbrug af nødsignaler Det forbydes ethvert skib eller luftfartøj at anvende et internationalt  

 nødsignal, undtagen for at tilkendegive, at et skib eller luftfartøj er i  

 nød, og at anvende et signal, som kan forveksles med et internationalt  

 nødsignal.  Regel 10 Nødmeldinger - forpligtelser og fremgangsmåde Enhver skibsfører, som i søen modtager et signal fra en hvilken som helst  

 kilde om, at et skib, et luftfartøj eller en redningsbåd eller redningsflåde  

 herfra er i nød, er forpligtet til i største hast at komme de nødstedte  

 personer til undsætning og om muligt, underrette dem herom.
Hvis han er ude  

 af stand til eller efter sagens særlige omstændigheder anser det for  

 urimeligt eller unødvendigt at komme dem til undsætning, skal han i  

 skibsdagbogen anføre sine grunde for at undlade at komme de nødstedte  

 personer til hjælp.
 Føreren af et skib i nød har ret til, så vidt muligt efter samråd med  

 førerne af de skibe, som har besvaret hans anmodning om hjælp, at vælge et  

 eller flere af de skibe, som han anser for bedst egnet til at yde hjælp, og  

 føreren eller førerne af det eller de pågældende skibe har pligt til at  

 efterkomme anmodningen ved så hurtigt som muligt at komme de nødstedte  

 personer til hjælp.
 Føreren af et skib er frigjort fra den pligt, der påhviler ham i henhold  

 til litra (a), når han bliver klar over, at et eller flere andre skibe er  

 udset til at yde hjælp og efterkommer anmodningen om hjælp.
 Føreren af et skib er frigjort fra den pligt, der påhviler ham i henhold  

 til litra (a), og - hvis hans skib er udset til at yde hjælp - fra den pligt,  

 der påhviler ham i henhold litra (b), hvis han fra de nødstedte personer  

 eller fra føreren af et andet skib, som er nået frem til disse personer, får  

 underretning om, at hjælp ikke længere er påkrævet.
Bestemmelserne i denne regel berører ikke den internationale konvention om  

 tilvejebringelse af ensartede regler om hjælp og bjærgning til søs, der blev  

 undertegnet i Bryssel den 23. september 1910, navnlig hvad angår  

 forpligtelsen i den nævnte konventions artikel 11 til at yde hjælp.  Regel  

 11 Signallamper Alle passagerskibe uanset størrelse bygget på eller efter den 1. juli  

 1986 samt alle andre skibe på over 150 registertons brutto uanset  

 byggetidspunkt skal, når de er beskæftiget på internationale rejser, være  

 forsynet med en fyldestgørende signallampe til brug om dagen.
Signallampen må  

 ikke udelukkende være afhængig af skibets elektriske hovedenergikilde.  

Regel 12 Navigationsudstyr i skibe Ved anvendelsen af bestemmelserne i denne regel betyder »bygget«  

 hvor det drejer sig om et skib, et byggestadium, hvor:
 Skibe på under 150 registertons brutto, bortset fra passagerskibe  

 uanset størrelse i international fart, skal, for så vidt administrationen  

 anser det for rimeligt og praktisk muligt, være udstyret med et styrekompas  

 og midler til at pejle.
 Skibe på 500 registertons brutto og derover, der er bygget den 1.  

 september 1984 eller senere, samt passagerskibe på 250 registertons brutto  

 eller derover der er bygget den 1. juli 1986 eller senere, skal være  

 udstyret med et gyrokompas, der opfylder følgende krav:
 Skibe på 1600 registertons brutto og derover, der er bygget før den 1.  

 september 1984, skal, når de anvendes til internationale rejser, være  

 udstyret med et gyrokompas, der opfylder kravene i litra (d).
 I skibe, der er udstyret med nødstyrepladser, skal der træffes  

 foranstaltninger til at forsyne disse steder med kursoplysninger.
 Passagerskibe på 100 registertons brutto og derover og andre skibe  

 på 500 registertons brutto og derover, der er bygget den 1. september 1984  

 eller senere, samt skibe på 1600 registertons brutto og derover, der er  

 bygget før den 1. september 1984, skal være udstyret med et radaranlæg.
 Skibe på 10.000 registertons brutto og derover skal være forsynet med to  

 radaranlæg, som hver for sig kan fungere uafhængigt (* 4) af hinanden.
I skibe, som i henhold til litra (g) eller (h) skal være udstyret med et  

 radaranlæg, skal der på kommandobroen forefindes udstyr til plotning af  

 radaraflæsninger.
I skibe på 1600 registertons brutto og derover, der er  

 bygget den 1. september 1984 eller senere, skal plotningsudstyret være mindst  

 lige så effektivt som en reflektionsplotter.
 Skibe på 1600 registertons brutto og derover, der er bygget før den 25.  

 maj 1980, skibe på 500 registertons brutto og derover samt passagerskibe  

 på under 500 registertons brutto, der er bygget den 25. maj 1980 eller  

 senere, skal, når de benyttes til internationale rejser, være udstyret med  

 ekkolod.
 Skibe på 500 registertons brutto og derover, der er bygget den 1.  

 september 1984 eller senere, samt passagerskibe der er bygget den 1. juli  

 1986 eller senere, skal være udstyret med en anordning til angivelse af  

 fart og distance (log). Skibe, der i henhold til litra (j) skal være  

 udstyret med et automatisk virkende hjælpemiddel til radarplotning, skal være  

 udstyret med en anordning til angivelse af fart og distance gennem vandet.
Skibe på 1600 registertons brutto og derover, der er bygget før den 1.  

 september 1984, samt alle skibe på 500 registertons brutto og derover, der er  

 bygget den 1. september 1984 eller senere, passagerskibe, der er bygget  

 den 1. juli 1986 eller senere, være udstyret med indikatorer, der viser  

 rorvinklen, hver enkelt propels omdrejningshastighed, og derudover, hvis  

 skibet er udstyret med skrue med variabel stigning eller tværpropeller, disse  

 propellers stigning og funktionsmåde.
Alle disse indikatorer skal kunne  

 aflæses fra kommandobroen.
 Skibe på 100.000 registertons brutto og derover, der er bygget den 1.  

 september 1984 eller senere, skal være udstyret med en indikator for  

 drejningshastighed.
 Samtidig med at der skal træffes alle rimelige foranstaltninger til at  

 holde de i litra (d)-(n) omhandlede apparater i brugbar stand, skal fejl ved  

 udstyret ikke anses for at gøre skibet usødygtigt eller for at begrunde  

 forsinkelse af skibet i havne, hvor der ikke er let adgang til udførelse af  

 reparationer, jfr. dog regel I/7(b)(ii), I/8 og I/9.
 Skibe på 1600 registertons brutto og derover skal, når de benyttes til  

 internationale rejser, være udstyret med et radiopejleapparat, der opfylder  

 bestemmelserne i regel IV/12(a). I områder, hvor administrationen anser det  

 for urimeligt eller unødvendigt at kræve, at der findes et sådant apparat,  

 kan den fritage skibe på under 5000 registertons brutto for at opfylde dette  

 krav, idet der skal tages fornødent hensyn til, at radiopejleapparater er af  

 værdi både som navigationsinstrument og som et hjælpemiddel til at lokalisere  

 skibe, luftfartøjer eller redningsbåde og -flåder.
 Skibe på 1600 registertons brutto og derover, der er bygget den 25. maj  

 1980 eller senere, skal, når det benyttes til internationale rejser, være  

 forsynet med radioudstyr til homing på den radiotelefoniske nødfrekvens, der  

 opfylder de pågældende bestemmelser i regel IV/12(b).
 Alt udstyr, der er installeret i henhold til foranstående forskrifter i  

 denne regel, skal være af en type, der er godkendt af administrationen.  

 Udstyr installeret i skibe den 1. september 1984 eller senere skal opfylde  

 passende funktionsnormer, som ikke må være lavere end dem, der er vedtaget af  

 IMO (* 6). Udstyr, der er installeret før vedtagelsen af funktionsnormer for  

 det pågældende type udstyr, kan efter administrationens skøn fritages for  

 fuld opfyldelse af disse normer under fornøden hensyntagen til de vejledende  

 kriterier, som IMO måtte vedtage i forbindelse med de pågældende normer.
 Ved anvendelsen af bestemmelserne i denne regel skal en fast forbundet  

 sammensat enhed, bestående af et skib, der skubber, og et skib, der skubbes,  

 når det er konstrueret som en fast og integreret kombination af slæbebåd og  

 pram, anses for at være eet skib.
 Hvis opfyldelsen af kravene i denne regel nødvendiggør ombygning af et  

 skib, der er bygget før den 1. september 1984, kan administrationen forlænge  

 fristen for installation af det krævede udstyr til senest den 1. september  

 1989, under hensyntagen til det tidspunkt, da et sådant skib efter de  

 nugældende forskrifter for første gang skal i tørdok.
Hvor ikke andet er bestemt i denne regel, kan administrationen give  

 bestemte skibe delvis eller betingede dispensationer, når et skib benyttes  

 til en rejse, hvor skibets største afstand fra land, rejsens varighed og art,  

 fraværelsen af almindelige navigationsfarer og andre sikkerhedsmæssige  

 forhold gør opfyldelsen af bestemmelserne i denne regel i deres helhed  

 urimelig eller unødvendig.
Ved afgørelsen af, om der skal ydes et bestemt  

 skib dispensation, skal administrationen tage hensyn til den virkning, en  

 dispensation kan have på andre skibes sikkerhed.
 Alle skibe skal være forsynet med en sekstant og søur (kronometer), dog  

 undtaget skibe i fart i Nordsøen øst for 3 grader Ø længde og syd for 62  

 grader N bredde samt i fart i Østersøen.
 Alle skibe skal være forsynet med kikkert, barometer og vagtur.
Alle skibe skal i fornødent omfang være forsynet med midler til at sætte  

 en kurs.  Regel 13 Bemanding De kontraherende regeringer forpligter sig til, hver for sit eget lands  

 skibe, at opretholde eller, om nødvendigt, iværksætte foranstaltninger til at  

 sikre, at alle skibe ud fra et sikkerhedsmæssigt synspunkt har en  

 tilstrækkelig stor og duelig besætning (* 7).  Regel 14 Hjælpemidler for  

 navigeringen De kontraherende regeringer forpligter sig til at sørge for  

 tilvejebringelse og vedligeholdelse af sådanne hjælpemidler for navigeringen,  

 bl.a. radiofyr og elektroniske hjælpemidler, som efter deres mening er  

 rimelige og nødvendige i betragtning af trafikkens omfang og risikoens  

 størrelse, samt sørge for, at oplysninger om disse hjælpemidler bliver gjort  

 tilgængelige for alle vedkommende (* 8).  Regel 15 Eftersøgning og  

 redningsaktioner Enhver kontraherende regering forpligter sig til at påse, at der træffes  

 alle fornødne foranstaltninger til etablering af vagttjeneste ved kysterne og  

 til redning af personer i havsnød langs landets kyster.
Disse  

 foranstaltninger bør omfatte tilvejebringelse, drift og vedligeholdelse af  

 sådanne maritime sikkerhedsforanstaltninger, som anses for gennemførlige og  

 nødvendige under hensyntagen til omfanget af den søgående trafik og de farer,  

 der består for skibsfarten, og bør så vidt muligt omfatte tilstrækkelige  

 midler til at lokalisere og redde disse personer (* 9).
Enhver kontraherende regering forpligter sig til at give oplysninger om de  

 redningsmidler, der står til dens rådighed, og om eventuelle planer om  

 ændringer heri.  Regel 16 Redningssignaler Følgende signaler skal anvendes ved udveksling af meddelelser mellem  

 redningsstationer og søredningsenheder til skibe eller personer i nød.
De  

 signaler, der bruges af luftfartøjer på eftersøgnings- og redningsaktioner  

 til at dirigere skibe, er angivet nedenfor i litra (d). En illustreret tavle,  

 der beskriver de nedenfor anførte signaler, skal være let tilgængelig for den  

 vagthavende officer i ethvert skib, der er omfattet af dette kapitel.
 Svar fra redningsstationer eller søredningsenheder på nødsignaler fra et  

 skib eller en person:
Signal Om dagen: Orangefarvet røgsignal eller kombineret lys- og lydsignal  

 (tordenlys) bestående af tre enkelte signaler affyret med ca. 1 minuts  

 mellemrum.
 Om natten: Hvid stjerneraket be-stående af tre enkelte signaler affyret  

 med ca. 1 minuts mellemrum.
Betydning »De er iagttaget - hjælp vil blive ydet så hurtigt som muligt«.
 (Gentagelse af disse signaler har samme betydning).
 Om nødvendigt kan dagsignalerne gives om natten eller natsignalerne om  

 dagen.
 Landingssignaler til vejledning for både med nødstedte besætninger eller  

 personer:
Signal Om dagen: Lodrette bevægelser med et hvidt flag eller med armene, eller  

 affyring af et grønt stjernesignal, eller signalering af kodebogstavet  

 »K« (-.-) med lys- eller lydsignalapparat.
Om natten: Lodrette bevægelser med et hvidt lys eller blus, eller affyring  

 af et grønt stjernesignal, eller signalering af kodebogstavet »K«  

 (-.-) med lys eller lydsignalapparat.
Retningsanvisning kan gives ved i en  

 lavere højde og i retning mod iagttageren at anbringe et fast hvidt lys eller  

 blus.
Betydning »Dette er det bedste sted at lande« Om dagen: Vandrette bevægelser med et hvidt flag eller med armene udstrakt  

 vandret, eller affyring af et rødt stjernesignal, eller signalering af  

 kodebogstavet »S« (. . .) med lys- eller lydsignalapparat.
 Om natten: Vandrette bevægelser med et hvidt lys eller blus, eller  

 affyring af et rødt stjernesignal, eller signalering af kodebogstavet  

 »S« (. . .) med lys- eller lydsignalapparat.
»Det er yderst farligt at lande her« Om dagen: Vandrette bevægelser med et hvidt flag, som derefter plantes i  

 jorden, og et andet hvidt flag bæres i den retning, som ønsket angivet, eller  

 affyring af et rødt stjernesignal i lodret retning og af et hvidt  

 stjernesignal i retning af det bedre landingssted, eller signalering af  

 kodebogstavet »S« (. . .) efterfulgt af kodebogstavet »R«  

 (.-.), hvis et bedre landingssted for det nødstedte fartøj findes mere til  

 højre for den retning, hvori fartøjet nærmer sig land, eller af kodebogstavet  

 »L« (.-. .), hvis et bedre landingssted for det nødstedte fartøj  

 findes mere til venstre for den retning, hvori fartøjet nærmer sig land.
»Det er yderst farligt at lande her.
Der findes et sikrere  

 landingssted i den angivne retning« Om natten: Vandrette bevægelser med et hvidt lys eller blus, som derefter  

 anbringes på jorden og et andet hvidt lys eller blus bæres i den retning, som  

 ønskes angivet, eller affyring af et rødt stjernesignal i lodret retning og  

 af et hvidt stjernesignal i retning af det bedre landingssted, eller  

 signalering af kodebogstavet »S« (. . .) efterfulgt af  

 kodebogstavet »R« (..), hvis et bedre landingssted for det  

 nødstedte fartøj findes mere til højre for den retning, hvori fartøjet nærmer  

 sig land, eller af kodebogstavet »L« (.-. .), hvis et bedre  

 landingssted for det nødstedte fartøj findes mere til venstre for den  

 retning, hvori fartøjet nærmer sig land.
»Det er yderst farligt at lande her.
Der findes sikrere landingssted  

 i den angivne retning.
 Signaler til brug i forbindelse med anvendelse af redningsapparater fra  

 kysten:
Signal Om dagen: Lodrette bevægelser med et hvidt flag eller med armene eller  

 affyring af et grønt stjernesignal.
 Om natten: Lodrette bevægelser med et hvidt lys eller blus, eller affyring  

 af et grønt stjernesignal.
Betydning I almindelighed: »Bekræftende«.
 Specielt:
 »Vi har fat i raketlinien«.
 »Stjertblokken er gjort fast«.
 »Trossen er gjort fast«.
 »Der er en mand i redningsstolen«.
 »Hal væk«.
 Om dagen: Vandrette bevægelser med et hvidt flag eller med armene udstrakt  

 vandret, eller affyring af et rødt stjernesignal.
 Om natten: Vandrette bevægelser med et hvidt lys eller blus, eller  

 affyring af et rødt stjernesignal.
 I almindelighed: »Benægtende«.
 Specielt:
 »Stik ud«.
»Det er vel med at hale«. (d) Signaler anvendt af luftfartøjer på eftersøgnings- og redningsaktion til  

 at dirigere skibe henimod det nødstedt luftfartøj eller skib eller en  

 nødstedt person.
- vipper med vingerne; eller - åbner og lukker gasspjældet; eller - forandrer propellens stigning.
 (På grund af højt støjniveau om bord i overfladefartøjet kan lydsignalerne  

 være mindre effektive end det optiske signal og betragtes som et alternativt  

 middel til at tiltrække sig opmærksomhed).
 Gentagelse af disse manøvrer har samme betydning.
 - luftfartøjet krydser overfladefartøjets kølvand i lav højde tæt agten  

 for dette, idet det:
- vipper med vingerne; eller - åbner og lukker for gasspjældet; eller - forandrer propellens stigning.
 (På grund af højt støjniveau om bord i overfladefartøjet kan lydsignalerne  

 være mindre effektive end det optiske signal og betragtes som et alternativt  

 middel til at tiltrække sig opmærksomheden).
Anm.: Organisationen vil i fornødent omfang give forhåndsmeddelelse om  

 ændring af disse signaler (* 10).  Regel 17 Lodslejdere og mekaniske  

 lodshejs Skibe, hvor lønningens højde over vandet overstiger 1,5 meter (5  

 feet), skal opfylde følgende krav (* 11):
Lodslejdere Mekaniske lodshejs Se regel 4-1, litra (b) i kapitel IV.  Regel 19 Selvstyreanlæg og brug  

 af automatisk styring Selvstyreanlæg i skibe bygget på eller efter den 1. juli 1986, skal  

 opfylde IMO Resolution A.342(IX).
 I farvande med stor trafiktæthed, under forhold med nedsat sigt og i alle  

 andre farlige situationer for sejladsen, skal det, når man gør brug af  

 selvstyrer, være muligt øjeblikkeligt at etablere manuel kontrol med skibets  

 styring (* 13).
 Under omstændigheder som nævnt ovenfor skal det være muligt for den  

 vagthavende officer straks at kunne gøre brug af en kvalificeret rorgænger,  

 som til enhver tid skal være klar til at overtage styringen.
 Omskiftning fra automatisk til manuel styring og omvendt skal foretages af  

 eller under tilsyn af en ansvarlig officer.
Den manuelle styring skal afprøves efter længere tids brug af den  

 automatiske styring, og før skibet kommer ind på områder, hvor sejladsen  

 kræver særlig stor forsigtighed.  Regel 19-1. Drift af styremaskinanlæg I områder, hvor sejladsen kræver særlig stor forsigtighed, skal skibene  

 have mere end eet drivaggregat for styremaskinanlægget i gang, når disse  

 aggregater kan benyttes samtidigt.  Regel 19-2. Styremaskinanlæg -  

 afprøvning og øvelser Inden for 12 timer før skibets afgang skal dets styremaskinanlæg  

 kontrolleres og afprøves af skibsmandskabet.
Afprøvningen skal i givet fald  

 omfatte driften af følgende:
 Kontrol og afprøvning skal omfatte:
Foruden den i litra (a) og (b) foreskrevne rutinemæssige kontrol og  

 afprøvning skal der foretages nødstyringsøvelser mindst een gang hver tredje  

 måned for at indøve nødstyringsproceduren.
Disse øvelser skal omfatte direkte  

 kontrol inde fra styremaskinrummet, kommunikationen med kommandobroen og, i  

 givet fald, anvendelse af alternative energiforsyninger.
Administrationen kan frafalde kravet om gennemførelse af den i litra (a)  

 og (b) foreskrevne kontrol og afprøvning for skibe, der går i regelmæssig  

 fart på korte rejser.
Skibe, der foretager regelmæssige rejser af under 12  

 timers varighed og med havneophold af under 12 timer mellem rejserne, er  

 fritaget for at foretage den i litra (a) og (b) foreskrevne kontrol og  

 afprøvning.
Sådanne skibe skal foretage denne kontrol og afprøvning  

 mindst een gang om ugen.
Datoen for gennemførelsen af den i litra (a) og (b) foreskrevne kontrol og  

 afprøvning samt datoen for afholdelsen af nødstyringsøvelser i henhold til  

 litra (d) skal med en nærmere beskrivelse indføres i skibsdagbogen, således  

 som det måtte være foreskrevet af administrationen.
Indførelserne i  

 skibsdagbogen skal omfatte oplysning om alle konstaterede fejl og mangler og  

 disses afhjælpning.
 Alle konstaterede fejl og mangler ved styremaskinanlæg og dets betjening  

 skal hurtigst muligt afhjælpes.
Regel 20 Nautisk publikationer Alle skibe skal medføre fyldestgørende og ajourførte søkort,  

 sejlhåndbøger, fyrlister, efterretninger for søfarende, tidevandstabeller og  

 enhver anden nautisk publikation, som er nødvendigt for den påtænkte rejse.  

Regel 21 International signalbog,  flag m.v.
Alle skibe, som i medfør af denne konvention skal være udstyret med et  

 radiotelegraf- eller radiotelefonanlæg, skal medføre den internationale  

 signalbog.
Denne publikation skal ligeledes findes om bord i ethvert andet  

 skib, som efter administrationens opfattelse har brug for den.
 Alle skibe skal, når de benyttes uden for indskrænket fart, være udstyret  

 med de til den internationale signalbog hørende flag, samt den af  

 Industriministeriet udgivne samling af maritime standardudtryk.
 I alle skibe skal der i styrehuset være opslået en tavle visende de  

 internationale signalflag og morsetegnene samt betydningen af  

 et-bogstavsignalerne.
 Alle skibe skal være forsynet med nationalflag af passende størrelse.
Regel 22 Lanterner, signalfigurer og lydsignalapparater Ethvert skib skal være udrustet med lanterner, signalfigurer og  

 lydsignalapparater i sådant omfang, at det er i stand til at opfylde kravene  

 i de internationale søvejsregler.
Signalfigurernes konstruktion og  

 lydsignalapparaternes effektivitet og installation om bord skal være i  

 overensstemmelse med de internationale søvejsregler samt med de af  

 Søfartsstyrelsen til enhver tid givne forskrifter.
Alle skibe, der er bygget på eller efter den 1. juli 1986, skal være  

 forsynet med et sæt fast anbragte elektriske reservelanterner for de top-,  

 side-, agter- og ankerlys, som er foreskrevet i de internationale  

 søvejsregler for den pågældende skibstype.
Skibe, der er bygget før den 1.  

 juli 1986 med fartsområde uden for indskrænket fart, skal være forsynet med  

 et sæt reservelanterner for de top-, side-, agter- og ankerlys, som er  

 foreskrevet i de internationale søvejsregler for den pågældende skibstype.  

 Reservelanternerne skal, såfremt de er indrettet til elektrisk belysning,  

 kunne tilsluttes skibets elektriske nødenergikilde.
 Lanterne med petroleumsbelysning må ikke anvendes i tankskibe og skibe  

 indrettet til transport af gasarter, herunder fordråbede gasarter.
Lanternerne skal være forsynet med certifikat fra Søfartsstyrelsen  

 (Nautisk Prøvekammer) eller et af Søfartsstyrelsen anerkendt prøvekammer.  

 Søfartsstyrelsen kan på fastsatte vilkår bemyndige en fabrikant til at  

 udstede certifikater for lanterner, der er fremstillet i overensstemmelse med  

 en forud godkendt prototype.
Certifikaterne skal findes om bord til  

 forevisning for søfartsstyrelsen.
Såfremt en lanterne er blevet underkastet  

 en reparation, der kan have indflydelse på de forhold, der betinger dens  

 fortsatte godkendelse, påhviler det skibets fører snarest muligt at lade den  

 undersøge og forsyne med evt. nyt certifikat.
 Fløjter til brug i skibe skal være af godkendt type.
En gongong skal have en diameter på mindst 50 cm og være fremstillet af  

 ca. 1,5 mm blødt stål eller messing.
Kanten skal være ombøjet.
 Signalanlæg til automatisk afgivelse af klokke og gongongsignaler skal  

 være af godkendt type.
Regel 23. Støj på lytteposter (* 14) Baggrundsstøjen på lytteposten i skibe bygget på eller efter den 1. juli  

 1986 må ikke overstige følgende grænser:
68 dB i det oktavbånd der er centreret omkring 250 Hz og 63 dB i det oktavbånd der er centreret omkring 500 Hz.
 I eksisterende skibe skal ovennævnte grænser være opfyldt så nær som  

 muligt.
 (* 1) For tiden Handelsministeriets bekendtgørelse nr. 173 af 21. maj 1965  

 om forskrifter for Skibes Bygning og Udstyr m.v. med senere ændringer samt  

 Skibstilsynets meddelelser C, D, E og F.
 (* 2) Der henvises til den seneste udgave af "Ships' Routeing"  

 publiceret af Organisationen.
 (* 3) Kompasser afprøves i henhold til ISO standard 2269.
 (* 4) Der henvises til sektion 4 i »Recommendation on Performance  

 Standards for Radar Equipment«, vedtaget af Organisationen ved  

 resolution A. 477 (XII).
 (* 5) Der henvises til »Performance Standards for Automatic Radar  

 Plotting Aids (ARPA)» vedtaget af Organisationen med Resolution  

 A.422(XI).
 (* 6) Der henvises til følgende rekommandationer vedtaget af  

 Organisationen ved følgende resolutioner:
"Recommendation on General Requirements for Electronic Navigational  

 Aids« (resolution A.281(VIII)) "Recommendation on Performance Standards for Magnetic Compasses'  

 (resolution A.382(X)) "Recommendation on Performance Standards for Gyro-Compasses'  

 (resolution A.424(XI)) "Recommendation on Performance Standards for Radar Equipment'  

 (resolution A.477(XII)) "Performance Standards for Automatic Radar Plotting Aids' (ARPA)  

 (resolution A.422(XI)) "Recommendation on Performance Standards for Echo-Sounding Equipment'  

 (resolution A.244(VII)) "Recommendation on Performance Standards for Devices to Indicate  

 Speed and Distance' (resolution A.478(XII)) "Performance Standards for Rate-of-Turn Indicators' (resolution  

 A.526(13)) (* 7) Der henvises til »Principles of Safe Manning« vedtaget af  

 Organisationen med resolution A.481(XII).
 (* 8) Der henvises til følgende rekommandationer vedtaget af  

 Organisationen med de angivne resolutioner:
"Accuracy Standards for Navigation" (resolutioen A.529(13)) "Radar Beacons and Transponders" (resolution A.423(XI)) "Performance Standards for Differential Omega Correction Transmitting  

 Stations" (resolution A.425(XI)) (* 9) Der henvises til følgende rekommandationer vedtaget af  

 Organisationen med de anførte resolutions:
"Homing Capability of Search and Rescue (SAR) Aircraft"  

 (resloution A.225(VIII)) "IMO Search and Rescue Manual (IMOSAR)" (resolution A.439(XI)) "Use of Radar Transponders for Search and Rescue Purposes"  

 (resolution A.530(13)) (* 10) Der henvises til »IMO Search and Rescue Manual (IMOSAR)»,  

 IMO publikation 974 87.09, og »Merchant Ship Search and Rescue Manual  

 (MERSAR)», IMO publikation 963 86.08, vedtaget af Organisationen og  

 senere ændret som anført i henholdsvis resolutionerne A.439(XI) og  

 A.229(VII).
 (* 11) Der henvises til »Recommendation on Arrangements for Embarking  

 and Disembarking Pilots in Very Large Ships« vedtaget af Organisationen  

 med resolution A.426(XI).
 (* 12) Der henvises til »Recommendation on Performance Standards for  

 Mechanical Pilot Hoists« vedtaget af Organisationen med resolution  

 A.275(VIII).
 (* 13) Der henvises til »Recommendation on Performance Stand for  

 Automatic Pilots« vedtaget af Organisationen med resolution A.342(IX).
 (* 14) Baggrundsstøjen skal måles efter de retningslinier, der er anført i  

 IMO-resolution A.343 (IX).
