 Denne datasammenskrivning omfatter postloven, jfr.  

 lovbekendtgørelse nr. 395 af 16. august 1983 med de ændringer, der følger af  

 lov nr. 574 af 7. december 1983 og lov nr. 609 af 12. december 1984.
Lovens område Postvæsenets virksomhed § 1 Postvæsenet skal besørge:
 Stk. 2.  Brevforsendelser skal kunne besørges  

 rekommanderet eller for breves vedkommende med angiven værdi.
 Stk. 3.  Pakker skal kunne besørges rekommanderet eller  

 med angiven værdi.
§ 2 Postvæsenet skal udføre postgiroforretninger samt besørge postanvisninger.
Stk. 2.  Ministeren for offentlige arbejder kan  

 fastsætte bestemmelser om løngirokonti for ansatte i post- og  

 telegrafvæsenet.
I bestemmelserne kan fastsættes særlige regler om  

 opsigelsesvilkår, forrentning og ydelse af lån til kontohaverne.
Stk. 3.  

 Ministeren kan efter forhandling med finansministeren iværksætte  

 foranstaltninger med henblik på statsstyrelsers og statsinstitutioners  

 anvendelse af postgiro ved betalinger, herunder ved anvisning af lønninger  

 m.v. til fordeling til lønmodtagernes postgirokonti eller konti i bank eller  

 sparekasse.
§ 3 Ministeren for offentlige arbejder kan fastsætte regler om, at postvæsenet  

 besørger småpakker, omdeler adresseløse forsendelser, forsikrer forsendelser  

 ud over den angivne værdi, opkræver pengebeløb ved udlevering af  

 brevforsendelser og pakker, indkasserer fordringer samt udfører andre  

 opgaver, der kan indgå som et naturligt led i postvæsenets virksomhed.
 Stk. 2.  I tilslutning til disse regler giver ministeren  

 bestemmelser om, i hvilket omfang postvæsenet er ansvarlig for forretninger,  

 der udføres i henhold til stk. 1.
Forsendelser til og fra udlandet § 4 For postforsendelser, der befordres mellem Danmark og udlandet, fraviges  

 loven i det omfang, der er fastsat bestemmelser i internationale  

 overenskomster tiltrådt af Danmark.
Postvæsenets eneret § 5 Postvæsenet har eneret til at indsamle, befordre og omdele følgende  

 forsendelser:
 1. Lukkede breve og andre lukkede forsendelser, der  

 opfylder betingelserne for at kunne postbesørges, når forsendelserne  

 indeholder skriftlige meddelelser eller trykte meddelelser, der er udfyldt  

 med skrift.
 2. Kort med skriftlige meddelelser eller med trykte  

 meddelelser, der er udfyldt med skrift, bortset fra fakturaer, følgesedler,  

 konnossementer og lignende følgedokumenter vedrørende en forsendelse, der  

 lovligt kan besørges uden om postvæsenet.
 Stk. 2.  Forsendelser, der er omfattet af stk. 1, skal  

 straks afleveres til det danske postvæsen, når de ankommer fra udlandet og er  

 bestemt til adressater her i landet eller skal befordres i transit over dansk  

 postområde eller med dansk postskib.
§ 6 Enhver kan dog uanset bestemmelserne i § 5 lovligt besørge forsendelser  

 uden om postvæsenet, når det sker i eget anliggende eller for en anden, i  

 hvis tjeneste den, der besørger forsendelsen, er ansat.
 Stk. 2.  Det samme gælder, når besørgelsen sker for en  

 anden, for hvem han kun lejlighedsvis har påtaget sig denne bestemte  

 besørgelse.
Stk. 3.  Det er forbudt ansatte ved post- og  

 telegrafvæsenet, statsbanerne og koncessionerede virksomheder, der befordrer  

 personer, gods eller meddelelser, at påtage sig indsamling, befordring eller  

 omdeling af den i stk. 1 omhandlede art for andre.
Virksomhederne kan dog med  

 egne befordringsmidler befordre forsendelser i rent tjenstligt anliggende  

 inden for virksomheden.
§ 7 Ingen må drive erhvervsvirksomhed ved at indsamle, befordre eller omdele  

 adresserede brevforsendelser.
 Stk. 2.  Det er forbudt at danne eller opretholde  

 sammenslutninger til privat besørgelse af deltagernes eller andres  

 forretningsmæssige brevforsendelser.
§ 8 Forsendelser kan lovligt besørges uden om postvæsenet, når hver enkelt  

 forsendelse er forsynet med gyldige frimærker efter postvæsenets takster for  

 den pågældende forsendelse.
§ 9 Det er forbudt personer og virksomheder, der er hjemmehørende her i  

 landet, at indlevere brevforsendelser til postbesørgelse i et andet land til  

 adressater her i landet for at drage fordel af lavere takster.
Det samme  

 gælder, hvis sådanne forsendelser indleveres til postbesørgelse i stort  

 antal, selv om indleveringen i udlandet ikke er sket for at drage fordel af  

 lavere takster.
§ 10 Anvendelse af det kronede posthorn som kendetegn er forbeholdt  

 postvæsenet.
§ 11 Kasser, der kan forveksles med postvæsenets brevkasser, må ikke anbringes  

 på gade, vej eller andre steder, hvortil offentligheden har almindelig  

 adgang.
Posthemmeligheden § 12 Den, der virker i postvæsenets tjeneste, må ikke give uvedkommende nogen  

 underretning om andres benyttelse af postvæsenet eller lejlighed til selv at  

 skaffe sig sådan oplysning.
 Stk. 2.  Hemmeligholdelsespligten vedvarer, efter at den  

 pågældendes virke ved postvæsenet er ophørt.
§ 13 Ubesørgelige lukkede forsendelser, som ikke på anden måde kan bringes  

 afsenderen i hænde, åbnes af postvæsenet efter regler, der fastsættes af  

 ministeren for offentlige arbejder.
 Stk. 2.  Forsendelser kan ligeledes åbnes efter regler,  

 der fastsættes af ministeren, når det sker af hensyn til deres postbesørgelse  

 eller for at fastslå omfanget af en eventuel beskadigelse af forsendelsen.
Postbesørgelsen § 14 Postbesørgelsen omfatter modtagelse, befordring og omdeling af  

 forsendelser.
For brevforsendelser omfatter postbesørgelsen tillige  

 indsamling ved brevkasser.
 Stk. 2.  Ministeren for offentlige arbejder kan  

 fastsætte begrænsninger med hensyn til omdelingen til enkelte husstande eller  

 grupper af husstande i landdistrikter.
§ 15 Ministeren for offentlige arbejder fastsætter de nærmere regler om  

 forsendelsers beskaffenhed og afgrænsning af de enkelte grupper af  

 forsendelser samt de nærmere betingelser for, at de kan modtages til  

 postbesørgelse.
Indlevering og modtagelse § 16 § 17 Postvæsenet skal efter anmodning kvittere for modtagelsen af  

 rekommanderede forsendelser, pakker, forsendelser med angiven værdi og beløb,  

 der indbetales til besørgelse gennem postvæsenet.
 Stk. 2.  Kvitteringer skal være udfyldt af afsenderen på  

 en blanket, der er fremstillet eller godkendt af postvæsenet.
§ 18 Afsenderen kan, indtil en forsendelse er afleveret til eller anmeldt for  

 rette modtager, forlange den tilbageleveret eller udleveret til en anden end  

 adressaten eller på anden måde forandre sin bestemmelse med den.
 Stk. 2.  I forbindelse med postgiroforretninger kan det  

 med den kontohaver aftales, at bestemte betalingsordrer ikke skal kunne  

 tilbagekaldes eller ændres efter et nærmere bestemt tidspunkt.
§ 19 En forsendelse er udelukket fra postbesørgelse, såfremt:
 Stk. 2.  Det samme gælder brevforsendelser indeholdende  

 rede penge, når forsendelsen ikke er sendt rekommanderet eller med angiven  

 værdi.
 Stk. 3.  Forsendelser til udlandet er desuden udelukket  

 fra postbesørgelse, når besørgelsen er forbudt i henhold til international  

 overenskomst, der er tiltrådt af Danmark, eller forsendelsen indeholder  

 genstande, hvis indførelse eller udbredelse er forbudt efter  

 bestemmelseslandets lovgivning.
 Stk. 4.  Poststyrelsen kan tillade postbesørgelse af  

 forsendelser, der er omfattet af stk. 1, nr. 3, når faren eller ulempen  

 nedbringes ved særlige foranstaltninger og omstændighederne i øvrigt taler  

 for det.
§ 20 Når en forsendelses beskaffenhed eller andre omstændigheder giver grund  

 til at formode, at forsendelsen er omfattet af § 19, kan postvæsenet som  

 betingelse for at besørge den forlange, at forsenderen i overværelse af  

 postpersonalet åbner den og foreviser dens indhold.
Befordring § 21 den, der udfører regelmæssig befordring på dansk territorium eller fra  

 Danmark til udlandet, skal på postvæsenets forlangende og for dettes regning  

 medtage post til og fra de ved ruten beliggende posthuse eller  

 udvekslingssteder.
 Stk. 2.  De nærmere bestemmelser vedrørende befordringen  

 fastsættes af ministeren for offentlige arbejder.
Udlevering § 22 Postforsendelser udleveres til adressaten eller til den, han har givet  

 fuldmagt til at modtage forsendelser.
§ 23 Forsendelser til indsatte i kriminalforsorgens anstalter og arresthuse kan  

 udleveres til institutionen.
§ 24 Poststyrelsen kan fastsætte regler for forsendelsers udlevering ved  

 nedlægning i brevkasse og for udlevering til andre end adressaten eller hans  

 befuldmægtigede, f.eks. til et voksent medlem af adressatens familie eller  

 forretningspersonale.
Endvidere kan poststyrelsen fastsætte regler for  

 udlevering af forsendelser til personer, hvis bo er under skiftebehandling,  

 forsendelser til umyndige personer og forsendelser til personer, der udfører  

 militærtjeneste.
 Stk. 2.  Poststyrelsen fastsætter de nærmere regler for  

 udlevering af forsendelser til firmaer, aktieselskaber, stiftelser m.v. og  

 for forsendelser adresseret poste restante.
§ 25 Ministeren for offentlige arbejder kan fastsætte regler om, at der til  

 brug ved omdeling af forsendelser skal opstilles 1. brevkasseanlæg i stueetagen i nybygninger med flere  

 end tre afleveringssteder i hver opgang.
2. brevkasser ved indgangen til den enkelte parcel ved  

 nyopførte villaer og rækkehuse, 3. brevkasser ved indgangen til den enkelte parcel med  

 fritidshus eller centralt placerede brevkasseanlæg i fritidshusområder med  

 nyopførte fritidshuse.
 Stk. 2.  Det kan i reglerne bestemmes, at der ved nye  

 udstykninger til fritidshusområder skal afsættes fornødent areal til  

 opstilling af centralt placerede brevkasseanlæg.
 Stk. 3.  Det kan i reglerne bestemmes, at husstande, der  

 ikke opfylder bestemmelserne om opstilling af brevkasse, bliver undtaget fra  

 omdeling af post.
§ 26 Postvæsenet skal kræve kvittering for udlevering af rekommanderede  

 forsendelser og forsendelser med angiven værdi, for udbetalingen af beløb  

 ifølge postanvisninger og efter ministerens bestemmelse for udbetalinger fra  

 postgirokonti.
§ 27 Postvæsenet kan tilbageholde en forsendelse, indtil erstatning eller  

 manglende porto vedrørende denne forsendelse er betalt.
Stk. 2.  Hvis den i stk. 1 nævnte betaling ikke finder  

 sted inden 1 måned regnet fra tidspunktet for tilbageholdelsen, kan  

 postvæsenet sælge forsendelsen eller dens indhold.
Nettoprovenuet af salget  

 tilfalder statskassen, medmindre afsenderen melder sig inden 1 år for at få  

 provenuet udbetalt.
I sådanne tilfælde udbetales provenuet med fradrag af  

 skyldige beløb samt påløbne omkostninger ved transport, opbevaring og salg.
Uanbringelige forsendelser § 28 Genstande, der ikke har kunnet postbesørges og heller ikke har kunnet  

 tilbageleveres til afsenderen, fremlyses ved en månedlig bekendtgørelse i  

 Statstidende, medmindre der er tale om letfordærvelige varer eller andre  

 genstande, der efter deres karakter bør bortskaffes.
Stk. 2.  Afhentes genstandene ikke inden 3 måneder efter  

 fremlysningen, kan de sælges ved en offentlig auktion, der kan afholdes af  

 postvæsenet uden medvirken af en af justitsministeriet beskikket  

 auktionsleder.
Genstande af ædelmetal samt ædelstene kan dog sælges uden  

 auktion til sagkyndige erhvervsvirksomheder.
Indtægterne tilfalder  

 statskassen.
 Stk. 3.  Ministeren for offentlige arbejder fastsætter  

 nærmere regler om de spørgsmål, der er nævnt i stk. 1 og 2.
§ 29 Poststyrelsen kan fastsætte regler om, at uanbringelige tryksager ikke  

 tilbagesendes, medmindre afsenderen ved en påtegning på forsendelsens ydre  

 har forlangt forsendelsen tilbagesendt.
Andre bestemmelser § 30 Ministeren for offentlige arbejder eller efter dennes bestemmelse  

 poststyrelsen fastsætter de nærmere regler for forretningernes omfang og  

 udførelse.
Stk. 2.  Takster og de bestemmelser, der fastsættes af  

 poststyrelsen, optages ikke i Lovtidende.
Ministeren for offentlige arbejder  

 fastsætter regler om, hvorledes takster og de nævnte bestemmelser  

 bekendtgøres.
§ 31 Poststyrelsen fremstiller de blanketter, der er nødvendige til postens  

 ekspedition.
 Stk. 2.  Poststyrelsen kan give tilladelse til, at  

 blanketterne fremstilles af andre.
 Stk. 3.  Blanketter med derpå klæbede frimærker, der er  

 benyttet ved postens ekspedition, er postvæsenets ejendom.
Betaling for postvæsenets ydelser Takster § 32 Ministeren for offentlige arbejder fastsætter portoen for postbesørgelse  

 af de forsendelser, der er nævnt i § 1, stk. 1. Taksterne skal dog godkendes  

 af folketingets finansudvalg.
§ 33 Poststyrelsen fastsætter taksterne for:
§ 34 Poststyrelsen fastsætter regler om takstberegningsmåden.
§ 35 § 36 Frankeringsformer, betaling af porto og gebyrer § 37 Frankering af postforsendelser skal ske ved frimærker, som er påtrykt  

 eller påklæbet forsendelsen.
 Stk. 2.  Poststyrelsen kan tillade frankering ved aftryk  

 frembragt ved stempel, bogtryk eller anden trykmetode.
 Stk. 3.  Poststyrelsen kan fastsætte regler om, at visse  

 kategorier af forsendelser ikke skal frankeres, men at portoen skal betales  

 kontant, samt at betalingen af særlige tjenester og ydelser sker kontant.
 Stk. 4.  Poststyrelsen kan fastsætte nærmere regler om  

 betaling af porto, herunder om, at der kan ydes henstand med betalingen.
§ 38 Afsenderen har pligt til selv at anbringe frimærkerne på forsendelserne.
Manglende frankering § 39 Ministeren for offentlige arbejder fastsætter regler om, hvorvidt  

 utilstrækkeligt frankerede forsendelser kan modtages til postbesørgelse, og  

 om befordringen af sådanne forsendelser.
I reglerne kan fastsættes  

 bestemmelser om tillægsporto.
Frimærker § 40 Poststyrelsen udgiver frimærker og kan fremstille kort, konvolutter,  

 blanketter og lignende med frimærkepåtryk eller andet frankopåtryk.
 Stk. 2.  Poststyrelsen kan lade kort, konvolutter og  

 lignende, der er fremstillet af private, forsyne med frimærkepåtryk eller  

 andet frankopåtryk.
§ 41 Ved salg af frimærker til videresalg fra detailforretninger, som findes  

 egnede hertil, yder postvæsenet rabat.
 Stk. 2.  Rabatten er betinget af, at den pågældende  

 forretning fører de almindeligst anvendte frimærker og postkort til stykvis  

 salg i hele forretningens åbningstid.
 Stk. 3.  Rabatten kan højst udgøre 3 pct. af  

 frankeringsværdien og ydes kun for frimærker i ark eller postkort i bundter,  

 der købes til stykvis videresalg til kunder.
 Stk. 4.  De nærmere bestemmelser fastsættes af  

 poststyrelsen.
Erstatning § 42 Dette kapitel finder anvendelse på postvæsenets udførelse af de i §§ 1 og  

 2 nævnte forretninger.
 Stk. 2.  Postvæsenet er ansvarligt for besørgelsen, til  

 forsendelsen er afleveret rigtigt efter adressen, selv om skaden er hændelig,  

 jfr. dog § 47, stk. 3, samt §§ 48 og 49.
Bortkomst eller beskadigelse § 43 Hvis en forsendelse med angiven værdi er bortkommet eller beskadiget eller  

 dens indhold helt eller delvis er gået tabt, erstattes skaden, dog ikke ud  

 over den angivne værdi.
§ 44 Hvis en rekommanderet brevforsendelse er bortkommet, ydes der afsenderen  

 en godtgørelse, der fastsættes af ministeren for offentlige arbejder.
 Stk. 2.  Hvis forsendelsen er blevet beskadiget eller  

 dens indhold helt eller delvis er gået tabt, erstattes skaden inden for et  

 maksimumsbeløb, der fastsættes af ministeren for offentlige arbejder.
§ 45 For rekommanderede pakker ydes der erstatning inden for et maksimumsbeløb,  

 der fastsættes af ministeren for offentlige arbejder.
§ 46 For en almindelig pakke, der er bortkommet eller beskadiget, eller hvis  

 indhold helt eller delvis er gået tabt, erstattes skaden inden for et  

 maksimumsbeløb, der fastsættes af ministeren for offentlige arbejder.
 Stk. 2.  Poststyrelsen kan fastsætte regler om, at der  

 ikke ydes erstatning for rede penge, kostbarheder eller lignende, der er  

 sendt i almindelige pakker.
Postanvisninger og postgiro § 47 Postvæsenet er ansvarlig for beløb, der er indbetalt til forsendelse på  

 postanvisning, indtil det er rigtigt udbetalt, medmindre der er tale om fejl  

 eller forsømmelse fra indbetalerens eller beløbmodtagerens side.
 Stk. 2.  På samme måde er postvæsenet ansvarlig for ind-  

 eller udbetalinger vedrørende postgiro.
 Stk. 3.  For de øvrige postgiroforretninger er  

 postvæsenet ansvarligt efter almindelige erstatningsregler, men indestår ikke  

 for følger af forsinket udførelse af forretningerne.
Forsinkelse § 48 Hvis en ekspresforsendelse forsinkes mere end 6 timer på grund af fejl  

 eller forsømmelse fra postvæsenets side, erstattes det tab, der derved er  

 forvoldt, inden for et maksimumsbeløb, der fastsættes af ministeren for  

 offentlige arbejder.
 Stk. 2.  For indholdsbeskadigelse af postpakker, hvor  

 beskadigelsen skyldes forsinket besørgelse ved forsømmelse fra postvæsenets  

 side, ydes erstatning efter reglerne i §§ 43, 45 og 46.
Forsendelser til og fra udlandet § 49 For postforsendelser til og fra udlandet ydes erstatning efter de  

 overenskomster, der er indgået med vedkommende poststyrelser.
§ 50 Når en forsendelse fra Danmark til udlandet er bortkommet eller beskadiget  

 eller dens indhold helt eller delvis er gået tabt på et tidspunkt, hvor  

 besørgelsen varetages af det danske postvæsen, ydes der erstatning som for  

 indenlandske forsendelser, hvis afsenderen derved stilles gunstigere.
 Stk. 2.  Hvis en forsendelse fra udlandet til Danmark  

 beskadiges under postbesørgelsen efter toldbehandlingen, ydes erstatning som  

 for indenlandske forsendelser, såfremt modtageren stilles gunstigere herved.
Retten til erstatning § 51 Erstatning kan med frigørende virkning udbetales til afsenderen.
Hvis  

 forsendelsen er modtaget af adressaten, kan erstatning dog kun med frigørende  

 virkning betales til denne.
Erstatningens omfang § 52 Erstatningen omfatter alene den bortkomne tings værdi eller den  

 værdiforringelse, den beskadigede ting har lidt.
Ved beregningen heraf lægges  

 forholdene på tidspunktet for skadens opståen til grund.
 Stk. 2.  Der ydes ikke erstatning for tabt fordel,  

 afsavn, kurstab eller andre indirekte følger af skaden.
§ 53 Poststyrelsen kan fastsætte regler om, at der for erstatningsbeløb ydes en  

 forrentning.
§ 54 Når en forsendelse er bortkommet, ydes foruden erstatning godtgørelse for  

 den betalte porto for forsendelsens postbesørgelse.
 Stk. 2.  Det samme gælder, når en forsendelse er blevet  

 beskadiget eller dens indhold helt eller delvis er gået tabt og dette har  

 givet anledning til, at den må tilbagesendes som uanbringelig.
Fritagelse for erstatningspligt § 55 Postvæsenet er fritaget for erstatningspligten, når skaden skyldes  

 indholdets beskaffenhed eller en uhensigtsmæssig indpakning.
 Stk. 2.  Det samme gælder, når der ikke er ydre  

 beskadigelse af indpakning eller segl på forsendelsen, der står i forbindelse  

 med indholdets beskadigelse eller bortkomst.
§ 56 Postvæsenet er fritaget for at yde erstatning for bortkomne forsendelser  

 og beløb, når der ikke kan forelægges postkvittering, medmindre indleveringen  

 eller indbetalingen fremgår af postvæsenets bøger eller der på anden måde kan  

 føres bevis for den.
§ 57 Postvæsenets erstatningspligt ophører, når kravet ikke er anmeldt for et  

 posthus eller for poststyrelsen inden 1 år efter forsendelsens indlevering.
 Stk. 2.  For postanvisninger og for postgiroforretninger  

 er fristen dog 2 år.
Erstatning i særlige tilfælde § 58 Postvæsenet kan i enkelte tilfælde yde erstatning efter almindelige  

 erstatningsregler, når skaden er opstået ved sådanne ganske særlige  

 omstændigheder, at anvendelsen af de begrænsninger i postvæsenets  

 erstatningspligt, der er fastsat i dette kapitel, skønnes at ville virke  

 urimeligt.
Straffebestemmelser § 59 Medmindre højere straf er forskyldt efter den øvrige lovgivning, straffes  

 med bøde den, der § 60 I forskrifter, der udstedes i henhold til denne lov, kan der fastsættes  

 straf af bøde for overtrædelse af bestemmelser i forskrifterne.
§ 61 For overtrædelser begået af et aktieselskab, anpartsselskab, andelsselskab  

 eller lignende kan der pålægges virksomheden som sådan bødeansvar.
§ 62 I tilfælde, hvor en overtrædelse ikke skønnes at ville medføre højere  

 straf end en bøde på 2.000 kr., kan poststyrelsen tilkendegive den  

 pågældende, at sagen kan afgøres uden retsforfølgning, hvis han erkender sig  

 skyldig i overtrædelsen og erklærer sig rede til at betale den i  

 tilkendegivelsen anførte bøde inden for en nærmere angiven frist.
 Stk. 2.  Fristen for betaling af bøden kan efter  

 anmodning forlænges.
 Stk. 3.  Retsplejelovens bestemmelser om indholdet af  

 anklageskrift i politisager anvendes tilsvarende ved den i stk. 1 nævnte  

 tilkendegivelse.
 Stk. 4.  Hvis bøden bliver betalt i rette tid, eller  

 hvis den efter stedfunden vedtagelse bliver inddrevet eller afsonet,  

 bortfalder videre forfølgning.
Ikrafttrædelsesbestemmelser § 63 Loven træder i kraft den 1. oktober 1976.
 Stk. 2.  Postloven, jfr. lovbekendtgørelse nr. 312 af  

 14. august 1963, ophæves.
 Stk. 3.  (Overgangsbestemmelser, udeladt).
§ 64 Loven gælder ikke for Færøerne og Grønland.
 Stk. 2.  Ministeren for Grønland kan i samråd med  

 ministeren for offentlige arbejder fastsætte regler med hensyn til  

 postforsendelser, der befordres mellem Grønland og den øvrige del af riget og  

 mellem Grønland og udlandet.
