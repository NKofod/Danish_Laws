 Ejendoms- og grundværdien for et enfamilieshus blev nedsat med 20.000  

 kr. på grund af gener i forbindelse med beliggenheden relativt nær ved en  

 vulkaniseringsfabrik og oplagsplads.
 A klagede med påstand om nedsættelse over den af skyldrådet foretagne  

 ansættelse af grundværdien ved 18. almindelige vurdering pr. 1. januar 1986  

 for et parcelhus.
 Ejendommen omfattede et grundareal på 508 m2 med et i 1936 med  

 om/tilbygning i 1970 opført enfamilieshus med et bebygget areal på 86 m2 samt  

 et kælderareal på 72 m2. Endvidere var der på ejendommen opført en garage og  

 et udhus på henholdsvis 20 m2 og 8 m2.
Til støtte for påstanden gjorde klageren gældende, at der var gener  

 forbundet med den relativt nære beliggenhed til en vulkaniseringsfabrik og  

 oplagsplads.
Endvidere henviste han til, at genboejendommen havde fået et  

 miljønedslag på 35.000 kr., hvorfor han fandt, at hans ejendom burde have et  

 tilsvarende nedslag.
 I forbindelse med klagen til Landsskatteretten besigtigede skyldrådet  

 ejendommen og indstillede herefter grundværdien nedsat med 20.000 kr. under  

 henvisning til, at klageejendommen lå i en vis afstand fra  

 vulkaniseringsfabrikken og var afskærmet fra denne med et højt hegn.
 For så vidt angik den af klageren nævnte genboejendom havde skyldrådet ved  

 klagebehandlingen givet et nedslag på 35.000 kr., da denne ejendom grænsede  

 direkte op til erhvervsvirksomheden.
 Landsskatteretten fandt efter de foreliggende oplysninger ikke grundlag  

 for at nedsætte grundværdien udover den af skyldrådet indstillede nedsættelse  

 på 20.000 kr.
 Som konsekvens heraf blev ejendomsværdien nedsat tilsvarende.
 (* 1) Afgørelsen er offentliggjort i Skat 1990, nr. 2, side 127.
