I henhold til § 14 i lov nr. 94 af 7. april 1936 om reservater for  

 pattedyr og fugle bestemmer statsministeriet herved, at der oprettes et  

 videnskabeligt reservat på de umatrikulerede ejendomme Bygholm og Han vejler,  

 herunder Lund Fjord og Selbjerg vejle, samt de umatrikulerede ejendomme Arup  

 og Vesløs vejler, herunder Tømmerby fjord, og Østerild fjord, beliggende i  

 Vust, Torup, Klim, Lild, Tømmerby, Øsløs, Vesløs, Arup og Østerild sogne. 1.  

 Jagt må kun udøves af ejerne og de personer, de dertil bemyndiger, og kun på  

 de mod naturfredningsrådet aftalte betingelser.
I det omfang,  

 naturfredningsrådet tillader, er ejerne, eller hvem de dertil bemyndiger,  

 berettiget til at indsamle fugleæg i overensstemmelse med jagtlovens  

 forskrifter.
Al anden indsamling af fugleæg er forbudt. 2. Fiskeri må kun  

 udøves af ejerne og deres personale samt af personer, som har lejet fiskeri  

 eller har erholdt ejernes tilladelse til lystfiskeri i begrænset omfang.
Alt  

 fiskeri skal drives således, at fuglene, så vidt det er muligt, ikke  

 forulempes eller forstyres i den tid, hvor de har æg eller unger. 3. Færdsel  

 på de fredede områder er som hidtil forbudt enhver, der ikke har erholdt  

 ejernes tilladelse.
For studiebesøg o. lign. i fuglenes yngletid er  

 tilladelse betinget af naturfredningsrådets samtykke.
Berettiget til færdsel  

 efter forudgående anmeldelse er dog til enhver tid naturfredningsrådet, selv  

 eller ved en befuldmægtiget, samt formanden for Dansk ornitologisk forening.  

 4. Overtrædelse af nærværende bekendtgørelse straffes med bøder i henhold til  

 § 20 i lov om reservater for pattedyr og fugle, for så vidt der ikke i  

 henhold til den øvrige lovgivning er forskyldt højere straf.
 Statsministeriet, den 28. april 1960.
 Kampmann.
/ F.
Grage.
