 Landbrugsministeriet i Kongeriget Danmark og Ministeriet for Landbrug,  

 Handel og Fiskeri i Republikken Portugal, der ønsker at udvikle samarbejdet  

 på landbrugsområdet, som konsekvens af det forestående portugisiske  

 medlemsskab af Det Europæiske Fællesskab, og at yderligere understrege de  

 venskabelige forbindelser mellem de to parter, er blevet enige om følgende:
Artikel 1 Begge parter vil i overensstemmelse med lovene og bestemmelserne i deres  

 respektive lande søge at udvikle og forbedre samhandlen og det tekniske  

 samarbejde indenfor områderne: landbrug, husdyrproduktion, gartneri, skovbrug  

 og vildtforvaltning.
Artikel 2 Det tekniske samarbejde nævnt i artikel 1 vil foregå indenfor følgende  

 aktivitetsområder:
Artikel 3 Andre former for samarbejde og implementation af fælles projekter på  

 landbrugsområdet kan blive etableret efter fælles aftale mellem de to parter.
Artikel 4 Samarbejdet nævnt i artikel 1, 2 og 3 kan finansieres af offentlige  

 midler, af internationale organisationer og hvor det er muligt, af den  

 private sektor.
Artikel 5 1. Med henblik på implementering af aftalen vil  

 repræsentanter fra begge parter mødes med faste mellemrum skiftevis i Danmark  

 og Portugal.
På disse møder vil de to parter fastlægge program for det  

 fremtidige samarbejde, der nedfældes i protokoller underskrevet af begge  

 parter.
 2. I passende tid inden mødet vil de to parter  

 udveksle forslag til det fremtidige samarbejde.
 3. Finansieringen af samarbejdet skal fastlægges i  

 programmet for det fremtidige samarbejde.
 4. Programmet for samarbejdet kan ændres og revideres  

 i løbet af gyldighedsperioden efter aftale mellem de to parter.
5. Ad hoc arbejdsgrupper kan nedsættes, når det  

 skønnes nødvendigt for styringen af programmet.
Ad hoc arbejdsgrupperne vil normalt holde  

 møde i Portugal.
 Artikel 6.
 Tvivlsspørgsmål, som måtte opstå i forbindelse med implementeringen af  

 denne aftale, skal løses mellem de to parter.
 Artikel 7.
 Denne aftale gælder for et år fra den dato, hvor den er underskrevet, og  

 vil automatisk blive fornyet for en tilsvarende periode, medmindre en af  

 parterne ved skriftlig meddelelse, senest tre måneder før aftalens udløb,  

 opsiger denne.
 Artikel 8.
 Denne aftale træder i kraft efter underskrivelse af Kongeriget Danmarks  

 Landbrugsminister og Ministeren for Landbrug, Handel og Fiskeri fra  

 republikken Portugal.
 Artikel 9.
 Udfærdiget i København den 14. april 1983, i to originale kopier på  

 engelsk.
 Aftalen mellem Danmarks Kongeriges Landbrugsministerium og Ministeriet for  

 Landbrug, Handel og Fiskeri i Republikken Portugal om samarbejde på  

 landbrugsområdet blev underskrevet den 14. april 1983 i København.
Aftalen blev underskrevet af Kongeriget Danmarks Landbrugsminister Hr.
N.  

 A.
Kofoed, og af Statssekretæren Hr.
C.
Cardoso, i Republikken Portugals  

 Ministerium for Landbrug, Handel og Fiskeri.
 Parterne nedfældede yderligere forslag til samarbejde inden for specifikke  

 områder indenfor rammerne af den ovenfor nævnte aftale mellem de to lande.  

 Disse forslag er anført i bilag 1, 2 og 3.
 Navnene på de to delegationers medlemmer er anført i bilag 4 og 5.
Udfærdiget i København den 14. april 1983 i to originale kopier på engelsk.
BILAG 1 FORSLAG TIL SAMARBEJDE MELLEM DANMARK OG PORTUGAL INDEN FOR DELOMRÅDER,  

 DER VEDRØRER LANDBRUGSPRODUKTION, ANDELSVIRKSOMHED OG LANDBRUGSDRIFT 1. Fagmæssig udveksling mellem begge landes  

 landbrugsorganisationer med særlig henblik på andelssektoren.
 2. Fagmæssig udveksling indenfor områderne  

 landbrugsproduktion, specielt sukkerroer, grøntsags- og kornproduktion.
 3. Bistand fra Danmark til uddannelse af portugisiske  

 teknikere, der beskæftiger sig med landbrugsdrift, unge landmænds etablering  

 og arbejdsmiljø.
 4. Den danske samarbejdspartner vil være:  

 Landbrugsrådet i Danmark.
 5. Den portugisiske samarbejdspartner vil være:  

 Direccao-Geral de Agricultura og Instituto Nacional de Investigacao Agraria e  

 de Extensao Rural.
BILAG 2 FORSLAG TIL SAMARBEJDE MELLEM DANMARK OG PORTUGAL INDENFOR DELOMRÅDER  

 OMFATTENDE SKOVBRUG 1. Udveksling af teknisk og videnskabelig information  

 og specialister indenfor følgende områder:
- skovdrift - forædling af træsorter og deres anvendelse - skove til rekreative formål - vildt- og naturpleje - etablering af foreninger for skovejere - uddannelse og oplæring af teknikere og skovarbejdere - læhegn - tilplantning af sandklitter - planteskoler - skovmekanisering 2. Den danske samarbejdspartner vil være:  

 Hedeselskabet, og institutioner under Landbrugsministeriet med Hedeselskabet  

 fungerende som koordinator:
- Jagt- og Vildtforvaltningen - Skovskolen i Nødebo - Hornum Forsøgsstation 3. Den portugisiske samarbejdspartner vil være:  

 Direccao-Geral das Florestas og and Instituto Nacional de Investigacao Agraria e de Extensao Rural.
BILAG 3 FORSLAG TIL SAMARBEJDE MELLEM DANMARK OG PORTUGAL INDENFOR DELOMRÅDER  

 OMFATTENDE HUSDYRHOLD 1. Udveksling af specialister inden for kød- og  

 mælkeproduktion, svineavl og husdyrhold.
 2. Studier af organisering af produktion og  

 markedsføring af animalske produkter.
 3. Oplæring af driftsledere til husdyrbrug og af unge  

 landmænd, enten i Danmark eller i Portugal.
 4. Udveksling af specialister inden for området  

 veterinær medicin, specielt udryddelse af sygdomme.
 5. Samhandelen vil blive fremmet af begge landes  

 ministerier.
 6. De danske samarbejdspartnere vil være  

 Landbrugsrådet i Danmark og de nedenstående institutioner med Landbrugsrådet  

 som koordinator:
 Veterinærdirektoratet, Statens Veterinære Serumlaboratorium, Statens  

 veterinære Institut for Virusforskning, Statens Husdyrbrugsforsøg, Den  

 Kongelige Veterinær- og Landbohøjskole i København, Landsudvalget for  

 Svineavl og -produktion, Landsudvalget for Kvæg omfattende A.I.  

 Organisationer og Forædlingsorganisationer.
 7. Den portugisiske samarbejdspartner vil være:
 Direccao- Geral de Pecuaria, Instituto Nacional de Investigacao Agraria e  

 de Extensao Rural e Junta Nacional dos Produtos Pecuarios.
