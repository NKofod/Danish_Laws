 Datasammenskrivningen omfatter lov nr. 113 af 29. marts  

 1978 om tilskud til fiskerikonsulentvirksomhed med de ændringer, der følger  

 af lov nr. 128 af 31. marts 1982.
 § 1.  (* 1) Fiskeriministeren kan inden for en  

 beløbsramme, der fastsættes på de årlige bevillingslove, yde tilskud til  

 delvis dækning af udgifter til konsulentvirksomhed, der etableres af  

 fiskeriorganisationer inden for erhvervsfiskeriet samt i dambrugserhvervet.  

 Den del af beløbsrammen, der ikke udnyttes i et finansår, kan overføres til  

 følgende finansår.
Stk. 2.  For finansåret 1982 fastsættes en beløbsramme  

 på 2 mill. kr.
Ikke udnyttede beløb fra beløbsrammen for finansåret 1981 kan  

 overføres til det efterfølgende finansår.
 § 2.  Fiskeriministeren fastsætter regler om  

 tilskudsordningens gennemførelse, herunder om de fiskerikonsulentudgifter,  

 hvortil der kan opnås statstilskud, samt om aflæggelse af beretning og  

 regnskab om konsulentvirksomheden.
 § 3.  Loven træder i kraft dagen efter bekendtgørelsen  

 i Lovtidende.
 § 4.  Loven gælder ikke for Færøerne og Grønland.
--------- Lov nr. 128 af 31. marts 1982 indeholder følgende  

 ikrafttrædelsesbestemmelse:
§ 2 Loven træder i kraft dagen efter bekendtgørelsen i Lovtidende.
Fiskeriministeriet, den 20. oktober 1987 P.
Dalsberg (* 1) Paragraf 1 ændret ved lov nr. 128 af 31. marts 1982.
