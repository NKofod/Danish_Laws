GENERELLE BEMÆRKNINGER Finansministeriet og Centralorganisationernes Fællesudvalg (CFU) har den  

 15. april 1994 indgået medfølgende aftale om ansættelse af ledige i  

 jobtræning og særligt tilrettelagte jobtræningsforløb i staten.
Løn- og ansættelsesvilkårene ved disse ansættelser er i vid udstrækning  

 fastlagt ved den lovgivning, der er gennemført i forbindelse med  

 arbejdsmarkedsreformen.
Aftalen udfylder og supplerer denne lovgivning.
I det følgende gengives lovgivningens væsentligste bestemmelser suppleret  

 med reglerne i aftalen.
For yderligere fortolkningsbidrag, se  

 Finansministeriets Personaleadministrativ Vejledning, kap. 20, om  

 beskæftigelse af ledige.
Arbejdsmarkedsreformen Ved arbejdsmarkedsreformens ikrafttræden pr. 1. januar 1994 er der sket  

 ændringer i de regler, der vedrører løn- og ansættelsesforhold ved  

 beskæftigelse af ledige.
 Reformens væsentligste love er lov om en aktiv  

 arbejdsmarkedspolitik  , jf. lovbekendtgørelse nr. 1199 af 27. december  

 1993, og lov om kommunal aktivering , jf. lovbekendtgørelse nr. 8 af  

 5. januar 1994.
(se ALBK 1199 19931227) (se RLBK 8 19940105) De tilhørende vejledninger er henholdsvis Arbejdsministeriets  

 bekendtgørelse nr. 1200 af 27. december 1993 om en aktiv  

 arbejdsmarkedsindsats og Socialministeriets vejledning af 17. januar 1994 om  

 lov om kommunal aktivering.
(se ABEK 1200 19931227) (se RVEJ 11 19940117) De to love erstatter lov om arbejdstilbud til ledige, jf.  

 lovbekendtgørelse nr. 634 af 17. juli 1992 med senere ændringer, samt lov om  

 kommunal beskæftigelsesindsats, jf. lovbekendtgørelse nr. 635 af 17. juli  

 1992, og bestemmelserne om ungdomsydelse i lov om social bistand, jf.  

 lovbekendtgørelse nr. 829 af 1. oktober 1992.
 For så vidt angår overgangsordninger henvises til  

 Arbejdsministeriets bekendtgørelse nr. 906 af 1. december 1993 samt  

 Socialministeriets lovbekendtgørelse nr. 8 af 5. januar 1994 om kommunal  

 aktivering.
(se ABEK 906 19931201) (se RLBK 8 19940105) Dagpengemodtagere/Kontanthjælpsmodtagere Loven om en aktiv arbejdsmarkedspolitik omhandler generelt alle ledige,  

 såvel dagpengemodtagere som kontanthjælpsmodtagere.
Blandt andet beskriver  

 loven de tilbud, der kan gives til ledige.
Derudover regulerer loven ledige  

dagpengemodtageres rettigheder.
 Loven om kommunal aktivering omhandler rettigheder mv. for personer, der  

 er berettiget til eller modtager kontanthjælp efter lov om social  

 bistand.
Jobtræning og særligt tilrettelagte jobtræningsforløb Blandt de tilbud, der kan gives ledige, er jobtræning og særligt  

 tilrettelagte jobtræningsforløb.
Såvel dagpengemodtagere som  

 kontanthjæpsmodtagere kan modtage disse tilbud.
Statskvoter Staten har pligt til at fremskaffe jobtræningspladser til ledige  

 dagpengemodtagere.
Der er to kvoter, der skal opfyldes.
Dels den ordinære  

 statskvote , der kan bruges til ansættelse af ledige fra delperiode 1 og  

 delperiode 2 i såvel jobtræning som i særligt tilrettelagte  

 jobtræningsforløb.
Dels »den særlige delperiode 2-kvote« ,  

 der er indbudgetteret på FL 94, og som skal anvendes til ansættelse af ledige  

 fra delperiode 2 i særligt tilrettelagte jobtræningsforløb.
 For så vidt angår statskvoterne henvises i øvrigt til Finansministeriets  

 cirkulære nr. 3 af 6. januar 1994 om budgetmæssig behandling af udgifter til  

 jobtræningsforløb i staten.
(se FCIR 3 19940106) Formidling Statsinstitutioner kan søge efter og få tilbudt ledige såvel gennem  

 Arbejdsformidlingen som gennem (amts)kommunen.
Bemærkninger til aftalens enkelte bestemmelser Til Kapitel II.
Aflønning og øvrige ansættelsesvilkår Til § 2. Jobtræning Dagpengemodtagere Løn- og ansættelsesvilkår De ansættelsesmæssige forhold, som gælder under ansættelse i jobtræning,  

 er beskrevet i § 13 i loven om en aktiv arbejdsmarkedspolitik og §§ 47-49 i  

 bekendtgørelsen.
 Løn- og ansættelsesvilkårene skal være overenskomstmæssige, jf. dog  

 nedenfor om maksimering af løn.
Maksimering af løn Ved ansættelse hos offentlige arbejdsgivere kan lønnen pr. 1. januar 1994  

 højst udgøre 81 kr. pr. time.
For månedslønnede svarer dette til en  

 maksimeret månedsløn på 12.987 kr.
 De 81 kr. reguleres procentuelt i overensstemmelse med reguleringen i de  

 offentlige lønninger, første gang pr. 1. april 1994. Arbejdsmarkedsstyrelsen  

 udsender oplysning om størrelsen af det regulerede maksimum.
 Ud over den maksimerede løn ydes feriegodtgørelse eller ferie med løn og  

 ferietillæg/særlig feriegodtgørelse samt eventuel søgnehelligdagsbetaling i  

 overensstemmelse med overenskomstens regler.
Tillæg Derudover kan der ud over den maksimerede timeløn kun udbetales:
- omkostningsdækkende ydelser (fx. transportgodtgørelse) - arbejdstidsbestemte tillæg (fx. natpenge) og - arbejdsbestemte tillæg (fx. smudstillæg, trucktillæg), der ikke er en  

 fast påregnelig del af lønnen.
Over-/merarbejde Eventuel over- og merarbejdsbetaling beregnes på grundlag af den  

 maksimerede timeløn med de procenttillæg, der følger af den pågældende  

 overenskomst.
Pension Hvis der er knyttet en overenskomstmæssig pensionsordning til ansættelsen,  

 indbetaler arbejdsgiveren både eget- og arbejdsgiverbidraget, sådan at  

 egetbidraget ikke reducerer den maksimerede timeløn.
Pensionsbidragene  

 beregnes på grundlag af den overenskomstmæssige løn.
Varighed, opsigelse Ansættelse i jobtræning med løntilskud, jf. nedenfor, kan i det enkelte  

 ansættelsesforhold maksimalt vare et år.
Ansættelsesforholdet kan kun bringes til ophør i overensstemmelse med  

 gældende overenskomster og lovgivning.
Ansættelsen vil kunne være  

 tidsbegrænset, sådan at den ophører uden yderligere opsigelse ved udløbet af  

 den aftalte periode.
Hvis ansættelsen ikke på forhånd er gjort tidsbegrænset,  

 skal de almindelige opsigelsesvarsler følges.
Frigørelsesattest Dagpengemodtagere, der er omfattet af et opsigelsesvarsel, skal have  

 udstedt frigørelsesattest, hvis de har behov for det.
Løntilskud Under forudsætning af, at der sker en nettoudvidelse af antallet af  

 ansatte ved institutionen, udbetaler Arbejdsformidlingen et løntilskud til  

 arbejdsgiveren.
Løntilskuddet udgør pr. 1. januar 1994 43 kr. pr. time.  

 Tilskuddet reguleres hver 1. januar.
Arbejdsmarkedsstyrelsen udsender  

 oplysning om størrelsen af det regulerede tilskud.
 For så vidt angår løntilskud henvises i øvrigt til Finansministeriets  

 cirkulære nr. 3 af 6. januar 1994 om budgetmæssig behandling af udgifter til  

 jobtræningsforløb i staten.
Kontanthjælpsmodtagere Løn- og ansættelsesvilkår For kontanthjælpsmodtagere, der ansættes i jobtræning gælder de samme  

 regler om løn- og ansættelsesvilkår som for dagpengemodtagere, jf. dog  

 nedenfor om arbejdstid.
Arbejdstid Til forskel fra, hvad der gælder for dagpengemodtagere, fastsættes  

 arbejdstiden for kontanthjælpsmodtagere i jobtræning ifølge lovgivningen af  

 (amts)kommunen efter aftale med arbejdsgiveren.
Der vil derfor kunne være  

 tale om deltidsansættelse også i tilfælde, hvor den pågældende overenskomst  

 ikke indeholder hjemmel til ansættelse på deltid.
Til §§ 3 - 9. Særligt tilrettelagte jobtræningsforløb Løn- og ansættelsesvilkår De ansættelsesmæssige forhold, som gælder under deltagelse i særligt  

 tilrettelagte jobtræningsforløb, er beskrevet i § 23 i loven om en aktiv  

 arbejdsmarkedspolitik og bekendtgørelsens §§ 74-79.
Ansættelsesvilkårene er som udgangspunkt overenskomstmæssige, idet de  

 nærmere regler om de lønmæssige forhold dog fastsættes ved aftale mellem  

 arbejdsmarkedets parter.
På statens område er dette sket ved nærværende  

 aftale.
Til § 3. Projektydelse Aflønning/projektydelse Ved ansættelse i særligt tilrettelagte jobtræningsforløb aflønnes ledige  

 dagpengemodtagere med en særlig projektydelse pr. time.
Det samme gælder  

 kontanthjælpsmodtagere, der er fyldt 25 år, og som ikke bliver vederlagt med  

 aktiveringsydelse, jf. bemærkningerne nedenfor til § 8.
 Projektydelsen pr. time er forskellig for på den ene side  

 dagpengemodtagere inden for delperiode 2 og kontanthjælpsmodtagere og på den  

 anden side dagpengemodtagere inden for delperiode 1.
 Forskellen skyldes et ønske om i et vist omfang at tilpasse aflønningen  

 pr. time efter den hidtidige indkomst som ledig.
Tilskud Ved etablering af særligt tilrettelagte jobtræningsforløb udbetaler  

 Arbejdsformidlingen et tilskud til den pågældende arbejdsgiver.
Tilskuddets  

 størrelse og tilskudsperiodens længde fastsættes ved individuel aftale mellem  

 arbejdsgiveren og Arbejdsformidlingen.
Tilskuddet kan ikke overstige ydelsen  

 til den ledige.
 Der gives ifølge sagens natur ikke tilskud til de særligt tilrettelagte  

 jobtræningsforløb, der er omfattet af den særlige delperiode 2-kvote og  

 dermed indbudgetteret på FL 94, jf. ovenfor om statskvoter.
 For så vidt angår tilskud henvises i øvrigt til Finansministeriets  

 cirkulære nr. 3 af 6. januar 1994 om budgetmæssig behandling af udgifter til  

 jobtræningsforløb i staten.
Til § 4. Dagpengemodtagere.
Delperiode 2. Aflønning Dagpengemodtagere inden for delperiode 2 aflønnes med tre forskellige  

 timesatser alt efter stedtillægsområde.
Til § 5. Dagpengemodtagere.
Delperiode 1. Aflønning For dagpengemodtagere inden for delperiode 1 kan projektydelsen pr. time  

 ikke være lavere end de satser, der gælder efter § 4, og ikke højere end  

 72,40 kr.
I øvrigt udregnes projektydelsens konkrete størrelse på grundlag af  

 de individuelle dagpengeforhold inden beskæftigelsen.
 Det vil derfor være nødvendigt at få oplysninger fra den ansatte om de  

 hidtidige dagpengeforhold, inden projektydelsens størrelse kan fastsættes.
Maksimale dagpenge For dagpengemodtagere inden for delperiode 1, der før beskæftigelsen  

 oppebar maksimale arbejdsløshedsdagpenge, enten som fuldtidsforsikret eller  

 som deltidsforsikret, er projektydelsen 72,40 kr. pr. time.
 Maksimale dagpenge er pr. 1. januar 1994 2.545 kr. ugentligt for  

 fuldtidsforsikrede og 1.695 kr. ugentligt for deltidsforsikrede.
Individuel dagpengesats For dagpengemodtagere inden for delperiode 1, der forinden beskæftigelsen  

 ikke oppebar maksimale arbejdsløshedsdagpenge, men en - mindre - individuel  

 dagpengesats, udregnes projektydelse pr. time - for fuldtidsforsikrede som 1/37 af den hidtidige ugentlige  

 dagpengeydelse med tillæg af arbejdsmarkedsbidraget og - for deltidsforsikrede som den hidtidige ugentlige dagpengeydelse  

 divideret med den gennemsnitlige ugentlige arbejdstid før ledigheden, hvortil  

 lægges arbejdsmarkedsbidraget.
»Den gennemsnitlige ugentlige arbejdstid før ledigheden« er det  

 gennemsnitlige ugentlige timetal, der er beregnet i forbindelse med den  

 seneste dagpengesatsberegning.
Oplysning om dette timetal kan fås i  

 arbejdsløshedskassen.
Arbejdsmarkedsbidraget skal lægges til for at undgå, at betalingen af  

 dette bidrag reducerer den ansattes nettoindkomst.
Arbejdsmarkedsbidraget er  

 p.t. 5 % af lønnen.
 Eksempelvis er timelønnen for en fuldtidsforsikret dagpengemodtager inden  

 for delperiode 1, der hidtil har fået en ugentlig dagpengeydelse på 2.000  

 kr.:
 For en deltidsforsikret dagpengemodtager inden for delperiode 1, der  

 hidtil har fået en ugentlig dagpengeydelse på 1.500 kr. og som er registreret  

 for xx timer i A-kassen, er timelønnen:
 Timelønnen kan dog som nævnt ovenfor ikke være lavere end de satser, der  

 gælder efter § 4, og ikke højere end 72,40 kr.
 Hvis oplysninger om de konkrete dagpengeforhold inden beskæftigelsen ikke  

 leveres, må der udbetales projektydelse efter satserne i § 4.
Til § 6. Dagpengemodtagere. Øvrige ansættelsesvilkår Projektydelsen erstatter overenskomstens ydelser i form af løn, tillæg,  

 pensionsbidrag mv.
Sådanne ydelser udbetales altså ikke, medmindre det følger  

 af § 6. Feriegodtgørelse o.l. udbetales ud over projektydelsen.
Tillæg Ud over projektydelsen pr. arbejdstime kan der ydes omkostningsdækkende  

 ydelser og arbejdstidsbestemte tillæg.
Desuden kan det, hvor særligt  

 tilrettelagte jobtræningsforløb etableres på ordinære arbejdspladser, lokalt  

 aftales, at der ydes overenskomstmæssige arbejdsbestemte tillæg, der ikke er  

 en fast påregnelig del af lønnen.
Maksimering af løn Arbejdstiden skal tilrettelægges sådan, at den samlede ydelse pr. uge  

 efter fradrag af arbejdsmarkedsbidraget og eventuelle omkostningsdækkende  

 ydelser ikke overstiger arbejdsløshedsdagpengenes højeste beløb pr. uge.  

 Dette betyder, at ugelønnen ved fuldtidsbeskæftigelse pr. 1. januar 1994  

 maksimalt må være 2.678,80 kr. før fradrag af arbejdsmarkedsbidraget på p.t.  

 5 %, svarende til en gennemsnitlig timeløn på 72,40 kr.
 Denne maksimeringsregel indebærer, at hvis udbetaling af  

 arbejdstidsbestemte tillæg og eventuelle arbejdsbestemte tillæg bringer  

 ugelønnen op over 2.678,80 kr., skal arbejdstiden nedsættes så meget, at  

 ugelønnen holder sig inden for det nævnte beløb.
Arbejdstid Arbejdstiden i særligt tilrettelagte jobtræningsforløb aftales ifølge  

 lovgivningen individuelt mellem Arbejdsformidlingen og den pågældende  

 arbejdsgiver.
Der vil derfor kunne være tale om deltidsansættelse også i til fælde, hvor den pågældende overenskomst ikke indeholder hjemmel til  

 ansættelse på deltid.
Øvrige ansættelsesvilkår I øvrigt gælder de respektive overenskomsters bestemmelser om  

 ansættelsesvilkår.
Frigørelsesattest Dagpengemodtagere, der er omfattet af et opsigelsesvarsel, skal have  

 udstedt frigørelsesattest, hvis de har behov for det.
Til §§ 7 - 8. Kontanthjælpsmodtagere For kontanthjælpsmodtagere, der ansættes i særligt tilrettelagte  

 jobtræningsforløb, gælder i vid udstrækning de samme regler som for  

 dagpengemodtagere.
Dog er der forskelle for så vidt angår aflønningen, jf.  

 nedenfor.
Under 25 år/oplæringsydelse Til kontanthjælpsmodtagere under 25 år, der deltager i et særligt  

 tilrettelagt jobtræningsforløb, udbetaler arbejdsgiveren en oplæringsydelse,  

 som er differentieret alt efter, om der er tale om de første 20 timer om ugen  

 eller timer derudover, om der er tale om 23-24 årige eller yngre  

 kontanthjælpsmodtagere, om kontanthjælpsmodtageren før har deltaget i et  

 særligt tilrettelagt jobtræningsforløb, samt om der kan fremvises  

 oplæringsbevis.
Se nærmere § 15 i lov om kommunal aktivering.
 Der ydes de samme arbejdstidsbestemte tillæg til oplæringsydelsen som til  

 projektydelsen, jf. socialministeriets bekendtgørelse nr. 132 af 23. februar  

 1994. I øvrigt kan der ikke ydes overenskomstmæssige tillæg.
Fyldt 25 år/aktiveringsydelse Til kontanthjælpsmodtagere, der er fyldt 25 år, og som deltager i et  

 særligt tilrettelagt jobtræningsforløb, udbetales en aktiveringsydelse  

 .
 Der kan ikke ydes overenskomstmæssige tillæg i forbindelse med  

 aktiveringsydelsen.
eller projektydelse Kommunalbestyrelsen kan ud fra en vurdering af omfanget af det  

 beskæftigelsesfremmende sigte i det særligt tilrettelagte jobtræningsforløb  

 bestemme, at der til kontanthjælpsmodtagere over 25 år i stedet for  

 aktiveringsydelsen skal udbetales en projektydelse  pr. time på samme  

 måde som for dagpengemodtagere.
 Projektydelsen til kontanthjælpsmodtagere er den samme som til  

 dagpengemodtagere inden for delperiode 2, jf. § 4, og reglerne i § 6 gælder  

 tilsvarende for kontanthjælpsmodtagere.
Maksimering I særligt tilrettelagte jobtræningsforløb kan den samlede ydelse, der  

 vedrører arbejdet, efter fradrag af arbejdsmarkedsbidraget ikke overstige  

 arbejdsløshedsdagpengenes højeste beløb.
Dette gælder såvel oplæringsydelsen,  

 aktiveringsydelsen som projektydelsen.
Til § 9. Regulering af projektydelsen Projektydelsen efter § 4 reguleres hver 1. januar.
Der vil blive udsendt  

 meddelelse om de forhøjede satser fra Finansministeriet.
Til Kapitel III.
Fællesbestemmelser Til § 10. Information Merbeskæftigelse - jobtræning Repræsentanter for de ansatte skal inddrages, hvis en arbejdsgiver ønsker  

 at ansætte ledige i jobtræning.
Ansættelse i jobtræning med løntilskud skal medføre en merbeskæftigelse i  

 forhold til institutionens normale beskæftigelse.
Betingelsen påses af  

 ansættelsesmyndigheden og de ansatte i fællesskab.
Ved vurderingen af, om  

 betingelsen om merbeskæftigelse er opfyldt, skal der tages udgangspunkt i det  

 antal beskæftigede, der er budgetteret med for vedkommende institution.  

 Uenighed om, hvorvidt der er tale om merbeskæftigelse, afgøres ved mægling og  

 eventuelt voldgift mellem de forhandlingsberettigede personaleorganisationer  

 og  ansættelsesmyndigheden .
 Institutionen skal udlevere alle nødvendige oplysninger til de ansattes  

 repræsentanter til brug for bedømmelsen af, om betingelsen om  

 merbeskæftigelse er opfyldt.
 Der skal være et rimeligt forhold mellem antallet af ansatte med og uden  

 løntilskud.
 Merbeskæftigelseskravet mv. i forbindelse med ansættelser i jobtræning er  

 nærmere beskrevet i bekendtgørelsen om en aktiv arbejdsmarkedsindsats, § 55  

 ff.
- særligt tilrettelagte jobtræningsforløb Særligt tilrettelagte jobtræningsforløb må kun omfatte arbejde, der ellers  

 ikke bliver udført.
Herved forstås arbejde, der ikke ville blive udført uden  

 tilskud.
Ved afgørelsen heraf indgår en bedømmelse af, om arbejdet  

 umiddelbart forud for etableringen af det særligt tilrettelagte  

 jobtræningsforløb har været udført som ordinært arbejde.
Betingelsen om  

 merbeskæftigelse anses blandt andet for opfyldt, når der er tale om en  

 væsentlig tidsmæssig fremrykning af aktiviteten i forhold til vedtagne  

 budgetter.
 Merbeskæftigelseskravet mv. i forbindelse med ansættelser i særligt  

 tilrettelagte jobtræningsforløb er nærmere beskrevet i bekendtgørelsen om en  

 aktiv arbejdsmarkedsindsats, § 83.
Til § 13. Ikrafttræden og opsigelse De satser for projektydelsen, der er fastsat i aftalen, gælder fra 1.  

 marts 1994. Der vil derfor skulle ske efterbetaling fra denne dato, hvis den  

 udbetalte projektydelse har været mindre.
Dette vil kunne være aktuelt for  

 ansættelser, der er omfattet af § 5.
 Hvis der i månederne januar og februar 1994 er sket udbetalinger i særligt  

 tilrettelagte jobtræningsforløb i staten, der afviger fra aftalens satser,  

 vil der derimod ikke skulle ske efterbetaling/tilbagebetaling, medmindre  

 dette konkret er aftalt eller forudsat.
Finansministeriet Den 19. april 1994 P.M.V.
 E.B.
Mari-Jane Skovgaard AFTALE OM ANSÆTTELSE AF LEDIGE I JOBTRÆNING OG SÆRLIGT TILRETTELAGTE  

 JOBTRÆNINGSFORLØB I STATEN Kapitel I.
Aftalens område § 1.  Aftalen omfatter ledige, der beskæftiges i  

 jobtræning eller i særligt tilrettelagte jobtræningsforløb i henhold til lov  

 om en aktiv arbejdsmarkedspolitik, jf. lovbekendtgørelse nr. 1199 af 27.  

 december 1993, og lov om kommunal aktivering, jf. lovbekendtgørelse af nr. 8  

 af 5. januar 1994, i statsinstitutioner eller i institutioner mv., hvis  

 udgifter dækkes med mindst 50 % statstilskud.
Kapitel II.
Aflønning og øvrige ansættelsevilkår Jobtræning § 2.  Timelønnen under ansættelse i jobtræning hos  

 offentlige arbejdsgivere er ifølge lovgivningen maksimeret til 81 kr.,  

 hvilket beløb reguleres procentuelt i overensstemmelse med reguleringen i de  

 offentlige lønninger.
Stk. 2. Løn- og ansættelsesvilkår i øvrigt er fastlagt i lovgivningen,  

 der i vid udstrækning henviser til de pågældende overenskomster.
Se § 13 i  

 lov om en aktiv arbejdsmarkedspolitik.
Særligt tilrettelagte jobtræningsforløb § 3.  Projektydelse Dagpengemodtagere aflønnes under ansættelse i særligt tilrettelagte  

 jobtræningsforløb med projektydelse, jf. §§ 4 - 6. Det samme gælder  

 kontanthjælpsmodtagere, der er fyldt 25 år, og som ikke bliver vederlagt med  

 aktiveringsydelse, jf. § 8.
§ 4.  Dagpengemodtagere.
Delperiode 2. Aflønning For dagpengemodtagere inden for delperiode 2, jf. § 55, stk. 2, i lov om  

 arbejdsløshedsforsikring mv., er projektydelsen pr. 1. januar 1994 - i stedtillægsområderne V og VI 72,40 kr. pr. time - i stedtillægsområderne III og IV 70,50 kr. pr. time - i stedtillægsområderne II 69,00 kr. pr. time.
§ 5.  Dagpengemodtagere.
Delperiode 1. Aflønning For fuldtids- og deltidsforsikrede dagpengemodtagere inden for delperiode  

 1, jf. § 55, stk. 1, i lov om arbejdsløshedsforsikring mv., der på  

 ansættelsestidspunktet oppebar maksimale arbejdsløshedsdagpenge, er  

 projektydelsen 72,40 kr. pr. time.
 Stk. 2. For fuldtidsforsikrede dagpengemodtagere inden for delperiode 1,  

 der på ansættelsestidspunktet ikke oppebar maksimale dagpenge, men en  

 individuel dagpengesats, findes projektydelsen pr. time som 1/37 af den  

 hidtidige ugentlige dagpengeydelse med tillæg af arbejdsmarkedsbidraget.  

 Timelønnen kan dog ikke være lavere end de satser, der er angivet i § 4.
Stk. 3. For deltidsforsikrede dagpengemodtagere inden for delperiode 1,  

 der på ansættelsestidspunktet ikke oppebar maksimale dagpenge, men en  

 individuel dagpengesats, findes projektydelsen pr. time ved at dividere den  

 hidtidige ugentlige dagpengeydelse med den gennemsnitlige ugentlige  

 arbejdstid før ledigheden, hvortil lægges arbejdsmarkedsbidraget.
Timelønnen  

 kan dog ikke være lavere end de satser, der er angivet i § 4, og ikke højere  

 end 72,40 kr.
§ 6.  Dagpengemodtagere. Øvrige ansættelsesvilkår Projektydelsen erstatter de ydelser i form af løn, tillæg, pensionsbidrag  

 mv., som i henhold til de respektive overenskomster ville skulle erlægges af  

 arbejdsgiveren, jf. dog stk. 2.
Stk. 2. Ud over projektydelsen pr. arbejdstime ydes omkostningsdækkende  

 ydelser og arbejdstidsbestemte tillæg.
Hvor særligt tilrettelagte  

 jobtræningsforløb etableres på ordinære arbejdspladser, kan det lokalt  

 aftales, at der herudover ydes overenskomstmæssige arbejdsbestemte tillæg,  

 der ikke er en fast påregnelig del af lønnen.
Smh.dog stk. 3.
 Stk. 3. For så vidt angår fastlæggelse af arbejdstiden samt maksimering  

 af den samlede ydelse, der kan udbetales pr. uge, henvises til § 23 i lov om  

 en aktiv arbejdsmarkedspolitik.
 Stk. 4. For ansatte, der i særligt tilrettelagte jobtræningsforløb  

 oppebærer projektydelse, gælder i øvrigt de respektive overenskomsters  

 bestemmelser om ansættelsesvilkår.
§ 7.  Kontanthjælpsmodtagere.  

 Oplæringsydelse/Aktiveringsydelse For så vidt angår kontanthjælpsmodtagere under 25 år, der modtager  

 oplæringsydelse, samt kontanthjælpsmodtagere, der er fyldt 25 år, og som i  

 stedet for projektydelsen får udbetalt aktiveringsydelse, henvises til §§ 15  

 og 16 i lov om kommunal aktivering.
 Stk. 2. Der ydes de samme arbejdstidsbestemte tillæg til oplæringsydelsen  

 som til projektydelsen, jf. § 6, stk. 2.
§ 8.  Kontanthjælpsmodtagere.
Projektydelse Kontanthjælpsmodtagere, der er fyldt 25 år, og som ikke bliver vederlagt  

 med aktiveringsydelse, jf. § 7, aflønnes med projektydelse efter satserne i §  

 4.
 Stk. 2. I øvrigt gælder § 6 tilsvarende.
§ 9.  Regulering af projektydelsen Projektydelsen reguleres hver 1. januar med satsreguleringsprocenten, jf.  

 lovgivningen om satsregulering, og således at ændringerne i  

 arbejdsmarkedsbidraget tillægges.
Kapitel III.
Fællesbestemmelser § 10.  Information Hvor særligt tilrettelagte jobtræningsforløb etableres på ordinære  

 arbejdspladser skal institutionen sende kopi af ansættelsesbrevet til den  

 forhandlingsberettigede organisation.
Ved etablering af særligt tilrettelagte  

 jobtræningsforløb i projektform mv. skal institutionen orientere den  

 pågældende organisations lokale afdeling om iværksættelse og væsentlige  

 ændringer af projekter.
Orienteringen skal være skriftligt og gives senest 14  

 dage før, projektet iværksættes eller ændres væsentligt.
 Stk. 2. Eventuel manglende orientering efter stk. 1 kan ikke have  

 arbejdsretlige konsekvenser.
 Stk. 3. Til brug for vurdering af, om lovgivningens krav om  

 merbeskæftigelse er opfyldt, kan de forhandlingsberettigede  

 centralorganisationer efter begæring en gang årligt få tilsendt en opgørelse  

 over antallet af ansatte med tilskud i såvel jobtræning som i særligt  

 tilrettelagte jobtræningsforløb.
§ 11.  Uddannelse Den (lokale) forhandlingsberettigede personaleorganisation har adgang til  

 at drøfte muligheden for tilrettelæggelse af undervisning som element i  

 jobtræning og særligt tilrettelagte jobtræningsforløb.
 Stk. 2. Der kan efter aftale med den ansatte indgå undervisning i  

 jobtræning og særligt tilrettelagte jobtræningsforløb.
§ 12.  Forhandlingsadgang Den (lokale) forhandlingsberettigede personaleorganisation har adgang til  

 at kræve forhandling om denne aftales anvendelse mv.
Endvidere kan særligt  

 tilrettelagte jobtræningsforløb i projekter mv. forhandles.
 Stk. 2. Der kan forhandles, om hvorvidt der på ordinære arbejdspladser er  

 et rimeligt forhold mellem antallet af ansatte med og uden tilskud, jf. § 10,  

 stk. 3.
§ 13.  Ikrafttræden og opsigelse Aftalen finder anvendelse for ledige, der ansættes i særligt tilrettelagte  

 jobtræningsforløb påbegyndt efter den 1. januar 1994.
 Stk. 2. Satserne for projektydelsen, jf. § 3, anvendes fra 1. marts 1994.  

 Hvis der i månederne januar og februar 1994 er sket udbetalinger i særligt  

 tilrettelagte jobtræningsforløb i staten, der afviger fra disse satser, vil  

 der ikke skulle ske efterbetaling/tilbagebetaling, medmindre dette konkret er  

 aftalt eller forudsat.
 Stk. 3. Aftalen kan opsiges skriftligt med 3 måneders varsel, dog  

 tidligst til 31. marts 1995.
 Stk. 4. I forbindelse med ændringer i lovgivningen om en aktiv  

 arbejdsmarkedspolitik og/eller kommunal aktivering har aftalens parter  

 genforhandlingsret.
Stk. 5. Protokollat af 20. december 1991 vedr. forslag til lov om ændring  

 af lov om arbejdstilbud til ledige, jf.
Finansministeriets brev af 5. januar  

 1992 til samtlige ministerier mv. om aflønningen af ledige i arbejdstilbud i  

 den offentlige sektor, samt Finansministeriets cirkulære af 28. november 1990  

 om aftale af 7. november 1990 om projektløn (APD.nr. 133/90) ophæves.
