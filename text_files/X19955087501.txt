 Finanstilsynet meddelte ved skrivelse af 22. december 1995 til et  

 realkreditinstitut, at man ikke kunne godkende anvendelse af andre  

 definitioner af størrelsen af en seriereservefond end den, der følger af  

 serieregnskabsbekendtgørelsens § 3, stk. 2. Baggrunden herfor er hensynet til  

 at obligationsejerne i en eventuel konkurssituation præcist skal kunne kende  

 seriereservefondens størrelse.
22.12.95 - 182-0015 Størrelsen af en seriereservefond er præcist defineret i § 3, stk. 2., der  

 lyder således: »Ved en seriereservefonds størrelse forstås gennemsnittet  

 af primo- og ultimokapitalen før fordeling af fælles indtægter og udgifter.  

 Ved beregning af gennemsnittet korrigeres for foretagne hensættelser til tab,  

 afholdte udlæg og eventuel gennemsnitlig likviditetsforøgelse som følge af  

 efterstillede kapitalindskud eller som følge af, at serien indeholder  

 12-terminers lån«.
 Det er af hensyn til obligationsejernes stilling i en eventuel  

 konkurssituation meget væsentligt præcist at kende seriereservefondens  

 størrelse.
Derudover hjemler bekendtgørelsen ikke, at der dispenseres fra  

 definitionen af seriereservefondens størrelse, men alene fra, hvorvidt denne  

 skal anvendes som fordelingsnøgle.
Seriereservefondens størrelse er den  

 normale fordelingsnøgle, der skal anvendes, med mindre Finanstilsynet  

 godkender anvendelse af andre fordelingsnøgler.
