 På baggrund af en rettidig fremsat indsigelse mod et forslag til  

 beslutning om fælles gårdanlæg for flere ejendomme udtog en kommune en  

 ejendom af forslaget og traf herefter beslutning om tilvejebringels af  

 gårdanlægget uden at underrette Klageren, hvis ejendom var omfattet af  

 beslutningen, om den foretagne ændring.
 Udtagelsen af ejendommen ikke anset for på væsentlig måde at berøre  

 andre end ejeren af den udtagne ejendom, hvorfor en fornyet høring af  

 Klageren ikke fandtes nødvendig. (Dissens af 2 nævnsmedlemmer).
 Samtidig afviste nævnet at prøve kommunens skøn over fastlæggelsen af  

 gårdanlægget, idet den foretagne begrænsning af arealet ikke fandtes at have  

 videregående betydelige følger for klageren.
Vedr.: Klage over byfornyelsesbeslutning for Skovvej-området i  

 Nørressundby Ved brev modtaget den 6. august 1990 har fru Karen Andersen som ejer af  

 ejendommen Vestergade 35, Nørresundby påklaget Aalborg kommunes  

 byfornyelsesbeslutning, udsendt den 3. juli 1990 om byfornyelse af  

 Skovvej-området i Nørresundby omfattende bl.a. ejendommen Vestergade 35.
 I h.t. byfornyelsesbeslutningen skal der for ejendommene Vestergade 31, 33  

 og 35 anlægges en privat fællesgård, der vil blive anlagt og finansieret af  

 det offentlige.
 Karen Andersen anker over:
1) at Kirkegade 2 ikke er med i den private fællesgård, 2) at det forudsættes, at alle cykelskure fjernes (- disse  

 finder Karen Andersen absolut nødvendige for hendes unge lejere).
3) at der har været nævnt større erstatningsbeløb, der nu er slettet for  

 de afgivne områder, og 4) at hun er den eneste, der afgiver brugbare arealer til en fællesgård.
 Klagen har den 28. august 1990 været sendt til høring hos Aalborg kommune  

 og lejerne i ejendommen.
 Kommunen har i brev af 20. september 1990 bl.a. udtalt:
1) at forslaget til byfornyelsesbeslutning blev udsendt til høring hos  

 ejere og lejere den 22. december 1989, 2) at forslaget pålagde ejeren af ejendommene Vestergade 31, 33 og 35 samt  

 Kirkegade 2 at indgå i et gårdfællesskab med hjemmel i byfornyelseslovens § 7  

 (stk. 1 pkt.7a), 3) at kommunen den 11. juni 1990 har vedtaget beslutningen og bekendtgjort  

 den i brev af 3. juli 1990 med konkret stillingtagen til ejerns indsigelse,  

 herunder 4) oplysning om, at der ikke kan gives erstatning, men at ejeren kan  

 indbringe spørgsmålet om erstatning for taksationskommissionen, og 5) at byfornyelsesnævnet kun bør tage stilling til lovligheden af  

 kommunens beslutninger.
 Haven til Kirkegade 2 var medtaget i forslaget, men blev efter indsigelse  

 fra ejeren af Kirkegade 2 udtaget af beslutningen.
 Kommunen har iflg. telefonisk oplysning vurderet, at udtagelsen af  

 Kirkegade 2 af fællesarealerne ikke på væsentlig måde vil berøre andre end  

 ejeren af Kirkegade 2.
Nævnet har holdt møde om klagen den 8. oktober 1990 og har besigtiget  

 forholdene på stedet.
For Aalborg kommune mødte Gitte Fogedgaard og Sven  

 Buch.
For ejeren mødte Willy Jensen.
De seks lejere var indkaldt til mødet,  

 men var ikke til stede.
 Nævnets afgørelse:
Nævnets flertal (N.
Kirk-Sørensen, John Melchiorsen, Rejnar Jensen og Ole  

 Bæk Pedersen) tiltræder, at udtagelsen af Kirkegade 2 af fællesarealerne ikke  

 på væsentlig måde berører andre end ejeren af Kirkegade 2. Fornyet  

 underretning og høring har derfor ikke været nødvendig, jf.  

 byfornyelseslovens § 9, stk. 7.
Endvidere bemærkes, at begrænsningen af friarealet ikke har videregående  

 betydelige følger for klageren.
Nævnet kan derfor ikke efterprøve det skøn,  

 som byrådet har udøvet med fastlæggelsen af friarealet, jf. § 24, stk 4.  

 Beslutningen har fornøden hjemmel i lovens § 7, stk. 1 nr. 7a.
Det bemærkes i  

 den forbindelse, at der ikke ses være sket ulige behandling af ejerne af  

 Vestergade 35 og Kirkegade 2 under hensyn til, at sidstnævnte ejendom er et  

 enfamilieshus.
 To af nævnets medlemmer (Hans Andersen og Birthe Mathiasen) finder, at  

 udtagelsen af Kirkegade 2 af fællesarealerne har væsentlig betydning for  

 udformningen af friarealerne og dermed på væsentlig måde berører Vestergade  

 35. Disse medlemmer stemmer derfor for at ophæve byfornyelsesbeslutningen i  

 h.t. lovens § 9, stk. 7.
 Efter stemmeflertallet stadfæster nævnet byfornyelsesbeslutningen i  

 det omfang, den er påklaget.
Nævnets afgørelse kan indbringes for Boligretten efter reglerne i  

 lejeloven senest 4 uger efter, at nævnets afgørelse er meddelt parterne.  

 Indbringelse kan kun ske, hvis afgørelsen omfatter spørgsmål om forståelse af  

 loven eller af en i medfør af denne fastsat bestemmelse.
Indbringelse sker  

 ved indlevering af en stævning.
 Boligrettens adresse:
Tinghuset, Gl.
Torv 6, 9000 Aalborg.
