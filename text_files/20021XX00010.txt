Skriftlig fremsættelse (2. oktober  

 2002) Undervisningsministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 erhvervsgrunduddannelse m.v. og lov om produktionsskoler  

 (Erhvervsgrunduddannelse på produktionsskoler).
(Lovforslag nr.
L 26).
 Forslaget er et element i regeringens plan om "Bedre  

 uddannelser".
 Lovforslaget indebærer, at produktionsskoler  

 får mulighed for at tilrettelægge 2-årige  

 erhvervsgrunduddannelser (egu) for unge, der efter at have gennemført  

 et forløb på produktionsskole har behov for yderligere  

 kvalifikationer.
Nogle produktionsskoleelever opnår ikke  

 tilstrækkelige faglige eller sociale kompetencer til at kunne  

 fortsætte i en af de generelle kompetencegivende  uddannelser eller til  

 at komme direkte i beskæftigelse.
Det kan erhvervsgrunduddannelserne  

 bidrage til at ændre , fordi de er korte, meget fleksible og  

 individuelt tilrettelagte praksisorienterede uddannelser med et stærkt  

 vejledningselement.
Praktik i en eller flere virksomheder udgør typisk  

 50   75 pct. af de enkelte erhvervsgrunduddannelser.
Omkring halvdelen af  

 praktikstederne er kommunale institutioner, virksomheder eller  

 forvaltningsenheder.
Uddannelserne er meritgivende ved overgang til de  

 øvrige grundlæggende erhvervsrettede uddannelser, og det er et  

 krav, at meritvurdering med dette for øje indgår allerede  

 når den individuelle udannelsesplan udarbejdes.
Uddannelserne henvender  

 sig i praksis til mange forskellige jobområder, men de rækker  

 især ind i jobfunktioner inden for rengøring, gartneri,  

 landbrug, park- og vejvedligeholdelse samt pleje og omsorg på  

 børne- og ældreområderne.
Produktionsskolernes nære faglige og  

 pædagogiske miljøer vil være gode udgangspunkter for at  

 tilrettelægge og gennemføre erhvervsgrunduddannelser.
Skolerne  

 har normalt en vældig god kontakt til det lokale erhvervsliv og til  

 kommuner, som de kan bygge på, når de skal finde praktiksteder  

 til egu-eleverne.
Med udgangspunkt i deres forudgående kendskab til den  

 enkelte elev har skolerne desuden gode muligheder for at vejlede eleverne  

 under egu-forløbet, der hovedsagelig skal foregå uden for  

 produktionsskolerne på private og offentlige praktiksteder og på  

 andre skoler og uddannelsesinstitutioner, fx tekniske skoler.
Erhvervsgrunduddannelse tilrettelægges efter den  

 gældende lov som den helt dominerende hovedregel af kommunerne.
For  

 ledige dagpengeberettigede kan institutioner for erhvervsrettet uddannelse fx  

 tekniske skoler, landbrugsskoler eller AMU-centre stå for  

 tilrettelæggelsen.
Ca. halvdelen af kommunerne, primært de  

 større bysamfund, anvender egu.
Der er således en geografisk  

 ulige fordeling, hvad angår tilbud til unge om erhvervsgrunduddannelse.  

 Da produktionsskolerne hovedsagelig er beliggende i mindre kommuner og i  

 landdistrikter, vil produktionsskolernes egu-tilbud være et supplement  

 til den kommunale indsats, som kan bidrage til, at også unge i de mere  

 tyndt befolkede områder og i kommuner med relativt få unge kan  

 få mulighed for erhvervsgrunduddannelse.
Da der er en tæt kontakt mellem kommunerne og  

 produktionsskolerne, ligger det lige for, at de to udbydere af egu med dette  

 lovforslag i højere grad end hidtil vil kunne løse opgaver i  

 fællesskab.
Jeg forventer derfor, at erhvervsgrunduddannelse herefter  

 bliver et endnu bedre og mere effektivt  tilbud til målgruppen af  

 bogligt svage elever og elever fra uddannelsesfremmede miljøer,  

 herunder dele af de befolkningsgrupper, som regeringens indsats for bedre  

 integration af flygtninge og indvandrere henvender sig til.
 Kommunernes udgifter til erhvervsgrunduddannelse, herunder  

 uddannelser der bliver tilrettelagt efter de foreslåede nye  

 bestemmelser, er omfattet af og opgøres på den kommunale  

 budgetgaranti.
 Det er mit forslag, at de ændrede regler  

 træder i kraft allerede den 1. januar 2003, således at skolerne  

 hurtigt kan komme i gang med på denne måde at give et bidrag til  

 regeringens målsætning om at fremme uddannelser, der er er  

 relevante i forhold til kompetencebehovene i erhvervslivet og i den  

 offentlige sektor, og som kan imødekomme den enkelte unges  

 forudsætningerne.
 Idet jeg henviser lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig behandling i det høje Ting.
