(Til alle amtsråd og  

 Kommunalbestyrelser) Hermed følger Undervisningsministeriets cirkulære af 20. maj 1988 om  

 normering af tjenestemandsstillinger mv. i folkeskolen.
 I forhold til det hidtidige cirkulære af 24. april 1978 (med senere  

 ændringer) er der gennemført en ændret systematik, ligesom en række  

 bestemmelser er omformuleret med henblik på en tydeliggørelse.
 Der er alene indsat enkelte nye bestemmelser, og de er omtalt under  

 bemærkningerne til de enkelte paragraffer.
 For så vidt angår samordnet indskoling, jf. § 3, stk. 1, nr. 2 og 3, og §  

 6, stk. 1, nr. 2 og 3, bemærkes følgende:
Bestemmelserne er en følge af gennemførelsen af samordnet indskoling.
Der  

 henvises til lov nr. 270 af 6. juni 1985 om ændring af lov om folkeskolen mm.  

 (Skolegangens påbegyndelse mv.) og afsnit 1 i Undervisningsministeriets  

 cirkulære af 14. november 1985 om ændring af lov om folkeskolen (Skolegangens  

 påbegyndelse mv.) Der henvises endvidere til Undervisningsministeriets cirkulære af 23. juni  

 1987 om tjenestetid, afspadsering af overtimer, afvikling af undertimer,  

 overtimebetaling og aflønning af børnehaveklasseledere.
Ved samordnet indskoling i årgangsdelte skoler forudsættes det, at  

 undervisningen i det samordnede indskolingsforløb varetages af både  

 børnehaveklasseledere og lærere.
Det har ikke været hensigten med  

 lovændringen at begrænse børnehaveklasseledernes samlede timetal.  

 Børnehaveklasseledere/vakancevikarer kan således som led i et samordnet  

 indskolingsforløb undervise elever fra 1. og/eller 2. klassetrin, og lærere  

 kan undervise børnehaveklasseelever.
 Samordnet indskoling i ikke-årgangsdelte skoler kan om nødvendigt  

 gennemføres, uden at både børnehaveklasseleder og lærer medvirker.
 Undervisningstimer på 1. og 2. klassetrin, som efter § 1, stk. 1, nr. 7, i  

 cirkulæret af 23. juni 1987 om børnehaveklasseledernes tjenestetid mv.  

 tillægges børnehaveklasseledere, og som således ikke indgår i et samordnet  

 indskolingsforløb, kan alene varetages af heltidsansatte  

 børnehaveklasseledere ansat før den 1. august 1987.
 I disse tilfælde er det dog en forudsætning, at lærerne - i kommunen som  

 helhed - varetager et tilsvarende antal timer i børnehaveklasserne, således  

 at det ugentlige antal skematimer multipliceret med 40, der tillægges lærere  

 i børnehaveklasserne, mindst skal være lig med det samlede årlige antal  

 skematimer, der efter nr. 7 tillægges børnehaveklasseledere på 1. og 2.  

 klassetrin.
 Der henvises til § 1, stk. 1, nr. 7, i cirkulæret af 23. juni 1987 om  

 børnehaveklasseledernes tjenestetid mv. og bemærkningerne til bestemmelsen i  

 følgeskrivelsen af samme dato hertil.
 Bemærkninger til de enkelte paragraffer:
Til § 3 I stk. 1 omfatter »den ugentlige timetalsopgørelse for lærere  

 m.fl.« følgende stillingskategorier: »Lærere/overlærere (herunder  

 lærere/overlærere i lønramme 18/26 ved øvelsesskoler), timelærere,  

 småbørnslærerinder, skoleledere, viceskoleinspektører, skolepsykologer og  

 skolekonsulenter.
For så vidt angår nr. 13-15,  17 og 20 er der foretaget en  

 redaktionel udskillelse i selvstændige numre.
 I nr. 10 medregnes tillæg for afspadsering i det timetal, som overføres.
 I nr. 15 henvises til ministeriets cirkulære af 14. maj 1971 om  

 tjenestetiden for tjenestemandsansatte lærere ved statsøvelsesskoler og  

 praktiklærere ved de faste kommunale øvelsesskoler mfl. med senere ændringer.
 De kommunale skolemyndigheder anmodes om, at sager vedrørende anvendelse  

 af stk. 3 forhandles med den lokale kreds af Danmarks Lærerforening forud for  

 sagernes forelæggelse for skolekommissionen.
Til § 4 I tilfælde af, at en kommune har ansat flere timelærere, end der efter  

 normeringsberegningen er grundlag for, er forelæggelse for  

 Undervisningsministeriet om tilladelse til at opretholde stillingerne på  

 skoleplanen ufornøden, hvis der - fx i forbindelse med varetagelse af  

 årsvikariater - vil kunne tillægges de pågældende timelærere timer.
 Det er en forudsætning, at det i skoleplanen anføres, at et dertil  

 svarende antal stillinger nedlægges ved ledighed.
Til § 6 Medregningen i timetalsopgørelsen efter stk. 1, nr. 10-12 , er indsat som  

 selvstændige bestemmelser.
I nr. 12 medregnes tillæg for afspadsering i det  

 timetal, som overføres.
 De kommunale skolemyndigheder anmodes om, at sager vedrørende anvendelse  

 af stk. 5 forhandles med den lokale kreds af Danmarks Lærerforening forud for  

 sagernes forelæggelse for skolekommissionen.
Til § 9 Lederne af selvstændige skoler med kun 1 lærer bevarer dog den hidtidige  

 benævnelse, enelærer.
Til § 13 Bestemmelsen i stk. 2 er ny.
Til § 14 Bestemmelsen i stk. 3 svarer til den hidtidige, men er nu redaktionelt  

 indsat i § 14.
 I de tilfælde, hvor normeringsgrundlaget for stillingen som ledende  

 skolepsykolog bortfalder på grund af nedgang i børnetallet, vil stillingen  

 med Undervisningsministeriets godkendelse kunne opretholdes.
Til §§ 16, 23 og 24 Undervisningsministeriet har ved den senest gennemførte ændring af 3.  

 marts 1988 af normeringscirkulæret af 24. april 1978 gennemført en ophævelse  

 af normeringsgrænserne for skolekonsulentstillinger.
 Som konsekvens heraf anføres funktionsområder ikke længere i  

 normeringscirkulæret.
 Ved normering af stillinger som skolekonsulent skal der således tillige  

 træffes beslutning om, hvilket funktionsområde der henlægges til stillingen.
 Som udgangspunkt herfor kan ministeriet henvise til ændringen af 3. marts  

 1988 og følgeskrivelsen hertil af samme dato.
Opmærksomheden henledes på, at kommunens skoleplan/planen for  

 amtskommunens skolevæsen og undervisningsvirksomhed mv., jf. cirkulærets § 2,  

 skal indeholde bestemmelser om funktionsområdet for de enkelte  

 skolekonsulentstillinger.
Tilsvarende skal de oplysninger, der ved opslag af  

 en stilling gives om denne, være i nøje overensstemmelse med det i planen om  

 stillingen fastsatte.
Der henvises endvidere til afsnit 14 om ansættelsesbrev  

 mv. i Undervisningsministeriets cirkulære af 24. november 1977 om ansættelse  

 og afskedigelse af tjenestemænd mfl. ved kommunernes og amtskommunernes  

 skole- og undervisningsvæsen.
Til § 17 Faste vikarer skal fortrinsvis varetage undervisning i forbindelse med  

 tjenestemandsansatte læreres og timelæreres fravær på grund af sygdom eller  

 andet forfald af kortere varighed end et skoleår.
------------------------------ -------------------------------- Afsluttende bemærkes, at ved ophævelsen fra den 1. august 1988 at regne af  

 normeringscirkulæret af 24. april 1978 bortfalder de gennemførte ændringer  

 (samt følgeskrivelserne hertil) ligeledes.
 Cirkulæret af 24. april 1978 var ændret ved cirkulæreskrivelser af 30. maj  

 1979, 16. oktober 1979, 24. juni 1980, 19. november 1980 og 12. januar 1981,  

 ved cirkulærer af 17. juni 1981 og 11. oktober 1982, ved cirkulæreskrivelse  

 af 26. maj 1983, og ved cirkulærer af 5. marts 1984, 12. juli 1985, 10. marts  

 1986, 11. juni 1986, 18. november 1986, 26. februar 1987, 24. juni 1987 og 3.  

 marts 1988.
 P.m.v.
 e.b.
Ole H Trønning fuldm.
