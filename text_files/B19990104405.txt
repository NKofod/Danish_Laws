Bekendtgørelse om visse batterier og  

 akkumulatorer, der indeholder farlige stoffer1) I medfør af §§ 22, 30, 45 og  § 59, stk. 4 i lov om kemiske stoffer  

 og produkter, jf. lovbekendtgørelse nr. 21 af 16. januar 1996, som  

 senest ændret ved lov nr. 231 af 21. april 1999, fastsættes:
Kapitel 1 Bekendtgørelsens område § 1. Import og salg af -batterier og akkumulatorer  

 med over 0,0005 vægtprocent kviksølv er forbudt.
Forbudet  

 gælder også når batterier og akkumulatorer er indbygget i  

 apparater.
 Stk. 2. Forbudet i stk. 1 gælder ikke knapceller og  

 batterier sammensat af knapceller med højst 2 vægtprocent  

 kviksølv.
 Stk. 3. Ved kviksølv forstås grundstoffet  

 kviksølv, både i metallisk form og i kemisk forbindelse med  

 andre stoffer.
 § 2. Import og salg af batterier og akkumulatorer,  

 som indeholder:
1) mere end 25 mg kviksølv pr. batteri- eller akkumulatorcelle,  

 undtagen alkali-mangan-batterier 2) mere end 0,025 vægtprocent cadmium 3) mere end 0,4 vægtprocent bly må kun finde sted, såfremt batteriet eller  

 akkumulatoren er mærket med et af de i bilag 1 angivne mærker,  

 med henblik på særskilt indsamling og efterfølgende  

 nyttiggørelse eller bortskaffelse.
 § 3. Det i bilag 1 nævnte mærke  

 forsynes med den kemiske betegnelse for det indeholdte tungmetal, henholdsvis  

 Hg, Cd eller Pb.
Stk. 2. Det i bilag 1 omhandlede symbol skal dække  

 3 pct. af overfladen af den største side af batteriet eller  

 akkumulatoren og have en dimension på maksimalt 5 cm x 5 cm.
På  

 cylinderformede batterier skal symbolet dække 3 pct. af halvdelen af  

 cylinderoverfladen og have en dimension på maksimalt 5 cm x 5 cm.
Hvis  

 batteriet eller akkumulatoren har en sådan størrelse, at  

 symbolets overflade ville blive mindre end 0,5 cm x 0,5 cm kræves ingen  

 mærkning af batteriet eller akkumulatoren, men et symbol på 1 cm  

 x 1 cm trykkes på emballagen.
Stk. 3. Den i stk. 1 omhandlede betegnelse trykkes under  

 det i bilag 1 omhandlende symbol.
Dens dimension er på mindst en  

 fjerdedel af det i stk. 2 i nærværende paragraf beskrevne symbol.
 Stk. 4. Symbolerne påtrykkes på synlig,  

 læselig og uudslettelig måde.
 § 4. Import og salg af apparater, der indeholder  

 indbyggede batterier eller akkumulatorer må kun ske, såfremt  

 disse let kan udtages af forbrugeren, forinden apparatet bortskaffes.
 § 5. Undtaget fra forbudet i § 4 er:
 1) 	Apparater, hvis batterier er svejset eller på anden  

 måde permanent fastgjort til kontaktpunktet for at sikre en vedvarende  

 elektricitetsforsyning til intensive industriformål og for at bevare  

 hukommelse og data i visse former for elektronisk databehandlings- og  

 kontorteknikudstyr, når anvendelsen af de i § 2 nævnte batterier  

 og akkumulatorer er påkrævet ud fra et teknisk synspunkt.
 3) 	Bærbare apparater, når ikke-kvalificeret personales  

 udskiftning af batterierne kan indebære fare for brugeren eller  

 beskadige apparatet, og erhvervsmæssigt anvendt udstyr, som er beregnet  

 til anvendelse i meget følsomme omgivelser, f.eks. på steder,  

 hvor der forekommer flygtige stoffer.
 Stk. 2. Apparater, der er omfattet af stk. 1, nr. 1-3, og  

 hvori batterier og akkumulatorer ikke let kan udskiftes af brugeren, skal  

 være vedlagt en brugsanvisning, der oplyser brugeren om indholdet i  

 miljøskadelige batterier og akkumulatorer og angiver, hvorledes  

 brugeren kan skaffe sig af med dem under betryggende forhold.
Kapitel 2 Tilsyn og kontrol § 6. Tilsyn og kontrol med reglerne i  

 bekendtgørelsen udøves af Miljøstyrelsen, jf. lovens  

 regler herom.
Kapitel 3 Straf og ikrafttrædelse § 7. Medmindre højere straf er forskyldt  

 efter anden lovgivning, straffes med bøde den der overtræder  

 reglerne i bekendtgørelsens § 1, stk. 1, §§ 2, 3 og 4 samt § 5, stk.  

 2.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1) 	voldt skade på mennesker eller husdyrs liv eller sundhed  

 eller fremkaldt fare derfor eller 2) 	voldt skade på miljøet eller fremkaldt fare derfor  

 eller Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 § 8. Bekendtgørelsen træder i kraft  

 den 1. januar 2000.
 Stk. 2. Samtidigt ophæves Miljøministeriets  

 bekendtgørelse nr. 966, af 13. december 1993 om visse batterier og  

 akkumulatorer, der indeholder farlige stoffer.
 Stk. 3. Overtrædelse af Miljøministeriets  

 bekendtgørelse nr. 966, af 13. december 1993 om visse batterier og  

 akkumulatorer, der indeholder farlige stoffer, straffes efter de hidtil  

 gældende regler.
Bilag 1 Symboler for angivelse af særskilt indsamling.
Miljø- og Energiministeriet, den 16.  

 december 1999 Svend Auken /Helge Andreasen 1)   Bekendtgørelsen  

 indeholder bestemmelser, der gennemfører:
