 Cirkulæreskrivelse om ansvarsforsikring af jugoslavisk indregistrerede  

 køretøjer ved kørsel i Danmark.
Justitsministeriet har gennem Udenrigsministeriet modtaget underretning  

 om, at slovensk og kroatisk indregistrerede køretøjers ansvarsforsikring ikke  

 for øjeblikket kan anses for dækkende ved kørsel i udlandet.
Der henvises  

 herom til telexmeddelelse af 23. januar 1992 fra den danske ambassade i Wien  

 (kopi vedlagt).
 Efter § 16, stk. 2, i Justitsministeriets bekendtgørelse nr. 504 af 22.  

 juli 1987 om udenlandske køretøjers adgang til Danmark, som senest ændret ved  

 bekendtgørelse nr. 913 af 18. december 1991, skal toldvæsenet kontrollere, at  

 kroatisk, slovensk og jugoslavisk indregistrerede køretøjer under kørsel i  

 Danmark er omfattet af en gyldig ansvarsforsikring.
 Dansk Forening for International Motorkøretøjsforsikring har over for  

 Justitsministeriet tilkendegivet, at man dækker skader, der måtte blive  

 forvoldt ved kørsel her i landet med uforsikrede kroatisk, slovensk og  

 jugoslavisk indregistrerede køretøjer.
Dansk Forening for International Motorkøretøjsforsikring har imidlertid  

 henstillet, at der stilles krav om køb af grænseforsikringspolice på  

 sædvanlige vilkår, såfremt føreren af et kroatisk, slovensk og jugoslavisk  

 indregistreret køretøj ikke ved indrejsen i Danmark er i besiddelse af et  

 grønt forsikringskort, udstedt i navnet på det jugoslaviske grønkortbureau:  

 »Udruzenje Osiguravajucik Organizeija Jugoslavije«.
Alle andre  

 former for jugoslaviske grønne forsikringskort kan således ikke betragtes som  

 gyldige.
Der henvises herved til skrivelse af 5. februar 1992 fra Dansk  

 Forening for International Motorkøretøjsforsikring (kopi vedlagt).
