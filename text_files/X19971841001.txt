Arbejdsudleje - dobbeltbeskatningsaftale mellem Danmark/Nederlandene  

 og Danmark/Frankrig Told- og Skattestyrelsen blev anmodet om tage stilling til følgende  

 spørgsmål om arbejdsudleje i relation til den nederlandsk/danske  

 dobbeltbeskatningsaftale:
 I henhold til OECD-modeloverenskomsten lægges det sædvanligvis til grund,  

 at den udlejede arbejdstager har sin arbejdsgiver (= arbejdsindlejeren) i  

 arbejdsstaten , og dermed anses arbejdsudlejeren ikke som arbejdsgiver.
Nederlandene har imidlertid anset arbejdsudlejeren for at være  

 arbejdsgiver for den udlejede arbejdstager.
Danmark og Nederlandene har  

 hidtil fortolket dobbeltbeskatningsaftalen mellem de to lande således, at  

 183-dages reglen i aftalens art. 14, litra a, finder anvendelse på  

 arbejdsudlejesituationen, således at den udlejede arbejdstager først blive  

 skattepligtig hertil efter 183 dage.
 Nederlandene har ikke taget forbehold for det af OECD fastlagte  

 arbejdsudlejebegreb i 1992-modeloverenskomsten, og Told- og Skattestyrelsen  

 er derfor af den opfattelse, at arbejdsudlejebegrebet nu må forstås i  

 overensstemmelse med de af OECD anlagte retningslinier i kommentarens pkt. 8  

 i modelkonventionens artikel 15 (svarende til art. 14 i den  

 dansk/nederlandske dobbeltbeskatningsaftale).
Foranlediget heraf er det besluttet, at arbejdsudlejede personer skal  

 betale skat i Danmark allerede fra første dag, jf.
KSL § 2, stk. 1, litra c,  

 samt den nederlandsk/danske dobbeltbeskatningsaftales art. 14.
 Samme forhold gør sig gældende vedrørende Frankrig, jf. den fransk/danske  

 dobbeltbeskatningsaftales art. 14.
 Den ændrede praksis har virkning fra indkomståret 1997.
 LV 1996 D.D.2 og D.E.
