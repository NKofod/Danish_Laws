En elev blev bortvist, idet virksomheden hævdede, at hun var for meget  

 syg, samt påstod, at hun var tal- og ordblind.
Lagt til grund ved afgørelsen,  

 at det ikke var dokumenteret ved udtalelse fra sagkyndig, at hun var ord-  

 og/eller talblind.
Anset for en skærpende omstændighed, at virksomheden i  

 forbindelse med et møde hos arbejdsformidlingen havde hævdet, at eleven var  

 tal- og ordblind.
 Erstatningen derfor ansat til 50.000 kr.
 Udskrift af protokol for nævnet til behandling af tvistigheder mellem  

 efg-elever og praktikvirksomheder.
I nævnet til behandling af tvistigheder mellem efg-elever og  

 praktikvirksomheder er der den 3. september 1986 på grundlag af vedtagelse i  

 nævnsmøde den 19. august 1986 i sag nr. 5/1986: Efg-elev A, x-by, mod B  

 (kontorfaget) afsagt følgende KENDELSE: Mellem klageren, efg-elev A, x-by, født den 15. april 1961, og  

 indklagede B, blev der den 13. juni 1985 oprettet en uddannelsesaftale,  

 hvorefter klageren skulle uddannes i kontorfaget med uddannelsesperiode fra  

 den 1. juni 1985 til den 31. maj 1987. Den 31. januar 1986 ophævede  

 indklagede uddannelsesaftalen med udgangen af februar måned 1986. Efter  

 klagerens opfattelse har denne ophævelse været uberettiget.
 Ved klageskrift af 21. februar 1986 har klageren indbragt sagen for nævnet  

 med påstand om, at indklagede tilpligtes at betale 84.000 kr. til klageren,  

 subsidiært et mindre beløb efter nævnets skøn.
 Indklagede har påstået frifindelse.
 Det fremgår af sagen, at klageren i januar 1978 opnåede følgende  

 karakterer ved de erhvervsfaglige grunduddannelser:
 Den 28. janaur 1986 sendte advokat C en skrivelse til indklagede, hvori  

 det bl.a. er anført:
»A har rettet en henvendelse til mig vedrørende den situation, der er  

 opstået omkring hendes ansættelsesforhold.
Min klient har meddelt mig, at hun  

 på grund af ryglidelse blev sygemeldt den 18. oktober 1985, og at hun har  

 gået til behandlinger og undersøgelser siden da.
Behandlingerne førte til, at hun for så vidt kunne raskmeldes den 20.  

 januar 1986, men på hr.
D's foranledning blev min klients sygemelding  

 udstrakt i yderligere 14 dage til den 3. februar 1986.
Min klient har gjort mig bekendt med den samtale, der har været ført  

 mellem hende og hr.
D den 20. januar 1986 samt med det møde, der d.d. har  

 været afholdt på arbejdsanvisningen, hvor man fra B's side forsøgte at få min  

 klient til at underskrive et dokument, hvorefter hun skulle erklære sig  

 indforstået med, at uddannelsesaftalen var ophævet.
 Min klient står helt uforstående over for de beskyldninger med hensyn til  

 hendes arbejdsindsats og med hensyn til kvaliteten af hendes arbejde, som er  

 rettet mod hende.
Det er hendes opfattelse, at hun i den tid, hun var i arbejde fra 1. juni  

 1985 til 18. oktober 1985, udførte sit arbejde, som man kunne forvente af en  

 nybegynder.« Indklagede opsagde herefter ved skrivelse af 31. januar 1986 klagerens  

 uddannelsesaftale med udgangen af februar, uden forinden at have besvaret  

 advokatens henvendelse.
Indklagede gav meddelelsen om ophævelsen til  

 arbejdsformidlingen, og som grund til ophævelsen anførtes:
»Efter indkøbscentralens opfattelse er eleven ikke egnet til kontor  

 med talbehandling eller afskrivning, hverken manuelt eller på maskine.
Eleven  

 har ikke oplyst, at hun var ord- og talblind.
Siden ansættelsen har eleven  

 kun været beskæftiget 76 dage.« Ved skrivelse af 3. februar 1986 protesterede HK y-by mod indklagedes  

 ensidige ophævelse af uddannelsesaftalen, og ved skrivelse af 4. februar 1986  

 protesterede advokat C.
Indklagede uddybede herefter ved skrivelse af 5. februar 1986 til  

 advokaten baggrunden for ophævelsen.
I skrivelsen er bl.a. anført:
»Baggrunden for ophævelsen af uddannelsesaftalen er nøje drøftet med  

 HK y-by i møde den 30. januar 1986. På dette møde blev fremlagt dokumentation  

 for Deres klients ord- og talblindhed.
Da man er af den opfattelse, at Deres  

 klients ord- og talblindhed er af så alvorlig karakter, at det ikke - heller  

 af hensyn til Deres klient - vil være forsvarligt at fortsætte  

 uddannelsesaftalen, må man fastholde, at uddannelsesaftalen er ophævet pr.  

 28. februar 1986.« Administrationschef E, der er ansat hos indklagede, har under personligt  

 fremmøde for nævnet bl.a. forklaret, at indklagede inden uddannelsesaftalen  

 blev indgået var bekendt med klagerens eksamensresultater fra 9. klasse og  

 fra erhvervsfaglige grunduddannelser, men da klageren samtidig havde gode  

 udtalelser fra en børnehave, hvor hun havde været ansat, besluttede man at  

 indgå uddannelsesaftale med hende.
Ved udløbet af prøvetiden var der ikke  

 ubetinget tilfredshed med hendes arbejde, men de øvrige ansatte i afdelingen  

 bad om, at hun måtte fortsætte.
Da indklagede nærede håb om, at hun ville  

 kunne gøre fremskridt, og man i øvrigt var midt i ferietiden, lod man hende  

 derfor fortsætte uanset prøvetidens udløb.
Vidnet er bekendt med, at klageren  

 har fået påtale for fejl under arbejdet, men han ved ikke nærmere, hvornår  

 dette er sket.
Efter at klageren var blevet sygemeldt konstaterede man et  

 betydeligt antal fejl ved det arbejde, hun havde udført.
Der var således fejl  

 på 7 lagerkort ud af 100, ligesom det viste sig, at klageren var ude af stand  

 til at skrive breve efter manuskript.
Man nåede derfor frem til den  

 konklusion, at klageren var tal- og ordblind.
Klageren har under personligt fremmøde for nævnet bl.a. forklaret, at hun  

 ikke har fået noget at vide om, at der var fejl ved hendes arbejde.  

 Kontorchef D sagde derimod til hende, at det gik godt, at man var glad for  

 hende, og at hun ville kunne fortsætte ud over prøvetiden.
Hun har ikke  

 skrevet mange breve efter manuskript.
Først under telefonsamtale den 20.  

 januar 1986 omtalte kontorchefen, at hun havde lavet for mange fejl.
Hun er  

 nu arbejdsløs og har ikke haft arbejde, siden uddannelsesaftalen blev  

 ophævet.
Klageren har til støtte for størrelsen af det rejste krav gjort gældende,  

 at det ikke har været muligt for hende at indgå en ny uddannelsesaftale på  

 grund af indklagedes meddelelse til arbejdsformidlingen om hendes påståede  

 ord- og talblindhed.
Klageren har yderligere gjort gældende, at indklagede  

 bør betale hendes advokatomkostninger.
 Tvistighedsnævnet skal udtale:
Nævnet finder, at indklagede inden prøvetidens udløb burde have taget  

 endelig stilling til, om klageren var i besiddelse af de fornødne  

 forkundskaber, således at indklagede er afskåret fra på et senere tidspunkt  

 at påberåbe sig manglende forkundskaber som grundlag for ophævelse af  

 uddannelsesaftalen.
På denne baggrund findes indklagede ikke at have været  

 berettiget til at ophæve uddannelsesaftalen den 31. januar 1986.
Det er ikke ved sagkyndig erklæring godtgjort, at klageren er ord-  

 og/eller talblind.
Derfor finder nævnet, at indklagede ikke har haft  

 fornødent grundlag for at udtale sig herom.
Ved fastsættelsen af den  

 godtgørelse, der tilkommer klageren, finder nævnet at måtte lægge vægt på, at  

 indklagede ved sin udtalelse til arbejdsformidlingen kan have lagt betydelige  

 hindringer i vejen for, at klageren har kunnet opnå anden tilsvarende  

 uddannelse.
 Den godtgørelse, indklagede herefter skal betale som følge af sin  

 uberettigede ophævelse af uddannelsesaftalen, fastsættes skønsmæssigt til  

 50.000 kr.
 Nævnet finder ikke grundlag for i den foreliggende sag at fravige sin  

 sædvanlige praksis, hvorefter hver part bærer sine sagsomkostninger.
 THI BESTEMMES:
 Inden 14 dage betaler indklagede B 50.000 kr. til klageren, efg-elev A,  

 x-by.
 Hver part bærer sine sagsomkostninger.
