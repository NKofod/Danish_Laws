Finansministeriet har den 22. maj 1986 med Dansk Funktionærforbund indgået  

 medfølgende overenskomst vedrørende kostumeassistenter ved Det kgl.
Teater,  

 der afløser overenskomst af 7. februar 1984.
 Ændringer, der følger af lov nr. 123 af 31. marts 1985 om fornyelse og  

 forlængelse af kollektive overenskomster og aftaler m.v. samt af beslutning  

 af det i henhold til loven oprettede paritetiske nævn, er indarbejdet i  

 overenskomsten.
 Ovennævnte ændringer og ændringer i øvrigt i forhold til den hidtidige  

 overenskomst er markeret med streger i margenen.
 Lønberegning/-fradrag.
 I forbindelse med arbejdet i det paritetiske nævn for den offentlige  

 sektor i øvrigt er der opnået enighed om følgende ordning:
 Ved til- og fratræden på andre tidspunkter end ved en normal  

 lønudbetalingsperiodes påbegyndelse eller afslutning beregnes lønnen som  

 1/2080 (fra 1. april 1987 1/2028) af årslønnen for de timer, den ansatte er  

 berettiget til løn.
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
 Ved lønfradrag i forbindelse med 1. hele fraværsdag i en sygeperiode  

 (karensdag) finder bestemmelserne i finansministeriets cirkulære af 5.  

 oktober 1984 anvendelse.
 Ordningen har virkning fra den 1. august 1985 og kan opsiges med 3  

 måneders varsel, dog tidligst til den 1. april 1987.
 Dyrtidsregulering.
(ad § 2, stk. 4) Lov nr. 575 af 27. oktober 1982 om begrænsning af lønstigninger og om  

 ændring af takt- og dyrtidsregulering m.v., § 3, samt lov af 23. maj 1984 om  

 ændring af denne lov bestemmer, at dyrtidsregulering på grundlag af  

 reguleringspristallet for januar 1983 og følgende pristal til og med  

 reguleringspristallet for januar 1987 bortfalder.
 Tjenestetid.
I ny- og ombygningsperioden erstattes reglerne i overenskomstens § 7 om  

 arbejdstidens tilrettelæggelse af den mellem Det kgl.
Teater og Dansk  

 Funktionærforbund indgåede aftale af 6. juni 1983. Kompensationen for  

 ikke-varslet eller annulleret overarbejde udgør en halv normal timeløn pr.  

 gang.
 Eventuelle tvivlsspørgsmål vedrørende overenskomsten forventes forelagt  

 finansministeriet.
 P.M.V.
 E.B.
Bjarne L.
Bak O V E R E N S K O M S T mellem finansministeriet og Dansk Funktionærforbund vedrørende kostumeassistenter  

 ved Det kgl.
Teater.
 § 1.  Overenskomstens område.
Nærværende overenskomst omfatter kostumeassistenter beskæftiget ved Det  

 kgl.
Teater.
Overenskomsten omfatter ikke lederen af teatrets  

 garderobeafdelinger.
 § 2.  Løn.
 Kostumeassistenter aflønnes med følgende årlige lønninger, incl.  

 dyrtidstillæg, jfr. § 3:
Stk. 2.  Der ydes et tillæg for den særlige  

 arbejdstidstilrettelæggelse i forbindelse med varetagelse af  

 forestillingsvagter.
Tillægget ydes med følgende beløb:
 § 3.  Dyrtidsregulering.
For hver fulde 3 points udsving i reguleringspristallet (januar 1980 =  

 100) ud over 124 forhøjes eller nedsættes lønningerne i henhold til 2, stk.  

 1, med en dyrtidsportion på 1.872 kr. årlig.
Eventuelle overskydende points  

 henstår til næste regulering.
 Stk. 2.  Ved udsving i reguleringspristallet fra 103 til  

 100 nedsættes lønningerne med 1.248 kr. årlig.
 Stk. 3.  Ved udsving i reguleringspristallet på fulde 2  

 points under 100 optages forhandling om reguleringens form.
 Stk. 4.  Regulering i henhold til stk. 1-3 sker på  

 grundlag af reguleringspristallet for januar og juli for tidsrummene  

 henholdsvis 1. april - 30. september og 1. oktober - 31. marts.
Stk. 5.  For perioden 1. oktober 1975 - 1. januar 1980  

 er der på grundlag af reguleringspristallet for januar 1975 = 100 udløst i  

 alt 11 dyrtidsportioner på 1.248 kr. årlig til udbetaling.
Hertil kommer 1  

 dyrtidsportion på 1.248 kr. årlig pr. 1. oktober 1980 på grundlag af  

 reguleringspristallet for januar 1980 = 100. I perioden 1. april 1981 - 1.  

 oktober 1982 (incl.) er udløst i alt 7 dyrtidsportioner på 1.872 kr. årlig.  

 Det samlede dyrtidstillæg udgør herefter i perioden indtil 30. september 1987  

 28.080 kr. årlig.
 § 4.  Særlig lønregulering.
 Lønnen i § 2, stk. 1, forhøjes eventuelt 1. oktober 1986 i  

 overensstemmelse med § 16 i aftale af 9. september 1985 mellem  

 finansministeriet og tjenestemændenes centralorganisationer om justering af  

 tjenestemandslønninger m.v. fra 1. april 1985, idet forhøjelsen pr. 1.  

 oktober 1985 fremgår af § 2.
 § 5.  Overarbejdsbetaling m.v.
 Overarbejde og eventuel godtgørelse for mistet fritid vederlægges med  

 normal timeløn med tillæg af 50 pct.
 Stk. 2.  For ekstraordinære forestillingsvagter ydes ud  

 over overtidsbetaling, jfr. § 7, et tillæg svarende til een halv normal  

 timeløn pr. aften.
 Stk. 3.  Under tourneer ydes time- og dagpenge m.v. i  

 overensstemmelse med de til enhver tid af ministeriet godkendte regler for  

 teatrets personale.
 § 6.  Udbetaling af løn m.v.
Den i § 2 nævnte faste løn udbetales med 1/12 månedlig bagud ved  

 indsætning på konto i et pengeinstitut, således at lønnen er disponibel 3.  

 sidste bankdag i måneden.
Kostumeassistenter, ansat før 1. december 1973,  

 bevarer retten til månedlig forudbetaling af fast løn.
Stk. 2.  Overarbejdsbetaling og andre ydelser ud over  

 den faste løn afregnes for en kalendermåned og anvises sammen med den faste  

 løn for den følgende måned.
 § 7.  Tjenestetid.
 Den ugentlige arbejdstid er 40 timer, fra 1. april 1987: 39 timer.
 Arbejdstiden placeres på følgende måde; idet ændringer heri som følge af  

 arbejdstidsnedsættelsen pr. 1. april 1987 aftales lokalt.
 1. Inden for sæsonen:
a.
Herregarderoben Mandag til fredag fra kl. 9.00 til kl. 16.30.
 Hveranden lørdag fra kl. 9.00 til kl. 14.00 og hveranden lørdag fri.
 Spisepause tilrettelægges efter arbejdets tarv.
Herudover varetager personalet forestillingsvagt efter tur.
En normal vagt  

 afspadseres med 4 timer.
Vagter herudover honoreres med overtidsbetaling.
b.
Damegarderoben Mandag til fredag fra kl. 9.30 til kl. 16.30.
 Hveranden lørdag fra kl. 9.30 til kl. 14.00, og hveranden lørdag fra kl.  

 9.30 til kl. 16.00.
 I stedet for frihed hveranden lørdag gives en fridag hveranden mandag  

 eller tirsdag.
 Spisepause tilrettelægges efter arbejdets tarv.
Herudover varetager personalet forestillingsvagt efter tur på hverdage.
En  

 normalvagt afspadseres med 3 1/2 time (p.t. samme dags eftermiddag). Vagter  

 herudover honoreres med overtidsbetaling.
Søndagsvagt indgår dog i det  

 samlede månedlige timetal.
 Arbejdstid herudover afspadseres enten med timer eller hele fridage.  

 Såfremt afspadsering ikke skulle være mulig, ydes overarbejdsbetaling for  

 overskydende timer.
 Såfremt en forestillingsvagt ikke kan afsluttes senest 4 timer og 15  

 minutter (incl. oprydning) efter mødetidspunktet, gives en overtime.
 2. Uden for sæsonen:
a.
Herregarderoben Juni måned: Mandag til fredag fra kl. 9.00 til kl. 16.00. Lørdag fri.
 I juli måned holdes ferie.
 August måned: Mandag til fredag fra kl. 9.00 til kl. 16.00. Lørdag fri,  

 indtil lørdagsprøver begynder.
 Herudover står personalet til rådighed ved kostumeprøver.
b.
Damegarderoben Juni måned: Mandag til fredag kl. 9.30 til kl. 16.00. Lørdag fri.
 I juli måned holdes ferie.
 August måned: Mandag til fredag fra kl. 9.30 til kl. 16.00. Lørdag fri,  

 indtil lørdagsprøver begynder.
 Herudover står personalet til rådighed ved kostumeprøver.
 Stk. 2.  Kostumeassistenter kan af teatret bevilges  

 tjenestetidsnedsættelse efter de for statens tjenestemænd gældende regler,  

 jfr. finansministeriets cirkulæreskrivelse nr. 16 af 21. januar 1977  

 vedrørende deltidsbeskæftigelse af ansatte i staten, folkeskolen og  

 folkekirken.
 § 8.  Tourneer.
 En tourneedag beregnes til 11 timer.
 Stk. 2.  Under tourneer varetager kostumeassistenter  

 påklædertjenesten uden særskilt vederlag.
 Såfremt det skønnes nødvendigt, at kostumeassistenter instrueres i  

 påklæderarbejde, som de skal varetage under en tournee, er de pågældende  

 pligtige til inden udsendelsen mod ydelse af 2 timers normal løn at medvirke  

 ved forestillingen som ekstra påklæder.
 Stk. 3.  Ved udenlandske tourneer afgøres forhold af  

 arbejdsmæssig og økonomisk art i hvert enkelt tilfælde ved forhandlinger med  

 økonomidirektøren.
 § 9.  Ferie.
 Feriegodtgørelse eller ferie med løn ydes i henhold til ferieloven, idet  

 der i stedet for det i lovens § 14, stk. 1, omhandlede ferietillæg ydes en  

 særlig feriegodtgørelse, der beregnes som 1 1/2 pct. af den i optjeningsåret  

 udbetalte løn, jfr. de for statens tjenestemænd gældende regler.
 § Sygdom og opsigelse.
 Ved sygdom og ved opsigelse gælder bestemmelserne i funktionærloven.
 § 11.  Særlige bestemmelser.
Kostumeassistenterne er underkastet følgende bestemmelser i Reglement for  

 Det kgl.
Teater og Kapel:
Det kgl.
Teater antager fortrinsvis kostumeassistenter, som er medlemmer  

 af en statsanerkendt arbejdsløshedskasse.
§ 13 Som regler for behandling af faglig strid gælder den mellem  

 hovedorganisationerne senest vedtagne norm.
 Stk. 2.  Den mellem hovedorganisationerne den 31.  

 oktober 1973 vedtagne hovedaftale med senere ændringer finder tilsvarende  

 anvendelse på nærværende overenskomstområde.
 § 14.  Opsigelse af overenskomsten.
 Denne overenskomst træder i kraft den 1. juli 1985, og er gældende, indtil  

 den med 3 måneders varsel af en af parterne opsiges til ophør en 1. juli.  

 Overenskomsten kan dog tidligst opsiges til ophør den 1. juli 1987.
København, den 22. maj 1986 Dansk Funktionærforbund Frode Sylvest / Tommy Hansen Finansministeriet P.M.V.
 E.B.
