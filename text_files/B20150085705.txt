Bekendtgørelse om ændring af bekendtgørelse om sikkerhedsgodkendelse af jernbaneinfrastrukturforvaltere § 1 I bekendtgørelse nr. 13 af 4. januar 2007 om sikkerhedsgodkendelse af jernbaneinfrastrukturforvaltere, som ændret ved bekendtgørelse nr. 1032 af 22. oktober 2008, foretages følgende ændringer:
 1. Indledningen affattes således:
»I medfør af § 56, § 59, stk. 2, og § 113, stk. 1, i jernbaneloven, lov nr. 686 af 27. maj 2015 fastsættes efter bemyndigelse i henhold til § 112, stk. 1:« 2. I § 1, stk. 1, ændres »Trafikstyrelsen for Jernbaner og Færger (Trafikstyrelsen)« til: »Trafik- og Byggestyrelsen«.
 3. Overalt i bekendtgørelsen ændres »Trafikstyrelsen« til: »Trafik- og Byggestyrelsen«.
 4. § 29 affattes således:
 »§ 29. Afgørelser truffet af Trafik- og Byggestyrelsen efter denne bekendtgørelse kan ikke indbringes for transport- og bygningsministeren eller anden administrativ myndighed, jf. dog stk. 2.
Stk. 2. Enhver, der har modtaget en afgørelse om afslag eller kun delvis imødekommelse af en ansøgning, kan inden for 4 uger anmode Trafik- og Byggestyrelsen om at foretage en ny vurdering af sagen.
Afgørelser truffet efter dette stykke kan ikke indbringes for transport- og bygningsministeren eller anden administrativ myndighed.« § 2 Bekendtgørelsen træder i kraft den 10. juli 2015.
