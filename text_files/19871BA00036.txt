Nr BSF B 36 Forslag til folketingsbeslutning om øgede bevillinger til sygehussektoren Fremsat af Jørgen Tved (FK) Berlau (FK) Kurt Frederiksen (FK) Preben  

 Møller Hansen (FK) Ændringsforslag stillet den 12. april 1988 u den 5. november 1987 Folketinget pålægger regeringen inden den 1. december 1987 at fremsætte lovforslag om forøgelse af bloktilskuddet til sygehuskommunerne i 1988 og følgende år med 3,5 mia. kr., der skal anvendes til sygehussektoren, samt om, at dette bloktilskud i 1989 og følgende år ud over den hidtidige regulering årligt reguleres med 1,7 pct. af de samlede udgifter til sygehusvæsenet.
BEMÆRKNINGER TIL FORSLAGET I en tid, hvor udviklingen inden for den medicinske teknologi går stærkt og mulighederne for behandling af flere og flere sygdomme dermed øges, stiger kravet i befolkningen om en velfungerende sygehussektor.
Derfor er det absurd, at et flertal i Folketinget har beordret sygehuskommunerne og kommunerne til så alvorlige økonomiske stramninger, at der i dag er tale om katastrofale forhold inden for området.
Et flertal i Folketinget og regeringen har ansvaret for nedskæringen af bloktilskuddene med 2 mia. kr. og må derfor også påtage sig ansvaret for disse forhold.
I en tid, hvor der har været behov for udvidelser på sygehusområdet, har udviklingen medført, at der i perioden 1980-1985 er lukket 14 sygehuse.
I den samme femårsperiode er antallet af sengepladser faldet med 6.000. En nedgang på 15 pct.
Sygehussektoren råder i dag over en stor uudnyttet kapacitet i form af tomme stuer, afdelinger og hele etager, som, såfremt de nødvendige økonomiske midler var til rådighed, kunne bringes i anvendelse til gavn for alle de mennesker, der er henvist til uhyggeligt lange ventelister.
Der er brug for ansættelse af det nødvendige kvalificerede personale og en forøgelse af den uddannelsesmæssige indsats.
Ændringsforslaget Af Jørgen Tved (FK):
Til teksten 1) Teksten affattes således:
»Folketinget pålægger regeringen at fremsætte lovforslag, der indebærer, at sygehussektoren tilføres et beløb på 1,75 mia. kr.
 for sidste halvdel af 1988.
Endvidere pålægges regeringen at fremsætte lovforslag, hvorefter bloktilskuddet til sygehuskommunerne i 1989 og følgende finansår forøges med 3,5 mia. kr. årligt, der skal anvendes til sygehussektoren.
Dette beløb skal i 1989 og følgende år ud over den hidtidige regulering reguleres med 1,7 pct. af de samlede udgifter til sygehusvæsenet.« Bemærkninger Til nr. 1 Ændringsforslaget skal ses på baggrund af den langsommelige måde, Folketingets mølle maler på.
