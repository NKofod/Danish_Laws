Fremsat den 14. november 2003 af  

 socialministeren (Henriette Kjær) Forslag til lov  

 om ændring af lov om social pension (Supplerende  

 pensionsydelse) § 1 I lov om social pension, jf.  

 lovbekendtgørelse nr. 697 af 21. august 2002, som ændret ved § 2 i lov  

 nr.  

 1065 af 17. december 2002, lov nr. 1072 af 17. december 2002, lov nr. 1073 af  

 17. december 2002 og § 14 i lov nr. 394 af 28. maj 2003, foretages  

 følgende ændringer:
 1.  


  

 § 72 d  

  

 affattes således:
 »§ 72 d.  

  

 Til folkepensionister, som  

 inden den 1. januar i det pågældende år er berettiget til pension, jf.  

 § 12, og som opfylder betingelserne i stk. 2-6, udbetales en årlig  

 supplerende pensionsydelse på op til 5.100 kr.
 Stk. 2.  

  

 Den supplerende  

 pensionsydelse udbetales ikke, hvis pensionistens og en eventuel ægtefælles  

 eller samlevers samlede likvide formue overstiger formuegrænsen for tildeling  

 af helbredstillæg, jf. § 49, stk. 1, nr. 7. Den likvide formue opgøres  

 pr.  

 1. januar efter § 14 b, stk. 2 og 3, og § 14 c, på grundlag af de  

 oplysninger, der efter skattekontrollovens afsnit II senest er indberettet  

 til  

 skattemyndighederne, og på grundlag af pensionistens og en eventuel  

 ægtefælles  

 eller samlevers oplysninger om likvid formue.
Stk. 3.  

  

 Den supplerende  

 pensionsydelse nedsættes på grundlag af pensionistens og en eventuel  

 ægtefælles  

 eller samlevers samlede indtægter.
Den samlede indtægt opgøres pr. 1. januar  

 efter § 29, stk. 1 og 3-6, på grundlag af den senest slutlignede  

 indkomst  

 eller på grundlag af den forventede fremtidige indtægt, såfremt  

 indtægtsgrundlaget  

 er ændret mere end rent midlertidigt.
Den opgjorte indtægt nedsættes med et  

 fradragsbeløb på 1.500 kr.
 Stk. 4.  

  

 Den supplerende  

 pensionsydelse nedsættes med 100 pct. af indtægtsgrundlaget efter stk. 3, dog  

 med 50 pct., hvis pensionistens ægtefælle eller samlever også har ret til den  

 supplerende pensionsydelse.
 Stk. 5.  

  

 For  

 folkepensionister, der er berettiget til et antal fyrretyvendedele af fuld  

 folkepension efter § 5, stk. 2, nedsættes den beregnede supplerende  

 pensionsydelse i forhold til det fastsatte antal fyrretyvendedele.
 Stk. 6.  

  

 Den supplerende  

 pensionsydelse udbetales ikke, hvis den beregnede ydelse er mindre end 200  

 kr.
 Stk. 7.  

  

 Den supplerende  

 pensionsydelse udbetales i januar måned, hvis kommunen har de nødvendige  

 oplysninger.
Stk. 8.  

  

 De beløb, der er  

 nævnt i stk. 1 og stk. 3, reguleres én gang årligt den 1. januar med  

 satsreguleringsprocenten, jf. lov om en satsreguleringsprocent.
Reguleringen  

 sker første gang den 1. januar 2005. Beløbene afrundes til nærmeste  

 kronebeløb,  

 der kan deles med 100.
Stk. 9.  

  

 Udgiften til den  

 supplerende pensionsydelse afholdes af staten.  

 « § 2 Loven træder i kraft den 1. januar 2004.
Bemærkninger til lovforslaget Almindelige bemærkninger Forslaget fremsættes som led i udmøntningen af aftalen om  

 finansloven for 2004 mellem regeringen og Dansk Folkeparti.
Regeringen og Dansk Folkeparti har drøftet de ældres økonomiske  

 situation på baggrund af det gennemførte analysearbejde om de ældres  

 økonomiske  

 vilkår.
Iværksættelsen af dette analysearbejde blev aftalt i forbindelse med  

 finansloven for 2003, hvor der samtidig blev indført en supplerende  

 engangsydelse på op til 5.000 kr. til økonomisk vanskeligt stillede  

 folkepensionister.
Der henvises til forarbejderne til lov nr. 1073 af 17.  

 december 2002 om ændring af lov om social pension (Supplerende engangsydelse  

 til folkepensionister) (L 83 2002-03).  

 Folketingstidende 2002-03, till.
A 1951, till.
A 1947, FF 1433, till.
B  

 310, FF 2414, FF 2957, till.  

 C 230.
 Som led i den del af finanslovsaftalen for 2004, der vedrører  

 en  

  

 Øget indsats for de ældre  

  

 , er  

 regeringen og Dansk Folkeparti enige om at videreføre og forbedre  

 udbetalingen  

 af en årlig ydelse til økonomisk vanskeligt stillede folkepensionister.
 På denne baggrund fremsættes dette lovforslag, som indebærer,  

 at der fremover udbetales en skattepligtig supplerende pensionsydelse på  

 5.100  

 kr. årligt til folkepensionister, der ikke har indkomster udover den sociale  

 pensions grundbeløb og pensionstillæg.
 Den supplerende pensionsydelse nedsættes efter forslaget på  

 grundlag af pensionistens og en eventuel ægtefælles eller samlevers samlede  

 indtægter udover den sociale pension, idet der dog ses bort fra 1.500 kr.  

 (fradragsbeløb). Dermed vil beskedne supplerende indtægter ikke medføre  

 aftrapning af den supplerende pensionsydelse.
Ydelsen aftrappes med 100 pct. af det herefter opgjorte  

 indkomstgrundlag.
For folkepensionister, der er gift eller samlevende med en  

 anden folkepensionist, aftrappes ydelsen dog med 50 pct. af parrets samlede  

 indkomstgrundlag.
 Efter forslaget udbetales den supplerende pensionsydelse til  

 folkepensionister, hvis likvide formue (inkl. en eventuel samlevers eller  

 ægtefælles formue) er mindre end 54.600 kr. (2004-sats) svarende til  

 formuegrænsen efter de gældende regler om helbredstillæg.
 Den supplerende pensionsydelse reguleres årligt med  

 satsreguleringsprocenten.
 Den supplerende pensionsydelse er skattepligtig A-indkomst og  

 indgår dermed i lighed med grundbeløbet og pensionstillægget i  

 indkomstgrundlaget for boligydelse mv.
 Den supplerende pensionsydelse udbetales årligt i januar måned  

 uden ansøgning, hvis kommunen har de nødvendige oplysninger til beregning af  

 ydelsen.
 Endelig er regeringen og Dansk Folkeparti enige om, at den  

 supplerende pensionsydelse og reglerne for denne skal tages op til  

 overvejelse  

 inden udgangen af juni 2006, bl.a. i lyset af at Velfærdkommissionen til den  

 tid har afsluttet sit arbejde.
Udover de forslag til ændringer, der fremgår af dette  

 lovforslag, vil det være nødvendigt at fastsætte nærmere regler efter  

 bemyndigelsesbestemmelsen i lovens § 62, stk. 3, om Den Sociale  

 Sikringsstyrelses administration af den supplerende pensionsydelse.
Den  

 Sociale  

 Sikringsstyrelse vil skulle udbetale den supplerende pensionsydelse til  

 folkepensionister med bopæl i et andet EU/EØS-land.
Økonomiske konsekvenser for stat, kommuner og  

 amtskommuner Forslaget skønnes at medføre samlede offentlige merudgifter på  

 427 mio. kr. i 2004. Udgifterne fordeler sig med 423 mio. kr. til  

 pensionister  

 bosiddende i Danmark og 2 mio. kr. til pensionister bosiddende i udlandet,  

 samt  

 ca. 1 mio. kr. til administration til kommunerne og ca. 1 mio. kr. til  

 staten.  

 I perioden 2005-2007 forventes de samlede offentlige merudgifterne at være på  

 hhv. 400 mio. kr., 399 mio. kr. og 397 mio. kr.
I nedenstående tabel er vist de årlig mer- og mindreudgifter  

 fordelt på udgifter til folkepension til pensionister bosiddende i Danmark og  

 uden for Danmark, den skønnede mindreudgift til boligydelse, samt udgifterne  

 til administration.
Merudgiften til den supplerende pensionsydelse  

 finansieres  

 af staten, mens udgifter til boligydelse og administration finansieres af  

 staten og kommunerne.
 Mio.  

 kr.
2004 2005 2006 2007 Supplerende  

 pensionsydelse 423 419 418 416 Supplerende  

 pensionsydelse til pensionister i udlandet 2 2 2 2 Boligydelse 0 -23 -23 -23 -  

 Heraf staten 0 -17,2 -17,2 -17,2 - Heraf kommunerne 0 -5,8 -5,8 -5,8 Administration -  

 Staten 1 1 1 1 -  

 Kommunerne 1 1 1 1 I  

 alt 427 400 399 397 Det skønnes, at ca. 117.000 folkepensionister bosiddende i  

 Danmark vil modtage den supplerende pensionsydelse.
Af disse skønnes det, at  

 ca. 44.000 folkepensionister vil modtage den fulde ydelse, mens de øvrige vil  

 modtage en reduceret ydelse.
Derudover skønnes det, at ca. 1.000  

 folkepensionister bosiddende i et andet EU/EØS-land vil modtage ydelsen.  

 Hovedparten af disse folkepensionister skønnes at modtage en reduceret  

 ydelse.
Administrative konsekvenser for stat,  

 kommuner og amtskommuner Forslaget forventes samlet at medføre administrative  

 merudgifter på ca. 1 mio. kr. årligt til behandling af sager på det  

 internationale pensionsområde i Den Sociale Sikringsstyrelse og ca. 1 mio.  

 kr.  

 årligt til behandling af sager for pensionister bosiddende i Danmark.
 De økonomiske og administrative konsekvenser af forslaget skal  

 forhandles med de kommunale parter.
Økonomiske og administrative konsekvenser for  

 erhvervslivet Forslaget vil ikke medføre økonomiske eller administrative  

 konsekvenser for erhvervslivet.
Administrative konsekvenser for borgerne Den supplerende pensionsydelse udbetales som udgangspunkt uden  

 ansøgning.
Den supplerende pensionsydelse beregnes på grundlag af økonomiske  

 oplysninger, som i de fleste tilfælde er kommunen bekendt.
Miljømæssige konsekvenser Forslaget har ikke miljømæssige konsekvenser.
Forholdet til EU-retten Folkepension er omfattet af reglerne i Rådets forordning nr.  

 1408/71 om social sikring af vandrende arbejdstagere.
Den supplerende  

 pensionsydelse kan således udbetales til personer, som har bopæl i et andet  

 EU/EØS-land, og som har optjent ret til dansk folkepension, såfremt  

 betingelserne efter § 72 d er opfyldt.
Høring Lovforslaget er samtidig med fremsættelsen sendt til høring  

 hos: KL, Københavns Kommune, Frederiksberg Kommune, Ældre Sagen,  

 Ældremobiliseringen, De Samvirkende Invalideorganisationer, Det Centrale  

 Handicapråd, Den Sociale Ankestyrelse, Den Sociale Sikringsstyrelse,  

 Finansministeriet og Justitsministeriet.
Lovforslagets konsekvenser i hovedtræk Positive  

 konsekvenser/  

  

 mindreudgifter Negative  

 konsekvenser/  

  

 merudgifter Økonomiske konsekvenser for stat, kommuner og  

 amtskommuner Ingen Forslaget forventes at medføre offentlige merudgifter på  

 425 mio. kr. i 2004. I 2005-2007skønnes de samlede merudgifter til hhv. 398  

 mio. kr., 397 mio. kr. og 395 mio. kr.
Administrative konsekvenser for stat, kommuner og  

 amtskommuner Ingen Forslaget skønnes at medføre statslige og kommunale  

 administrative merudgifter på 2 mio. kr. årligt.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Der henvises til afsnittet ovenfor om forhold til  

 EU-retten.
Bemærkninger til lovforslagets enkelte bestemmelser Til § 1 Til nr. 1 Det foreslås, at der udbetales en årlig supplerende pensionsydelse  

 på op til 5.100 kr. (2004-sats) før skat til de økonomisk vanskeligt stillede  

 folkepensionister.
Den supplerende pensionsydelse kan udbetales til personer,  

 som er berettiget til folkepension inden den 1. januar i udbetalingsåret.
Den supplerende pensionsydelse kan alene udbetales, hvis  

 pensionisten og dennes eventuelle ægtefælle eller samlever har en samlet  

 likvid  

 formue på mindre end 54.600 kr. (2004-sats). Formuen opgøres på samme måde  

 som  

 for beregning af helbredstillæg.
Dvs. at likvid formue består af: Indestående  

 i  

 pengeinstitutter m.v., kursværdien af obligationer, pantebreve i depot,  

 børsnoterede aktier samt investeringsforeningsbeviser.
Såfremt den samlede  

 værdi heraf ikke overstiger formuegrænsen, indgår endvidere kontantbeholdning  

 og andre værdipapirer - herunder værdipapirer i udlandet.
Opgørelsen af  

 formue  

 skal ske pr. 1. januar i udbetalingsåret.
Opgørelsen foretages hhv. på  

 grundlag  

 af de senest indberettede oplysninger til skattemyndighederne og på grundlag  

 af  

 pensionistens oplysninger om formue.
De oplysninger pr. 1. januar i udbetalingsåret, som kommunen  

 allerede har om ansøgere til/modtagere af helbredstillæg, kan umiddelbart  

 lægges til grund.
For folkepensionister, som ikke har søgt om helbredstillæg,  

 opgør kommunen den likvide formue på basis af de oplysninger, som senest er  

 indberettet til skattemyndighederne.
Er formuen efter denne opgørelse mindre  

 end formuegrænsen, indhenter kommunen oplysninger fra pensionisten om kontant  

 beholdning og andre værdipapirer, som ikke indberettes til  

 skattemyndighederne.
 Den supplerende pensionsydelse udbetales afhængigt af  

 pensionistens og en eventuel ægtefælles eller samlevers samlede indtægter.  

 Indtægtsgrundlaget opgøres på samme måde som for beregning af pensionstillæg.
 Ved opgørelsen af indtægtsgrundlaget tages der således  

 udgangspunkt i den seneste skattemæssige årsopgørelse, jf. lovens § 29,  

 stk. 1, nr. 2. Denne regel fraviges i de tilfælde, hvor indtægtsgrundlaget er  

 ændret i forhold til den seneste årsopgørelse, jf. lovens §§ 30 og 39.  

 Det  

 kan fx være tilfældet, hvis pensionisten først er blevet pensionist inden for  

 de seneste to år, hvis pensionisten har ændret status med hensyn til ægteskab  

 eller samliv  eller hvis pensionisten har haft ændringer i  

 indtægtsforholdene.  

 I sådanne tilfælde beregnes pensionen på grundlag af de ændrede eller  

 forventede fremtidige indtægtsforhold.
 Samlevende, som efter de før 1. marts 1999 gældende regler,  

 betragtes som enlige i forhold til opgørelsen af indtægtsgrundlaget,  

 betragtes  

 som samlevende i forhold til beregning/udbetaling af den supplerende  

 pensionsydelse.
Efter lovforslaget nedsættes det således opgjorte  

 indtægtsgrundlag med et fradragsbeløb.
Fradragsbeløbet udgør i alt 1.500 kr.  

 (2004-sats) for såvel enlige som for gifte/samlevende.
Det er således alene  

 indtægter ved siden af pensionen, som overstiger 1.500 kr., der vil medføre  

 nedsættelse af den supplerende pensionsydelse.
 Den supplerende pensionsydelse nedsættes med 100 pct. af  

 indkomstgrundlaget udover fradragsbeløbet, dvs. en krone for krone  

 aftrapning.  

 For folkepensionister, der er gift eller samlevende med en anden  

 folkepensionist, nedsættes den supplerende pensionsydelse for hver pensionist  

 med 50 pct. af parrets samlede indkomstgrundlag udover fradragsbeløbet.
 Folkepensionister, som har haft bopæl i Danmark i mindre end 40  

 år i optjeningsperioden, og som dermed ikke har optjent ret til fuld pension  

 men til et antal fyrretyvendedele af fuld folkepension, får nedsat den  

 beregnede supplerende pensionsydelse i forhold til det fastsatte antal  

 fyrretyvendedele.
Det foreslås, at der fastsættes et minimumsbeløb på 200 kr.,  

 således at en supplerende pensionsydelse under dette beløb ikke kommer til  

 udbetaling.
For folkepensionister, der er gift eller samlevende med en  

 folkepensionist, gælder minimumsbeløbet for hver af ægtefællerne.
Efter lovforslaget udbetales den supplerende pensionsydelse som  

 udgangspunkt uden ansøgning.
Kommunen undersøger, hvilke pensionister der er  

 berettiget til ydelsen og indhenter evt. supplerende oplysninger hos  

 pensionisten til brug for beregning af den supplerende pensionsydelse.
Hvis  

 pensionisten ikke ønsker at afgive de nødvendige oplysninger, udbetales den  

 supplerende pensionsydelse ikke.
Den supplerende pensionsydelse kommer efter forslaget til  

 udbetaling i januar måned.
Hvis en pensionist, der er berettiget til den  

 supplerende pensionsydelse, afgår ved døden inden udbetalingen har fundet  

 sted,  

 udbetales ydelsen til pensionistens dødsbo.
 Hvis kommunen ikke har modtaget de nødvendige oplysninger om  

 likvid formue og indtægtsgrundlag med henblik på at kunne foretage udbetaling  

 i  

 januar måned, udbetales den supplerende pensionsydelse, når de nødvendige  

 oplysninger er modtaget.
 Pensionister som mener, at de er berettiget til den supplerende  

 pensionsydelse, og som ikke i løbet af januar måned har modtaget henvendelse  

 fra kommunen herom, kan henvende sig til kommunen med henblik på at få  

 foretaget en beregning af, om de er berettiget til den supplerende  

 pensionsydelse.
For pensionister med bopæl i udlandet udøver Den Sociale Sikringsstyrelse  

 de beføjelser, som kommunerne har efter lov om social pension.
Det følger  

 heraf, at det er Den Sociale Sikringsstyrelse, der skal udbetale den  

 supplerende pensionsydelse til pensionister med bopæl i et andet EU/EØS-land.
 Endelig fremgår det af lovforslaget, at såvel den supplerende  

 pensionsydelse som fradragsbeløbet reguleres årligt med  

 satsreguleringsprocenten, og at beløbene afrundes til nærmeste beløb, der er  

 deleligt med 100.
Til § 2 Det foreslås, at loven træder i kraft den 1. januar 2004.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social pension,  

 jf. lovbekendtgørelse nr. 697 af 21. august 2002, som ændret ved § 2 i  

 lov nr. 1065 af 17. december 2002, lov nr. 1072 af 17. december 2002, lov nr.  

 1073 af 17. december 2002 og § 14 i lov nr. 394 af 28. maj 2003,  

 foretages  

 følgende ændringer:
 § 72 d.  

  

 Til folkepensionister, som inden den 1. januar 2003 er berettiget til  

 pension, jf. § 12, og som opfylder betingelserne i stk. 2-6, udbetales i  

 2003 en supplerende engangsydelse på op til 5.000 kr.
 Stk. 2.  

  

 Den  

 supplerende engangsydelse udbetales ikke, hvis pensionistens og en eventuel  

 ægtefælles eller samlevers samlede likvide formue overstiger formuegrænsen  

 for tildeling af helbredstillæg, jf. § 49, stk. 1, nr. 7. Den likvide  

 formue opgøres pr. 1. januar 2003 efter § 14 b, stk. 2 og 3, og  

 § 14 c på grundlag af de oplysninger, der efter skattekontrollovens  

 afsnit II senest er indberettet til skattemyndighederne, og på grundlag af  

 pensionistens  

 og en eventuel ægtefælles eller samlevers oplysninger om likvid formue.
 1.  


  

 § 72 d  

  

 affattes  

 således:
 »§ 72 d.  

  

 Til folkepensionister,  

 som inden den 1. januar i det pågældende år er berettiget til pension, jf.  

 § 12, og som opfylder betingelserne i stk. 2-6, udbetales en årlig  

 supplerende pensionsydelse på op til 5.100 kr.
 Stk. 2.  

  

 Den  

 supplerende pensionsydelse udbetales ikke, hvis pensionistens og en eventuel  

 ægtefælles eller samlevers samlede likvide formue overstiger formuegrænsen  

 for tildeling af helbredstillæg, jf. § 49, stk. 1, nr. 7. Den likvide  

 formue opgøres pr. 1. januar efter § 14 b, stk. 2 og 3, og § 14 c,  

 på grundlag af de oplysninger, der efter skattekontrollovens afsnit II senest  

 er indberettet til skattemyndighederne, og på grundlag af pensionistens og en  

 eventuel ægtefælles eller samlevers oplysninger om likvid formue.
Stk. 3.  

  

 Den  

 supplerende engangsydelse nedsættes på grundlag af pensionistens og en  

 eventuel ægtefælles eller samlevers samlede indtægter.
Den samlede indtægt  

 opgøres pr. 1. januar 2003 efter § 29, stk. 1 og 3-6, på grundlag af den  

 senest slutlignede indkomst eller på grundlag af den forventede fremtidige  

 indtægt, såfremt indtægtsgrundlaget er ændret mere end rent midlertidigt.
Stk. 3.  

  

 Den  

 supplerende pensionsydelse nedsættes på grundlag af pensionistens og en  

 eventuel ægtefælles eller samlevers samlede indtægter.
Den samlede indtægt  

 opgøres pr. 1. januar efter § 29, stk. 1 og 3-6, på grundlag af den  

 senest slutlignede indkomst eller på grundlag af den forventede fremtidige  

 indtægt, såfremt indtægtsgrundlaget er ændret mere end rent midlertidigt.
Den  

 opgjorte indtægt nedsættes med et fradragsbeløb på 1.500 kr.
 Stk. 4.  

  

 Den  

 supplerende engangsydelse nedsættes med 100 pct. af indtægtsgrundlaget efter  

 stk. 3, dog med 50 pct., hvis pensionistens ægtefælle eller samlever også har  

 ret til den supplerende engangsydelse.
 Stk. 5.  

  

 For  

 folkepensionister, der er berettiget til et antal fyrretyvendedele af fuld  

 folkepension efter § 5, stk. 2, nedsættes den beregnede supplerende  

 engangsydelse  

 i forhold til det fastsatte antal fyrretyvendedele.
 Stk. 6.  

  

 Den  

 supplerende engangsydelse udbetales ikke, hvis den beregnede engangsydelse er  

 mindre end 200 kr.
 Stk. 7.  

  

 Udgiften til den supplerende engangsydelse afholdes af staten.
 Stk. 4.  

  

 Den  

 supplerende pensionsydelse nedsættes med 100 pct. af indtægtsgrundlaget efter  

 stk. 3, dog med 50 pct., hvis pensionistens ægtefælle eller samlever også har  

 ret til den supplerende pensionsydelse.
 Stk. 5.  

  

 For  

 folkepensionister, der er berettiget til et antal fyrretyvendedele af fuld  

 folkepension efter § 5, stk. 2, nedsættes den beregnede supplerende  

 pensionsydelse i forhold til det fastsatte antal fyrretyvendedele.
 Stk. 6.  

  

 Den  

 supplerende pensionsydelse udbetales ikke, hvis den beregnede ydelse er  

 mindre end 200 kr.
 Stk. 7.  

  

 Den  

 supplerende pensionsydelse udbetales i januar måned, hvis kommunen har de  

 nødvendige oplysninger.
 Stk. 8.  

  

 De  

 beløb, der er nævnt i stk. 1 og stk. 3, reguleres én gang årligt den 1.  

 januar med satsreguleringsprocenten, jf. lov om en satsreguleringsprocent.  

 Reguleringen sker første gang den 1. januar 2005. Beløbene afrundes til  

 nærmeste kronebeløb, der kan deles med 100.
