 Under 9. januar 1951 er der imellem Danmark, Finland, Island, Norge og  

 Sverige afsluttet følgende, af Danmark den 14. februar 1951 ratificerede  

 konvention med tilhørende slutprotokol:
 Konvention mellem Danmark, Finland, Island, Norge og Sverige om  

 gensidig ydelse af hjælp til trængende.
 Hans Majestæt Kongen af Danmark, Republiken Finlands Præsident, Republiken  

 Islands Præsident, Hans Majestæt Kongen af Norge samt Hans Majestæt Kongen af  

 Sverige, som er kommet overens om at afslutte en konvention om gensidig  

 ydelse af hjælp til trængende, har udnævnt til deres befuldmægtigede:
 Hans Majestæt Kongen af Danmark:
Sin overordentlige og befuldmægtigede ambassadør i Stockholm Knud Aage  

 Monrad-Hansen; Republiken Finlands Præsident:
Republikens overordentlige gesandt og befuldmægtigede minister i Stockholm  

 Georg Achates Gripenberg; Republiken Islands Præsident:
dr.
Helgi P.
Briem; Hans Majestæt Kongen af Norge:
Norges charge d'affaires ad interim i Stockholm, ambassaderåd Henrik A.  

 Broch; og Hans Majestæt Kongen af Sverige:
Sin udenrigsminister, Hans Excellence Østen Unden, hvilke, behørigt befuldmægtigede, er kommet overens om følgende artikler:
 Artikel 1.
 Hvert af de kontraherende lande forpligter sig til at yde hjælp til  

 trængende statsborgere i de øvrige lande i overensstemmelse med  

 bestemmelserne i denne konvention.
 Lige med statsborgere i et af de kontraherende lande stilles i denne  

 konvention den, som tidligere har været statsborger i vedkommende land, og  

 som ikke har fået statsborgerret i noget andet land, og ligeledes den, der er  

 statsborger i et af landene, og som uden at miste denne statsborgerret bliver  

 statsborger i et andet land.
 Artikel 2.
 Ved hjælp forstås i denne konvention understøttelse og hjælp, som ydes i  

 henhold til gældende forsorgslov eller dertil svarende lov angående hjælp til  

 til trængende.
 Artikel 3.
 Hjælp ydes af vedkommende myndighed i opholdslandet på samme måde og efter  

 samme regler, som gælder for landets egne statsborgere.
 Artikel 4.
 Udgifterne ved hjælp i henhold til denne konvention skal i deres helhed  

 bæres af opholdelseslandet.
 Artikel 5.
 Er den ydede hjælp varig, kan opholdslandet efter de nærmere bestemmelser  

 i denne konvention kræve, at den trængende modtages i hjemlandet.
 Er hjælpen midlertidig, kan hjemsendelse kun kræves under forudsætning af,  

 at den trængende selv anmoder derom.
 Artikel 6.
Som varig hjælp anses i denne konvention hjælp, som både opholdslandets og  

 hjemlandets myndigheder mener vil blive nødvendig i mindst eet helt år,  

 regnet fra hjælpens begyndelse, eller som faktisk har været nødvendig i  

 mindst eet år.
Midlertidige afbrydelser i årets løb ændrer dog ikke hjælpens  

 karakter som varig.
 Al anden hjælp, som ydes i henhold til konventionen, betragtes som  

 midlertidig.
 Artikel 7.
Hvis en statsborger fra et af de kontraherende lande uafbrudt har boet  

 mindst 5 år i et andet af de kontraherende lande, kan dette land ikke kræve  

 ham hjemsendt på grund af hjælp, som måtte blive ydet ham, medens han fortsat  

 bor i landet.
Rent midlertidig fraværelse fra opholdslandet kommer herved  

 ikke i betragtning.
 Artikel 8.
Har den trængende i løbet af det i artikel 7 nævnte tidsrum i  

 opholdslandet nydt varig hjælp eller afsonet en frihedsstraf af mindst 60  

 dages varighed, anses tidsfristen for afbrudt.
Som udgangspunkt for  

 beregningen af en ny sådan tidsfrist tages det tidspunkt, da hjælpen ophørte  

 eller frihedsstraffen var afsonet.
 Artikel 9.
 Når artikel 7 kommer til anvendelse på en ægtemand, har hans hustru, hvis  

 hun bor i det samme land som manden, samme stilling i forhold til  

 konventionen som han.
Den nævnte stilling beholder hun efter mandens død, efter skilsmisse eller  

 efter mandens bortflytning fra landet.
Hvis artikel 7 ikke fandt anvendelse  

 på manden, medens hustruens stilling efter konventionen, selvstændig bedømt,  

 ville medføre, at den nævnte artikel kom til anvendelse på hende, vil hun  

 være at henføre under denne artikel.
 Artikel 10.
Et ægtebarn, som ikke har opnået 16 års alderen, har samme stilling efter  

 konventionen som sin fader og efter hans død eller forsvinden som moderen.  

 Efter forældrenes død beholde barnet denne stilling.
Dog kan hjemsendelse af  

 et barn under nævnte alder senere ske, men kun når vedkommende myndigheder i  

 begge lande er enige om, at sådan hjemsendelse vil tjene barnets tarv.
Det  

 samme gælder, såfremt artikel 7 ikke kan finde anvendelse på barnets  

 forældre, medens barnets stilling efter konventionen, selvstændig bedømt, vil  

 medføre, at sidstnævnte artikel finder anvendelse på barnet.
 Hvis forældrenes ægteskab er opløst ved skilsmisse, får barnet samme  

 stilling som den af forældrene, som har eller senest har haft  

 forældremyndigheden over barnet.
 Hvis barnet er født udenfor ægteskab, kommer alene moderens stilling i  

 betragtning.
 Når barnet har opnået 16 års alderen, bedømmes dets stilling efter det  

 antal år, i hvilke det uafbrudt har haft ophold i landet og således, at der  

 bortses fra al hjælp, der er ydet, inden det opnåede nævnte alder.
 Artikel 11.
 Hvis en enke, en fraskilt hustru eller en hustru, hvis mand er forsvundet,  

 er statsborger i opholdslandet eller var det, da ægteskabet blev indgået, kan  

 hun og de børn, som følger hende i henhold til artikel 10, ikke hjemsendes på  

 grund af ydet hjælp.
 Artikel 12.
 Er der efter foranstående artikler intet til hinder for, at den trængende  

 kan hjemsendes, skal det dog taget i betragtning, om de foreliggende  

 omstændigheder taler for, at hjemsendelse ikke bør finde sted.
Ved afgørelsen heraf skal humane hensyn i første række tages i  

 betragtning.
Som regel bør hjemsendelse undgås, såfremt  hjemsendelse  

 ville medføre adskillelse af nære pårørende,  såfremt den trængende  

 har nået en fremskreden alder og i længere tid har opholdt sig i landet,  

 eller såfremt hjemsendelse ikke kan finde sted uden skade for den  

 trængendes helbred.
 Artikel 13.
 Vil opholdslandet i anledning af ydet hjælp hjemsende den trængende,  

 retter det snarest mulig skriftlig henvendelse derom til hjemlandet.
 Henvendelse foretages af vedkommende socialministerium  

 (socialdepartementet) og rettes til det tilsvarende ministerium (departement)  

 i hjemlandet.
Henvendelsen skal såvidt muligt indeholde nøjagtige og pålidelige  

 oplysninger om den trængendes navn, fødselsår og -dag samt fødested, hans  

 forældres navn, fødselsår og -dag samt føde- og opholdssted, tidspunktet for  

 hans ankomst til opholdslandet og årsagen til hjælpen og dennes art og  

 omfang.
Henvendelsen skal være ledsaget af bekræftet afskrift af dokumenter,  

 der kan tjene til fastsættelse af den trængendes statsborgerforhold, eller i  

 mangel af andre oplysninger i så henseende.
Såfremt hjælpen er ydet på grund  

 af sygdom, skal henvendelsen være ledsaget af lægeerklæring om sygdommens art  

 og sandsynlige varighed.
 Artikel 14.
 Inden 60 dage efter modtagelsen af henvendelsen skal den myndighed i  

 hjemlandet, til hvilken henvendelsen er sket, til vedkommende myndighed i  

 opholdslandet have afsendt meddelelse om, hvorvidt den trængende vil blive  

 modtaget i hjemlandet.
 Hvis det under brevvekslingen mellem de ovennævnte myndigheder skulle vise  

 sig ønskeligt, kan sagen henvises til behandling ad diplomatisk vej.
 Artikel 15.
Opholdslandet besørger den trængendes hjemsendelse til det sted ved  

 grænsen, som vedkommende myndighed i hjemlandet anviser.
Stedet skal vælges  

 således, at der ikke pådrages opholdslandet ufornødne omkostninger.
Om  

 hjemsendelsesmåden samt tidspunktet for ankomsten til hjemlandet skal den  

 myndighed, som iværksætter hjemsendelsen, mindst 8 dage forinden  

 hjemsendelsen finder sted, afsende underretning direkte til den myndighed,  

 til hvilken den trængende ifølge hjemlandets bestemmelse skal afleveres.
 Hjemsendelse skal i alle tilfælde udsættes, indtil den kan foretages uden  

 fare for den trængendes eller andres helbred eller sikkerhed.
 Artikel 16.
 Overenskomster mellem de kontraherende lande om gensidig understøttelse og  

 hjemsendelse af trængende søfolk berøres ikke af denne konvention.
 Artikel 17.
 Denne konvention medfører ingen indskrænkning i de kontraherende landes  

 ret til frit at anvende der gældende almindelige bestemmelser angående  

 udlændinges ret til at opholde sig i vedkommende land; dog må anvendelsen  

 ikke ske således, at denne konvention omgås.
 Artikel 18.
 Denne konvention gælder ikke for Færøerne og Grønland og ej heller på  

 Svalbard ved anvendelse af artikel 7 ligestilles med ophold i Norge.
 Artikel 19.
 Denne konvention skal ratificeres, og ratifikationsdokumenterne skal  

 snarest muligt deponeres i det svenske udenrigsdepartement.
 Konventionen træder i kraft den første i den måned, som indtræffer nærmest  

 efter forløbet af en kalendermåned, regnet fra udvekslingen af  

 ratifikationsdokumenterne mellem de kontraherende lande.
 Samtidig med denne konventions ikrafttræden ophæves den mellem Danmark,  

 Finland, Norge og Sverige den 25. oktober 1928 afsluttede fattigkonvention.  

 Erstatning i medfør af sidstnævnte konvention for hjælp, ydet fra og med den  

 1. januar 1950, skal ikke kunne kræves.
 Artikel 20.
 Ønsker noget af de kontraherende lande at opsige konventionen, skal  

 skriftlig meddelelse herom tilstilles den svenske regering, som ufortøvet  

 skal underrette de andre kontraherende lande herom såvel som om den dato, da  

 meddelelsen indløb.
 Opsigelsen gælder alene det land, som har foretaget den, og har gyldighed  

 fra og med den første i den måned, som indtræffer, efter at der er forløbet  

 seks kalendermåneder fra den dag, da den svenske regering modtog meddelelse  

 om opsigelsen.
 Konventionen skal være deponeret i det svenske udenrigsdepartements arkiv,  

 og bekræftende afskrifter skal af departementet tilstilles hver af de  

 kontraherende landes regeringer.
 Til bekræftelse heraf har de respektive befuldmægtigede undertegnet denne  

 konvention.
 Udfærdiget i Stockholm, i et eksemplar på dansk, finsk, islandsk, norsk og  

 svensk, dog for det svenske sprogs vedkommende i to tekster, en for Finland  

 og en for Sverige, den 9. januar 1951.
K.
Monrad-Hansen.
 Slutprotokol.
 I tilslutning til undertegnelsen i dag af konventionen mellem Danmark,  

 Finland, Island, Norge og Sverige om gensidig ydelse af hjælp til trængende  

 har de befuldmægtigede for de kontraherende stater afgivet følgende  

 erklæring:
 Det har været de kontraherende staters hensigt at tilvejebringe  

 ligestilling mellem statsborgere fra de andre lande og landets egne  

 statsborgere med hensyn til hjælp til trængende.
 Til belysning af konventionens omfang har de enkelte lande tilkendegivet,  

 at efter den gældende lovgivning falder følgende ydelser ind under  

 konventionen:
 For Danmark:
 Hjælp i henhold til lov af 20. maj 1933 om offentlig forsorg, dog bortset  

 fra hjælp til kronisk syge i henhold til §§ 247-249 samt hjælp til børn i  

 henhold til § 130, stk. 1, nr. 1-3.
 For Finland:
 Fattighjælp samt sådan anden forsorgshjælp, der ydes i henhold til  

 børneværns-, løsgængeri-, alkoholist- og anden forsorgshjælp under  

 forudsætning af, at hjælpen ifølge loven anses for fattighjælp.
 For Island:
 Hjælp i henhold til forsorgsloven nr. 80 af 5. juni 1947.
 For Norge:
 Hjælp i henhold til forsorgsloven af 19. maj 1900.
 For Sverige:
 Hjælp i henhold til loven om fattighjælp af 14. juni 1918 samt hjælp i  

 henhold til § 29 i loven af 6. juni 1924 om samfundets børneforsorg.
 Angående fortolkningen af visse bestemmelser i konventionen er de  

 befuldmægtigede blevet enige om følgende:
 Vedrørende artikel 6: Dersom hjælpen består i huslejehjælp, anses  

 den som påbegyndt fra og med tidspunktet for lejeperiodens begyndelse.
 Som »midlertidig afbrydelse« anses afbrydelse i en periode på  

 under 90 dage.
 Vedrørende artikel 7: Angående betydningen af udtrykket  

 »midlertidig fraværelse« skal følgende synspunkter tages i  

 betragtning:
 Fraværelse på indtil 3 måneder anses for midlertidig i konventionens  

 forstand, for så vidt der ikke er sket hjemsendelse eller udvisning.
 Fraværelse i 6 måneder eller derover anses normalt for mere end  

 midlertidig fraværelse.
 Ved fraværelse på mellem 3 og 6 måneder skal der ved bedømmelsen af, om  

 denne skal anses for midlertidig eller ej, især tages hensyn til, om  

 vedkommende under fraværelsen havde til hensigt at vende tilbage til  

 opholdslandet, samt om og i hvilken udstrækning han under fraværelsen havde  

 bevaret tilknytning til opholdslandet.
 Efter samme synspunkter bedømmes også fraværelse på grund af sejlads med  

 fremmede fartøjer eller aftjening af værnepligt i hjemlandet.
 Sejlads med opholdslandets fartøjer betragtes ikke som fraværelse.
 Vedrørende artikel 7 skal endvidere påmønstring på dansk, finsk, islandsk,  

 norsk eller svensk skib betragtes som ligestillet med flytning til det  

 pågældende land, uanset om påmønstringen har fundet sted under fartøjets  

 ophold i et andet land.
 Denne slutprotokol træder i kraft samtidig med ovennævnte konvention og  

 skal have samme gyldighed og varighed som konventionen.
 Slutprotokollen skal være deponeret i det svenske udenrigsdepartements  

 arkiv, og bekræftede afskrifter skal af departementet tilstilles hver af de  

 kontraherende landes regeringer.
 Til bekræftelse heraf har de respektive befuldmægtigede undertegnet denne  

 slutprotokol.
 Udfærdiget i Stockholm, i et eksemplar på dansk, finsk, islandsk, norsk og  

 svensk, dog for det svenske sprogs vedkommende i to tekster, en for Finland  

 og en for Sverige, den 9. januar 1951.
K.
Monrad-Hansen.
 Hvilket herved bringes til almindelig kundskab, idet tilføjes at  

 ratifikationsdokumenterne er udvekslede den 26. februar 1951, således at  

 konventionen i medfør af art. 19 træder i kraft den 1. april 1951, dog at  

 erstatning for hjælp, ydet fra og med den 1. januar 1950 ikke kan kræves.
 Arbejds- og socialministeriet, den 4.  

 maj 1951.
 Poul Sørensen.
