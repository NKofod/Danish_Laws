 Under 1. december 1958 er der i Kairo udvekslet følgende noter mellem den  

 derværende danske ambassade og den Forenede Arabiske Republiks  

 udenrigsministerium:
KONGELIG DANSK AMBASSADE Kairo, den 1. december 1958.
 Deres excellence.
 Jeg har den ære at meddele Deres excellence, at den danske regering er  

 rede til med den Forenede Arabiske Republiks regering at afslutte en  

 overenskomst af følgende ordlyd vedrørende gensidig fritagelse for visse  

 skatter af luftfartsselskaber:
 Ved det i stk. 2 anvendte udtryk »danske luftfartsselskaber«  

 forstås danske luftfartsvirksomheder, hvis virkelige ledelse har sit sæde i  

 Danmark, og som drives af selskaber, af den danske regering eller af  

 selskaber, i hvilke regeringen har andel.
 Ved det i stk. 1 og 2 anvendte udtryk »drift af internationale  

 luftruter« forstås befordring i luften af passagerer, gods eller post  

 mellem den ene af de kontraherende parters territorium og den anden  

 kontraherende parts territorium eller et hvilket som helst andet lands  

 territorium.
 Såfremt den Forenede Arabiske Republiks regering godkendes ovenstående  

 bestemmelser, har jeg den ære at foreslå, at nærværende brev og Deres  

 Excellences svar af tilsvarende indhold betragtes som en overenskomst mellem  

 den danske regering og den Forenede Arabiske Republiks regering, der skal  

 have virkning med hensyn til indtægter, opstået fra og med den 1. januar  

 1957.
 Modtag, Deres excellence, forsikringerne om min mest udværkede højagtelse.
(sign.) Christian D.Holten Eggert Danmarks ambassadør hans Excellence hr.
Saleh Khalil, fungerende understatssekretær i udenrigsministeriet, Kairo.
UDENRIGSMINISTERIET Kairo, den 1. december 1958.
Hr.
Ambassadør; Jeg har den ære at anerkende modtagelsen af Deres brev af dags dato, der  

 lyder som følger:
(her følger teksten til den danske note) I besvarelse heraf har jeg den ære at meddele Dem, at den Forenede  

 Arabiske Republiks regering godkender indholdet af Deres ovennævnte brev,  

 samt at bekræfte, at Deres brev og nærværende svar udgør en overenskomst  

 herom mellem vore to regeringer.
 Modtag, hr. ambassadør, forsikringerne om min mest udmærkede højagtelse.
(sign.) Saleh Khalil fungerende understatssekretær i udenrigsministeriet hans Excellence hr.
Christian D.
Holten Eggert, Danmarks overordentlige og befuldmægtigede ambassadør, Kairo.
 Udenrigsministeriet, den 15. maj 1959.
 J.O. krag.
