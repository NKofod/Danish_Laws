 1. Finansministeriet har i cirkulære LP nr.036/85 af  

 25.juni 1985 meddelt, at der den 14.juni 1985 i henhold til § 45, stk.1, i  

 lov nr. 291 af 18.juni 1969 om tjenestemænd i staten, folkeskolen og  

 folkekirken er indgået nedenstående aftale med tjenestemændenes  

 centralorganisationer om de for staten tjenestemænd gældende ferieregler:
Retten til ferie § 1. Statens tjenestemænd har inden for ferieåret, der går fra 2. maj til  

 1. maj, ret til at holde ferie med løn i 2 1/2 arbejdsdag for hver måneds  

 tjeneste i løbet af det forudgående kalenderår (»optjeningsåret«).
Stk. 2.  Tjenestemænd, der er ansat inden for  

 optjeningsåret eller efter optjeningsårets udløb, og som har erhvervet  

 ferieret under anden beskæftigelse, er berettigede til at holde sådan  

 tilgodehavende ferie mod fradrag af 1/2080 (fra 1. januar 1987 1/2028) af  

 årslønnen for hver time, tjenestemanden skulle have udført tjeneste den  

 pågældende dag.
Såfremt der ikke for den pågældende dag har været fastsat en  

 bestemt arbejdstid, foretages fradrag for 8 timers (fra 1. januar 1987 7,8  

 timers) tjeneste.
 Tilsvarende regel finder anvendelse under eventuel tjenestefrihed uden løn  

 for tjenestemænd, som ved ansættelsen ikke har optjent ret til ferie.
 Stk. 3.  Ved opgørelse af tilgodehavende ferie  

 sidestilles fravær på grund af sygdom eller ferie med tjeneste i stillingen,  

 jfr. dog § 7, stk. 3.
Stk. 4.  Ved opgørelse af tilgodehavende ferie  

 sidestilles endvidere fravær på grund af ekstraordinær tjenestefrihed  

 (herunder barselorlov og adoptionsorlov uden løn i medfør af lov om  

 barselorlov) i perioder af højst 6 måneders varighed med tjeneste i  

 stillingen.
I de tilfælde, hvor tjenestefrihed er indrømmet med henblik på  

 gennemgang af en videreuddannelse, der efter styrelsens skøn er af betydning  

 for pågældendes beskæftigelse, medregnes dog perioder på til og med 1 år.  

 Hvis tjenestemanden har haft lønnet beskæftigelse i fraværsperioden,  

 fradrages feriegodtgørelse optjent herved i den løn, tjenestemanden oppebærer  

 under ferie.
 Stk. 5.  Tjenestemænd, der ved feriens afholdelse har  

 anden arbejdstid end i optjeningsåret, oppebærer løn under ferie med samme  

 brøkdel, som tjenesten i optjeningsåret har andraget.
Stk. 6.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, uden at dette er  

 blevet vederlagt som overarbejde, ydes for sådan tjeneste almindelig  

 feriegodtgørelse med 12 1/2 pct.
Der vil i så fald ikke samtidig heraf kunne  

 ydes særlig feriegodtgørelse ifølge § 6.
Tilrettelæggelse af ferien § 2. Ferien skal i videst muligt omfang gives samlet og i tidsrummet 2.  

 maj - 30. september.
Ved feriens tilrettelæggelse skal der inden for de  

 grænser, som tjenestens tarv kræver, tages størst muligt hensyn til  

 personalets ønsker.
Meddelelse om feriens placering gives så tidligt som  

 muligt.
Stk. 2.  Feriedage ud over 18 pr. år - herunder  

 forlænget ferie i henhold til stk. 3 - kan efter ansøgning, når afviklingen  

 skønnes forenlig med de tjenstlige forhold, sammenspares med henblik på  

 afvikling i sammenhæng senest inden 3 år efter udløbet af det ferieår, i  

 hvilket sammensparingen påbegyndes.
Den således sammensparede ferie kan  

 sammenlagt med den ordinære ferie i et enkelt ferieår maksimalt udgøre 11  

 uger, hvoraf højst 8 uger kan kræves afviklet i træk og efter styrelsens  

 nærmere bestemmelse fortrinsvis til afholdelse uden for ferieperioden.  

 Anmodning om sammensparing fremsættes i forbindelse med styrelsens  

 ferieplanlægning for det ferieår, hvori ferien normalt skulle være afholdt.  

 Tjenestemanden skal samtidig oplyse, i hvilket ferieår afvikling ønskes.  

 Tidspunktet for afvikling af sammensparet ferie fastlægges, jfr. stk. 1, 2.  

 pkt., senest 3 måneder før påbegyndelsen af det ferieår, i hvilket  

 afviklingen skal ske.
Sammensparet ferie kan ikke omdannes til kontant  

 godtgørelse og kan ikke give grundlag for ferieforlængelse efter stk. 3.  

 Ovenstående ordning gælder ikke for undervisningsområder og for andre  

 områder, hvor ferien afholdes i forbindelse med institutionslukning.
 Stk. 3.  Har der af tjenstlige grunde ikke kunnet  

 tildeles en tjenestemand mindst 18 feriedage inden for den i stk. 1 nævnte  

 periode, er den pågældende berettiget til i den øvrige del af ferieåret at  

 holde forlænget ferie efter følgende regler:
Er der i perioden 2. maj - 30. september holdt ferie i 12-17 dage.........., forlænges den resterende ferie med 2 dage 6-11 -  

 ..........., - - - - - 3 - 5 dage eller derunder, - - - - - 4 - Stk. 4.  Ferie uden for perioden 2. maj - 30. september  

 bør normalt ikke deles i mindre afsnit end 6 dage i sammenhæng.
 Stk. 5.  Er tjenesten tilrettelagt med 5 arbejdsdage om  

 ugen, indgår 1 arbejdsfri dag som afviklet ferie for hver 5 dage den  

 pågældende holder ferie.
 Dette gælder dog ikke særlige feriedage, der ydes som kompensation for  

 mistet helligdagsfrihed i henhold til § 13 i aftale af 4. juni 1981 om de for  

 statens tjenestemænd gældende arbejdstidsregler m.m.
 Stk. 6.  Helligdage i ferieperioden, der ville være  

 fridage for den pågældende, medregnes ikke som feriedage.
§ 3. for så vidt ganske særlige tjenstlige forhold gør sig gældende, kan  

 optjent ferie bortfalde et enkelt ferieår efter vedkommende styrelses  

 bestemmelse.
Bortfald af optjent ferie i to på hinanden følgende ferieår kan  

 kun undtagelsesvis finde sted og da kun med finansministeriets forudgående  

 samtykke.
 Stk. 2.  For bortfaldne feriedage gives i det  

 efterfølgende ferieår en tillægsferie af samme længde som den bortfaldne  

 ferie, således som denne opgøres efter bestemmelserne i § 2, stk. 3.
 Stk. 3.  Har tillægsferie som nævnt i stk. 2 ikke kunnet  

 gives, er tjenestemanden berettiget til en godtgørelse, som for hver  

 tilgodehavende feriedag udgør et beløb svarende til overarbejdsbetaling for 7  

 timer, beregnet efter den betalingssats, der er gældende umiddelbart efter  

 udløbet af det ferieår, i hvilket tillægsferien skulle være givet.  

 Godtgørelse udbetales senest 3 måneder efter udløbet af det ferieår, i  

 hvilket tillægsferien skulle være givet.
Sygdom under ferie § 4. Sygedage i ferien betragtes - med de i stk. 2 og 3 nævnte  

 undtagelser - som feriedage.
 Stk. 2.  En tjenestemand, der bliver syg før tidspunktet  

 for den aftalte feries begyndelse og stadig er sygemeldt, når ferien skal  

 påbegyndes, vil være berettiget til at få ferien suspenderet.
Stk. 3.  Når særlige omstændigheder taler derfor, kan  

 styrelsen endvidere tillade, at ferie også i andre tilfælde suspenderes under  

 sygdom.
Ved afgørelsen af, hvorvidt sådan suspension kan foretages, skal der  

 eksempelvis tages hensyn til, om sygdommen er af længere varighed, om den er  

 af alvorligere karakter, om den hindrer tjenestemanden i at udnytte ferien på  

 rimelig måde, eller om den skyldes tilskadekomst under udførelse af  

 tjenesten.
 Stk. 4.  Såfremt ferie eller feriedage suspenderes efter  

 stk. 2 eller 3, gives der tjenestemanden erstatningsferie på et for  

 afløsningen belejligt tidspunkt og uden tillægsferie, selv om ferien må  

 tildeles uden for perioden 2. maj - 30. september.
Militærtjeneste § 5. Tjenestemænd, der indkaldes til aftjening af værnepligt, er  

 berettiget til almindelig feriegodtgørelse, jfr. § 8, stk. 1, for den inden  

 indkaldelsen optjente, ikke afholdte ferie.
Efter genoptagelse af tjenesten  

 efter aftjent værnepligt er tjenestemanden berettiget til at holde den under  

 værnepligtsaftjeningen optjente ferie mod fradrag i lønnen som anført i § 1,  

 stk. 2.
Særlig feriegodtgørelse § 6. Ud over løn under ferie oppebærer tjenestemænd en særlig  

 feriegodtgørelse på 1 1/2 pct., som beregnes af samtlige i optjeningsåret  

 oppebårne indkomstskattepligtige beløb for tjenstligt arbejde, men med  

 fradrag af eventuelt sygdomsrisikobidrag samt særlig feriegodtgørelse.
 Stk. 2.  I tilfælde, hvor en tjenestemands ferie af  

 tjenstlige grunde bortfalder, og der ydes den pågældende en kontant  

 pengeerstatning herfor, jfr. § 3, stk. 3, bevares retten til den særlige  

 feriegodtgørelse.
Feriemæssig stilling ved afsked § 7. En tjenestemand, der afskediges med pension i henhold til kapitel 2  

 i lov om tjenestemandspension, skal før afskedigelsen holde den indtil  

 afskedigelsestidspunktet indtjente ferie.
Styrelsen kan dog i  

 undtagelsestilfælde efter forudgående forelæggelse for vedkommende minister  

 dispensere fra denne bestemmelse, såfremt særlige arbejdsmæssige forhold gør  

 sig gældende.
Tjenestemanden oppebærer, i forbindelse med afsked særlig  

 feriegodtgørelse, der er indtjent indtil afskedigelsestidspunktet, jfr. dog  

 stk.3.
 Stk. 2.  Har tilgodehavende ferie ikke kunnet afvikles  

 som anført i stk. 1, er tjenestemanden for en periode af samme længde som den  

 tilgodehavende ferie berettiget til en godtgørelse, der udgør forskellen  

 mellem den senest forud for afskedigelsen oppebårne løn og pensionen efter  

 eventuelt samordningsfradrag.
Stk. 3.  Ved opgørelse af tilgodehavende ferie medregnes  

 fravær på grund af sygdom umiddelbart forud for afskedigelsen ikke som  

 tjeneste.
Løn og andet vederlag, der er udbetalt under sådant fravær,  

 medtages ikke ved beregning af særlig feriegodtgørelse.
Stk. 4.  Retten til godtgørelse efter stk. 2 og særlig  

 feriegodtgørelse bortfalder, såfremt tjenestemanden umiddelbart forud for  

 afskedigelsen har været fraværende på grund af sygdom i 6 måneder eller  

 derover.
Særlig feriegodtgørelse, der er udbetalt til en tjenestemand i  

 fratrædelsesåret forud for meddelelsen om afsked, bortfalder dog ikke.
 Stk. 5.  Bestemmelserne i stk. 1 og 2 finder tilsvarende  

 anvendelse på tjenestemænd, der afskediges med ventepenge eller rådighedsløn.
§ 8. En tjenestemand, der fratræder sin stilling uden at være omfattet af  

 § 7, er berettiget til feriegodtgørelse med 12 1/2 pct. af lønnen for det  

 tidsrum, den på fratrædelsestidspunktet tilgodehavende ferie vedrører.
Ved  

 beregningen ses der dog bort fra løn, der er udbetalt under ferie i det  

 tidsrum, der danner grundlag for godtgørelsen.
 Stk. 2.  Bestemmelsen i stk. 1 finder tilsvarende  

 anvendelse på tjenestemænd, der opnår ekstraordinær tjenestefrihed af mere  

 end 6 måneders, henholdsvis 1 års, varighed, jfr. § 1, stk. 4.
 Stk. 3.  Retten til særlig feriegodtgørelse bortfalder i  

 det omfang, der ydes feriegodtgørelse i henhold til stk. 1.
 Stk. 4.  Feriegodtgørelse i henhold til stk. 1 udbetales  

 efter samme regler som feriegodtgørelse i henhold til ferieloven.
Feriemæssig stilling ved genindtræden i tjenesten § 9. En tjenestemand, der genindtræder i tjenesten efter afskedigelse med  

 ventepenge eller rådighedsløn eller begrundet i helbredsbetinget  

 utjenstdygtighed, har ret til at afholde fuld ferie med løn i det ferieår,  

 der følger efter det ferieår, hvori genindtrædelse sker.
 Stk. 2.  Ved genindtrædelse i perioden 2. maj - 31.  

 december har tjenestemanden herudover ret til i det løbende ferieår at  

 afholde ferie med løn i 2 1/2 arbejdsdag for hver fulde måned, der på  

 genindtrædelsestidspunktet resterer i kalenderåret.
 Stk. 3.  Har en tjenestemand i fraværsperioden haft  

 lønnet beskæftigelse, fradrages feriegodtgørelse optjent herved i den løn,  

 tjenestemanden oppebærer under ferie.
Specielle bestemmelser § 10. Foranstående bestemmelser kan ved aftale suppleres med særlige  

 regler for tjenestemænd i de enkelte styrelser.
Endvidere kan bestemmelserne  

 ved aftale fraviges for tjenestemænd, hvis arbejdsvilkår er af særlig  

 karakter, eller når andre særlige forhold måtte give grundlag herfor.
Ikrafttrædelses- og overgangsbestemmelser § 11. De hidtil gældende særlige feriebestemmelser for udsendte  

 tjenestemænd i udenrigstjenesten opretholdes, indtil aftale måtte blive  

 indgået.
§ 12. Denne aftale har virkning fra 1. juli 1985, men således at § 1,  

 stk. 4, alene finder anvendelse på tjenestefrihedsperioder påbegyndt ved  

 aftalens ikrafttræden eller senere.
Aftalen kan opsiges med 3 måneders  

 varsel, dog tidligst til 1. april 1987.
 Aftale af 7. maj 1981, som ændret ved aftale af 18. november 1981 om de  

 for statens tjenestemænd gældende ferieregler, ophæves.
 2. Bemærkninger til enkelte bestemmelser i aftalen:
 Ad § 1:
 For såvidt angår den i stk.4 nævnte feriegodtgørelse gælder, at det er den  

 fulde optjente feriegodtgørelse (uden fradrag af skat), der fratrækkes i den  

 for hele ferieperioden beregnede løn før fradrag af skat.
 Ad § 2:
 Tilladelse til at sammenspare ferie med henblik på senere afvikling gives  

 af vedkommende personelforvaltende myndighed.
 Ad § 3:
Bortfald af ferie et enkelt ferieår kan finde sted efter vedkommende  

 personelforvaltende myndigheds bestemmelse.
Eventuel indstilling om bortfald  

 af ferie i to på hinanden følgende ferieår indsendes til Forsvarsministeriet.
 Tillægsferie skal holdes efter den i det foregående optjeningsår optjente  

 normale ferie.
 Indstilling om udbetaling af godtgørelse for ikke afholdt tillægsferie  

 indsendes til Forsvarskommandoen og Hjemmeværnskommandoen for personel, der  

 er ansat under de respektive myndigheder, og til Forsvarsministeriet for  

 øvrigt personel.
 Vedrørende godtgørelse i henhold til stk. 3 for tjenestemænd, der aflønnes  

 efter skalatrin 36 og højere, bemærkes, at denne beregnes efter den for  

 tjenestemænd på skalatrin 35 fastsatte sats.
 Ad § 4:
 Tilladelse til, at ferie suspenderes under sygdom, gives af de  

 personelforvaltende myndigheder.
 Inden afgørelsen om eventuel suspension af ferie på grund af sygdom  

 træffes, skal spørgsmålet for så vidt angår civilt personel forelægges nævnet  

 for helbredsbedømmelser i tjenestemandssager og for så vidt angår militært  

 personel forelægges forsvarskommandolægen.
 Ad § 5:
Bestemmelsen finder alene anvendelse i forbindelse med fravær af mere end  

 1 måneds varighed.
Militærtjeneste af 1 måneds varighed eller derunder  

 behandles efter reglerne i § 1, stk.4, dog således at eventuel optjent  

 feriegodtgørelse fra tjenestefrihedsperioden indbetales til styrelsen under  

 afholdelse af ferie med løn det følgende ferieår.
 Ad § 6:
 Udbetaling af den særlige feriegodtgørelse vil kunne finde sted sammen med  

 lønudbetalingen i slutningen af april måned.
 Ad § 7:
 Indstillingen om dispensation i henhold til stk. 1 indsendes til  

 Forsvarskommandoen og Hjemmeværnskommandoen for personel, der er ansat under  

 de respektive myndigheder, og til Forsvarsministeriet for øvrigt personel  

 senest 3 måneder før afgangsdatoen.
 Udbetaling af godtgørelse i henhold til stk.2 sker ved de  

 regnskabspligtige myndigheders foranstaltning.
 Militære tjenestemænd, der afskediges på grund af alder før det 60. år,  

 samt vederlagslønnede pensionister, der fratræder sådan tjeneste før det 60.  

 år, kan frit vælge at afvikle tilgodehavende ferie inden afskedigelsen eller  

 modtage godtgørelse efter stk.2.
Ved beregning af godtgørelse i henhold til stk.2 vedrørende fratræden med  

 egenpension, uden at tilgodehavende ferie har været afholdt tages  

 udgangspunkt i 8/2080 (fra 1/1 1987 7,8/2028) af den umiddelbart forud for  

 afskedigelsen oppebårne årsløn for hver dag, den tilgodehavende ferie  

 andrager.
Beregningen foretages i øvrigt således, at der for hver fulde 6  

 tilgodehavende feriedage tillige udbetales godtgørelse for 1 fridag.
Der ydes  

 endvidere særlig feriegodtgørelse i henhold til § 6.
 Ad § 8:
 Feriegodtgørelse i henhold til stk. 1 udbetales til boet efter en  

 tjenestemand, der er afgået ved døden uden at have holdt den inden dødsfaldet  

 indtjente ferie.
 Til tjenestemænd, der afskediges med opsat pension, men for hvem der ved  

 fratrædelsen er rejst spørgsmål om tillæggelse af pension i henhold til  

 tjenestemandspensionslovens § 7, stk. 1, eller § 8, stk. 1, kan der i  

 forbindelse med fratrædelsen ydes feriegodtgørelse efter ferieaftalens § 8.  

 Udbetalingen er dog betinget af, at tjenestemanden erklærer sig indforstået  

 med, at der i tilfælde af tillæggelse af pension med virkning fra  

 afskedigelsen vil ske modregning i den efterbetalte pension, således at den  

 feriemæssige stilling ved afskedigelsen fastsættes i overensstemmelse med  

 ferieaftalens § 7, stk.2 - 4.
 Ad § 9:
 For såvidt angår den i stk.3 nævnte feriegodtgørelse gælder, at det er den  

 fulde optjente feriegodtgørelse (uden fradrag af skat), der fratrækkes i den  

 for hele ferieperioden beregnede løn før fradrag af skat.
 Ad § 10:
 Aftalen har ikke virkning for Færøerne.
 3. Feriebestemmelser for ikke-tjenestemænd.
a.
Kontraktansat civilt og militært personale, der aflønnes  med en  

 tjenestemandslignende løn, og elever, der uddannes til ansættelse i  

 medhjælperstilling, behandles efter de for  forsvarets officersskoler  

 behandles efter de for tjenestemænd i tjenestemænd i pkt. 1 og 2 fastsatte  

 regler.
Er der i kontrakten pkt.1 og 2 fastsatte regler. aftalt ferieregler,  

 der afviger fra de i pkt. 1 og 2 anførte, c.
Stampersonel for så vidt angår tjeneste inden for den følges dog de i  

 henhold til kontrakten aftalte regler, for så vidt  fastsatte uddannelsestid  

 (såvel mandlige som kvindelige de stiller de pågældende gunstigere end efter  

 reglerne i pkt.1 og konstabelelever) behandles efter de regler, der er  

 gældende for 2. værnepligtigt personel under den første samlede tjeneste for b.
Stampersonel for så vidt angår tjeneste udover den menige.  fastsatte  

 uddannelsestid, kontraktansatte officerer og elever på d.
Vederlagslønnede pensionister følger de for tjenestemænd i pkt. 1 og 2  

 fastsatte regler, idet den særlige feriegodtgørelse beregnes på grundlag af  

 den tillagte pension + det oppebårne vederlag.
e.
Officerer af reserven og stampersonel, der er antaget med  

  rådighedspligt, behandles efter ferieloven, idet de dels i henhold til  

 lovens § 14 anses for at holde ferie med løn på grundlag af det oppebårne  

 rådighedsvederlag (faste vederlag) og dels i henhold til lovens § 12  

 oppebærer almindelig feriegodtgørelse af den oppebårne lønning.
f.
Overenskomstansat civilt personel samt kontraktansat civilt  personale,  

 der aflønnes med en særligt fastsat løn, følger de i  

 overenskomsten/kontrakten fastsatte ferieregler.
Hvor der ikke er aftalt  

 andre ferieregler, behandles de efter ferielovens regler.
 Når personale, der ifølge ovenstående behandles efter ferielovens regler,  

 afgår med pension efter lov nr.82 af 12.marts 1970 om pensionering af civilt  

 personel m.v. i forsvaret, ydes der ved afgangen de pågældende  

 feriegodtgørelse, idet der for hver tilgodehavende feriedag fradrages 1/25 af  

 den umiddelbart efter afskedigelsen tilkendte månedlige pension.
g.
Time- og ugelønnede arbejdere følger de af forsvarets fabriksstyrelse  

 udsendte ferieregler.
h.
Der ydes feriegodtgørelse af timebetaling og cencorvederlag til  

  militære og civile timelærere og censorer ved forsvarets skoler m.v. efter  

 de i ferieloven fastsatte regler, uanset om de pågældende gennem ansættelse  

 andetsteds har adgang til ferie med løn eller feriegodtgørelse.
 Der ydes ikke feriegodtgørelse for foredragsvirksomhed o.l.
i.
For personel, tjenstgørende i udlandet, ved internationale stabe her i  

 landet samt i Grønland og på Færøerne, kan der fastsættes særlige  

 feriebestemmelser.
 4. I forbindelse med ferieafvikling/ferielukning bør  

 ansatte, der ikke har indtjent ret til under hele  

 ferieafviklingen/ferielukningen at holde ferie med løn eller  

 feriegodtgørelse, i muligt omfang søges beskæftiget på passende måde under  

 den del af ferieafviklingen/ferielukningen, som ikke dækkes af indtjent ret  

 til ferie med løn/feriegodtgørelse.
 Ovenstående gælder ikke ansatte, der som medlem af en stats- understøttet  

 arbejdsløshedskasse har opnået ret til feriedagpenge.
Det er en betingelse for udbetaling af feriedagpenge forud for feriens  

 afvikling, at arbejdsløshedskassen modtager begæringen herom senest 1 måned  

 forud for forventet udbetalingsdato.
Ferieplanlægningen bør derfor foretages  

 så betids, at ansatte, der skal have feriedagpenge, kan nå at fremsende  

 begæring herom til arbejdsløshedskassen mindst 1 måned forud for feriens  

 afvikling.
5. Bestemmelser om ferie i forbindelse med tiltrædelse/fratrædelse af tjeneste i en NATO-stab.
I modsætning til de danske regler om optjening og afvikling af ferie, jfr.  

 ovenfor pkt.1 - 3, sker afvikling af ferie ved en NATO-stab indenfor det  

 samme år, i hvilket ferien er optjent.
Som følge heraf fastsættes følgende  

 bestemmelser om samordning af de nævnte ferieregler indenfor de ferieår, hvor  

 tiltrædelse og fratrædelse finder sted:
I det ferieår, hvor tiltrædelse finder sted, nedsættes den efter de danske  

 regler i det foregående optjeningsår (1.januar - 31. december) optjente ferie  

 med 2 1/2 dag - for hver måned, der i det pågældende ferieår (2.maj - 1.maj)  

 vil blive udført tjeneste ved NATO-staben.
Den således nedsatte ferie  

 afvikles, inden tjenesten ved NATO-staben tiltrædes.
Eventuelle uafviklede  

 feriedage vil kunne holdes, efter at tjenesten i NATO er fratrådt.
 I det ferieår, hvor fratrædelse finder sted og i det følgende ferieår, har  

 den pågældende - uafhængig af de særlige NATO- ferieregler-ret til ferie  

 optjent efter de danske regler i det foregående optjeningsår, dog således at  

 disse feriedage nedsættes med 2 1/2 for hver måned, der på  

 fratrædelsestidspunktet er forløbet af ferieåret.
6. For personel til FN-tjeneste bortfalder den i pkt  

 2, Ad § 3, nævnte rapportering i forbindelse med bortfald af ferie i op til 2  

 år.
Ferie for dette personel udskydes til afvikling umiddelbart efter  

 hjemkomst fra FN-tjeneste ved den personelforvaltende myndigheds  

 foranstaltning.
 7. Nærværende feriebestemmelser er gældende fra den  

 1.juli 1985. Eventuelle tvivlsspørgsmål forelægges Forsvarsministeriet.
 8. Følgende bestemmelser ophæves:
- Kundgørelse for Forsvaret B. 14-1981 med senere ændringer i - Kundgørelse for Forsvaret B. 3-1982, pkt.5 og 6, - Kundgørelse for Forsvaret B. 5-1982, pkt.3, og - Kundgørelse for Forsvaret B.10-1982, pkt.4.
FMN 6.kt. 56.83-0 Hans Engell.
