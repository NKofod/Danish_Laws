Betænkning afgivet af Skatteudvalget den  

 17. maj 2000 Betænkning over Forslag til lov om  

 gevinstgivende spilleautomater Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
A/S Dyrehavsbakken, Carlsen, Peder Bodeval, Holstebro, Center Banko, Århus, Compu-Game A/S, Danmarks Restauranter & Cafeer, Dansk Automat Brancheforening, Dansk Ungdoms Fællesråd, HORESTA, Idrætshallens Byggeforening, Fredericia, Midtjysk Automatservice, Motorførernes Klub, Professor Olsen s Spilleland, Spilleland, Holbæk, Taxiklubbernes Samarbejdsudvalg og Tivoli, København.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Skatteministeren har under udvalgets arbejde med  

 lovforslaget oplyst følgende:
» For Dyrehavsbakkens teltholdere gælder en kongelig  

 resolution af 23. maj 1806, hvorefter der bl.a. kræves politimesterens  

 tilladelse til enhver virksomhed på Dyrehavsbakken, herunder også  

 opstilling af gevinstgivende spilleautomater.
Det er hensigten, at loven træder i stedet for den  

 kongelige resolution, for så vidt angår reguleringen af  

 gevinstgivende spilleautomater.
Justitsministeriet har intet at indvende  

 herimod. « Et mindretal (Socialdemokratiets, Centrum-Demokraternes og  

 Det Radikale Venstres medlemmer af udvalget) udtrykker forundring over, at  

 Venstre og Det Konservative Folkeparti stemmer imod lovforslaget, der er  

 fremsat med henblik på at regulere spilleautomatmarkedet.
Venstres og  

 Det Konservative Folkepartis holdning står i skærende kontrast  

 til de udtalelser, disse to partier tidligere er fremkommet med.
 Lovforslaget er efter Socialdemokratiets,  

 Centrum-Demokraternes og Det Radikale Venstres opfattelse det bedste  

 udgangspunkt for at bekæmpe det grå og sorte spillemarked.
 Socialdemokratiet, Centrum-Demokraterne og Det Radikale  

 Venstre lægger endvidere vægt på, at afgiften er udformet,  

 så der fortsat er gode muligheder for at understøtte  

 almenvelgørende aktiviteter.
 I øvrigt konstaterer Socialdemokratiet,  

 Centrum-Demokraterne og Det Radikale Venstre, at statsafgiften er helt  

 på linje med tilsvarende afgifter på øvrige spil, og at  

 lovforslaget fritager spilleområdet for moms, samt at staten  

 kompenserer kommunerne for mistet provenu som følge af, at den  

 kommunale afgift på spilleautomatområdet med lovforslaget  

 bortfalder.
 Herefter indstiller et mindretal  

 (Socialdemokratiets og Det Radikale Venstres medlemmer af udvalget)  

 lovforslaget til vedtagelse med de stillede ændringsforslag.
Et andet mindretal (Venstres og Det Konservative  

 Folkepartis medlemmer af udvalget) indstiller lovforslaget til  

forkastelse ved 3. behandling.
Mindretallet vil stemme for de stillede  

 ændringsforslag.
Venstre og Det Konservative Folkeparti er helt enige i det  

 formål med lovforslaget, som der bliver lagt op til i lovforslagets  

 bemærkninger, nemlig at stoppe det sorte spillemarked og skabe  

 lovlydige forhold på området.
Venstre og Det Konservative  

 Folkeparti tvivler dog på, at lovforslagets virkninger vil leve op til  

 det gode formål.
Afgiftssatsen for lovligt at drive gevinstgivende  

 spilleautomater vil efter lovforslaget blive sat for højt.
Dermed vil  

 lovændringen ødelægge det lovlige spillemarked i Danmark.
Venstre og Det Konservative Folkeparti finder, at  

 ændringsforslagene vil mildne konsekvenserne af lovforslaget og skabe  

 en marginal forbedring af vilkårene for den lovlige del af markedet.  

 Men det er slet ikke tilstrækkeligt til at skabe tålelige  

 vilkår.
Med ændringsforslagene fra skatteministeren bliver en  

 enkelt del af branchens eget kompromisforslag taget ud af dets  

 sammenhæng og brugt til at legitimere en meget høj afgift  

 på gevinstgivende spilleautomater.
Det kan på ingen måde være rigtigt, at  

 et indgreb mod en ulovlig del af spillemarkedet skal påføre de  

 lovlige udbydere urimelige vilkår.
Samtidig betyder de nye høje  

 afgifter, at sorte spillehaller m.v. vil blive drevet endnu mere lyssky,  

 hvormed staten ikke får noget provenu fra disse automater.
Venstre og Det Konservative Folkeparti ønsker  

 naturligvis at bekæmpe det sorte spillemarked.
Men det kan gøres  

 meget enkelt ved at gennemføre den kontroldel af lovforslaget, som  

 alle parter er enige i, således at de enkelte spilleautomater skal  

 være elektronisk opkoblet til en fælles enhed under Told og Skat.
Venstre og Det Konservative Folkeparti afviser  

 lovforslaget, da Venstre og Det Konservative Folkeparti opfatter det som  

 endnu et forsøg på at skabe ekstra provenu i statskassen.
Og  

 hvis dette ønskes, må forsøg på at skabe  

 ekstraindtægter til staten ske ved dets rette navn og ikke  

 fordækt.
 Et tredje mindretal (Socialistisk Folkepartis  

 medlem af udvalget), vil redegøre for sin stilling til lovforslaget og  

 de stillede ændringsforslag ved 2. behandling.
Et fjerde mindretal (Dansk Folkepartis medlem af  

 udvalget) vil redegøre for sin stilling til lovforslaget ved 2.  

 behandling.
Mindretallet vil stemme for de stillede  

 ændringsforslag.
Dansk Folkeparti finder, at de indsigelser, der er  

 fremkommet under udvalgsbehandlingen af lovforslaget navnlig  

 vedrørende afgiftens højde, må anses for delvis  

 imødekommet.
Hvorvidt denne imødekommelse er  

 tilstrækkelig for Dansk Folkeparti, vil fremgå af Dansk  

 Folkepartis redegørelse ved 2. behandling.
Et femte mindretal (Centrum-Demokraternes medlem af  

 udvalget) vil redegøre for sin stilling til lovforslaget ved 2.  

 behandling.
Mindretallet vil stemme for de stillede  

 ændringsforslag.
 Et sjette mindretal (Enhedslistens medlem af  

 udvalget) vil redegøre for sin stilling til lovforslaget og de  

 stillede ændringsforslag ved 2. behandling.
Et syvende mindretal (Kristeligt Folkepartis medlem  

 af udvalget) indstiller lovforslaget til vedtagelse med de under nr. 1  

 og 7-13 stillede ændringsforslag.
Mindretallet vil stemme imod de under  

 nr. 2-6 stillede ændringsforslag.
Kristeligt Folkeparti ønsker en så restriktiv  

 spilleautomatlov som muligt.
Da lovforslagets formål er at  

 bekæmpe det ulovlige spilleautomatmarked og skabe grundlag for, at  

 automatspillet i den grå-sorte zone bortfalder, kan Kristeligt  

 Folkeparti støtte lovforslaget.
 Et ottende mindretal (Frihed 2000 s medlem af  

 udvalget) indstiller lovforslaget til vedtagelse med de stillede  

 ændringsforslag.
Ændringsforslag Af	skatteministeren, tiltrådt af et flertal (S, V,  

 KF, DF, CD, RV, KRF og FRI):
Til § 2 1) I stk. 2 ændres »i penge« til: »i penge eller i spillemønter,  

 der kan kræves omvekslet til penge«.
 Af	skatteministeren, tiltrådt af et flertal (S, V,  

 KF, DF, CD, RV og FRI):
Til § 23 2) I stk. 1 ændres »45 pct.« til: »40 pct.« 3) I stk. 2 ændres »25.000 kr.« til:  

»30.000 kr.« 4) I stk. 3 ændres »125.000 kr.« til:  

»250.000 kr.« Til § 24 5) I stk. 1 ændres »25 pct.« til: »20 pct.« 6) I stk. 2 ændres »125.000 kr.« til:  

»250.000 kr.« Af	skatteministeren, tiltrådt af et flertal (S, V,  

 KF, DF, CD, RV, KRF og FRI):
Til § 25 7) I stk. 1, 1. pkt., udgår »fra spillehallens drift«.
 8) Stk. 1, 2. pkt., affattes  

 således:
» Til § 28 9) I stk. 2 ændres »den nævnte frist« til: »den i  

 opkrævningslovens § 2, stk. 2, nævnte frist«.
Til § 29 10) Efter stk. 1 indsættes som nyt stykke:
» Til § 44 11) I stk. 2 ændres »den i stk. 1 nævnte frist« til: »fristen den  

 31. december 2001, jf. stk. 1«.
Til § 46 12) I den under nr. 1 foreslåede affattelse af  

§ 26 i lov om restaurationer og hotelvirksomhed, jf.  

 lovbekendtgørelse nr. 203 af 31. marts 1998, indsættes efter  

 stk. 1 som nyt stykke:
» Stk. 2 bliver herefter stk. 3.
 13) I den under nr. 1 foreslåede affattelse af  

§ 26 i lov om restaurationer og hotelvirksomhed, jf.  

 lovbekendtgørelse nr. 203 af 31. marts 1998, udgår i stk.  

 2, der bliver stk. 3 »optræden for offentligheden,«.
Bemærkninger Til nr. 1-11 Med fremsættelsen af lovforslaget var det  

 regeringens hensigt, at det grå-sorte spil på  

 spilleautomatområdet kom frem i lyset og blev gjort hvidt.
Dette er  

 stadig regeringens hensigt, og midlerne hertil er et velkontrolleret marked  

 med ensartede regler og adgang til kontantspil.
I de mange henvendelser til Skatteudvalget er det  

 gået igen, at reguleringen af markedet med tilladelsessystem og  

 opkobling til kontrolcomputer er sundt og godt for udviklingen af det  

 fremtidige spilleautomatmarked.
Men det har også været et  

 gennemgående træk, at lovforslagets afgiftssatser er for  

 høje og vil gøre det vanskeligt at opretholde den  

 fornødne indtjening i branchen, således at omsætning vil  

 søge over på det grå-sorte marked - stik imod regeringens  

 ønske om at skabe et reelt alternativ til dette spillemarked.
Herved ville mistes indtægter, som stat og kommune i  

 dag får fra området, ligesom det forventede provenu i L 268 ikke  

 kunne realiseres.
Der kan her henvises til henvendelserne fra Dansk Automat  

 Brancheforening (L 268 - bilag 13 og 19), Compu-Game i Esbjerg (L 268 - bilag  

 18) og HORESTA (L 268 - bilag 12).
 Dansk Automat Brancheforening foreslår i sine  

 henvendelser specifikt, at afgiften nedsættes fra 45 pct. til 40 pct.  

 (dog minimum 25.000 kr. i afgift om måneden for spillehaller), eller  

 alternativt at alle ekstraomkostninger fjernes svarende til 3 pct., og at  

 progressionsgrænsen ophæves.
 Det er regeringens grundholdning, at der ikke skal kunne  

 tjenes store beløb ved spilleautomatvirksomhed, men dog være  

 sådanne vilkår, at der er basis for en rimelig indtjening,  

 så der sikres eksistensen af et velreguleret marked som alternativ til  

 det grå-sorte spil.
På denne baggrund foreslås det, at  

 afgiftsstrukturen i lovforslaget lempes.
Grundafgiften på 45 pct.  

 foreslås nedsat til 40 pct., og progressionsgrænserne for  

 såvel restaurationsautomaterne som spillehallerne hæves, jf. boks  

 1, hvori de foreslåede ændringer er vist.
Boks 1. Afgiftssatser m.v. efter L 268 og L 268 + ÆF L 268 L 268 + ÆF Restauranter Proportional sats, pct.
45 40 Progressiv sats, pct.
30 30 Progressionsgrænse pr. md, kr.
25.000 30.000 Spillehaller Proportional sats, pct.
45 40 Progressiv sats, pct.
30 30 Progressionsgrænse pr. spillested pr. md., kr.
125.000 250.000 Forhøjelse pr. automat pr. md. indtil 50 automater, kr.
3.000 3.000 Forhøjelse pr. automat pr. md. ud over 50 automater, kr.
1.500 1.500 Det er regeringens forhåbning med  

 ændringsforslagene og imødekommelse af branchens kritik, at  

 dette vil medvirke til et reelt alternativ til det grå-sorte spil,  

 således som det vurderes at være tilfældet i Dansk Automat  

 Brancheforenings henvendelse (L 268 - bilag 19).
 Når det fra regeringens side fastholdes, at der skal  

 være et vist progressivt element i beskatningen af spilleautomater,  

 skal det ses i lyset af, at incitamentet til opstilling af ekstra automater  

 herved  må antages at blive reduceret, og at staten og de almennyttige  

 formål sikres et provenu ved særlig store  

 spilleomsætninger.
 Den foreslåede forhøjelse af bundfradraget  

 for spillehaller fra 125.000 kr./md. eller 1,5 mio. kr. årligt til  

 250.000 kr./md. eller 3 mio. kr. årligt indebærer, at en  

 spillehal med 50 automater først skal betale progressiv afgift ved en  

 bruttospilleindtægt på over 4,8 mio. kr., eller når hver  

 automat i gennemsnit har indspillet knap 100.000 kr.
 For en restauration indebærer forhøjelsen, at  

 den progressive afgift først sætter ind ved en  

 bruttospilleindtægt over 360.000 kr. svarende til en gennemsnitlig  

 bruttospilleindtægt pr. automat på 120.000 kr. for en  

 restauration med 3 automater.
Med i billedet hører også, at det har vist  

 sig vanskeligt at få et samlet overblik over omkostningsniveauet i  

 branchen, hvilket gør det svært at fastlægge et passende  

 afgiftsniveau, der dels giver plads til en rimelig indtjening, dels sikrer  

 staten sin del af omsætningen.
Derfor har regeringen med  

 ændringsforslagene valgt at lægge sig tæt op ad Dansk  

 Automat Brancheforenings forslag til afgiftsniveau.
 Provenumæssige konsekvenser.
 I tabel 1 er vist skøn for provenuvirkningen af L  

 268 og af L 268 + ændringsforslagene (ÆF) i 2001-2004, hvor de  

 nuværende spilleautomater udfases og de nye etableres.
 Samlet skønnes ændringsforslagene i forhold  

 til L 268 at medføre et mindreprovenu til staten på ca. 20 mio.  

 kr. i 2001 voksende til ca. 35 mio. kr. i 2002.
For finansåret 2001 skønnes mindreprovenuet  

 af ændringsforslagene til ca. 20 mio. kr.
Den samlede  

 finansårsvirkning af L 268 + ÆF i 2001 skønnes til et  

 merprovenu på ca. 80 mio. kr.
På sigt skønnes merprovenuet  

 til 125 mio. kr.
Provenuskønnene er behæftet med betydelig  

 usikkerhed.
 Tabel 1. Provenumæssige konsekvenser for L 268 og L 268 +  

 ændringsforslag.
Gældende regler L 268 og L 268+ÆF 2001 2002 2003 2004 Ca. mio. kr.
1. Moms 100 50 15 10 0 2. Kommunal stykafgift 125 75 25 20 0 3. Ny statsafgift L 268 1) - 200 385 385 385 I alt L 268 (1+2+3) 225 325 425 415 385 4. Ny statsafgift L 268 + ÆF 1) - 180 350 350 350 I alt L 268 + ÆF (1+2+4) 225 305 390 380 350 ÆF (4 ÷ 3) - -20 -35 -35 -35 Provenugevinst af L 268 + ÆF i forhold til gældende regler - 80 165 155 125 1) Ekskl. 1 pct. af bruttospilleindtægten til  

 forskning i og bekæmpelse af ludomani og inkl. provenu af  

 lønsumsafgiften.
 Afgiftslempelsen påvirker ikke statens provenu fra  

 spillehallerne, da det forudsættes, at den del af afgiften, der  

 overstiger 30 pct. af bruttospilleindtægten, kanaliseres tilbage som  

 udlodning til lokale almennyttige formål.
Ved ændringsforslagenes satsnedsættelse til 40  

 pct. og forhøjelse af progressionsknækket tilføres  

 branchen ca. 55 mio. kr. i forhold til lovforslagets regler.
Heraf kommer ca.  

 20 mio. kr. fra afgift ud over 30 pct.
Dette beløb tilfalder  

 spillehallerne.
Hvorvidt beløbet udloddes afhænger nok af, om  

 spillehallen drives som støtteforening eller erhvervsmæssigt.  

 Ca. 35 mio. kr. tilfalder restaurationsområdet svarende til statens  

 nettoprovenutab, jf. tabel 2. Fordelingen skal ses i lyset af, at ca. 60 pct.  

 af bruttospilleindtægten skønnes at ligge på  

 restaurationsområdet.
Tabel 2. Provenutab og udlodningsbeløb ved L 268 og L 268 +  

 ÆF i 2002. 1) Ny bruttostatsafgift Heraf progressiv afgift Afgift ud over 30 pct. 2) Nettostatsafgift efter udlodning 1) Mindreprovenu for staten Ca. mio. kr.
 Ca. mio. kr.
L 268 430 20 50 380 - L 268 + ÆF 375 10 30 345 35 1) Ekskl. lønsumsafgift på ca. 5 mio. kr.
 2) Kun spillehaller kan udlodde.
 I tabel 3 er vist den maksimale afgiftsreduktion som  

 følge af ændringsforslagene for spillehaller, hvis  

 forhøjelsen af bundfradraget udnyttes fuldt ud.
 Tabel 3. Virkning af forhøjelse af bundfradrag for  

 spillehaller.
ÆF Kr.
 Forhøjelse af bundfradrag pr. md.
125.000 Forhøjelse af bundfradrag pr. år.
1.500.000 Progressiv sats, pct.
30 Forøgelse af overskud ved fuld udnyttelse pr. år 450.000 Ved en forhøjelse af bundfradraget pr. md. med  

 125.000 kr. er den maksimale afgiftsreduktion 450.000 kr. pr. år.  

 Hertil skal lægges virkningen af satsnedsættelsen fra 45 pct. til  

 40 pct.
 For en restauration er den maksimale reduktion 18.000 kr.  

 ved forhøjelse af bundfradraget tillagt virkningen af  

 nedsættelsen af satsen til 40 pct.
Eksempler på virkning af ændringsforslaget.
Lovforslagets  

 eksempler.
 I forhold til lovforslagets eksempler forbedres resultatet  

 for restaurationsautomaterne som følge af  

 ændringsforslaget med 3.750 kr. ved en automat og med 15.000 kr. ved 3  

 automater, jf. tabel 4 og 5.
 Tabel 4. Eksempler på virkningen af L 268 og L 268 + ÆF for  

 enkeltstående spilleautomat i restauration.
 Bruttospilleindtægt på 75.000 kr.
Afskrivningsperiode 2 år 4 år Ændring ifht.
L 268 L 268 L 268 + ÆF L 268 L 268 + ÆF Kr.
 Kr.
 Kr.
 Kr.
 Kr.
Ny statsafgift 33.750 30.000 33.750 30.000 ÷ 3.750 Overskud 4.000 7.750 14.000 17.750 3.750 Tabel 5. Eksempler på virkningen af L 268 og L 268 + ÆF for  

 restauration med 3 spilleautomater.
 Bruttospilleindtægt på 300.000 kr.
Afskrivningsperiode 2 år 4 år Ændring ifht.
L 268 L 268 L 268 + ÆF L 268 L 268 + ÆF Kr.
 Kr.
 Kr.
 Kr.
 Kr.
Ny statsafgift 135.000 120.000 135.000 120.000 ÷ 15.000 Overskud 62.500 77.500 92.500 107.500 15.000 For spillehallerne er afgiftslempelsen i forhold  

 til L 268 på 155.000 kr. ved 25 automater og 322.500 kr. ved 50  

 automater.
Det betyder bl.a., at resultatet for en spillehal med 25 automater  

 og højt omkostningsniveau stort set kommer i balance, jf. tabel 6.
For begge spillehaller i tabel 6 og 7 betyder  

 forhøjelsen af progressionsgrænsen, at de ikke længere  

 betaler progressiv afgift, men alene en afgift på 40 pct. af  

 bruttospilleindtægten.
Der er således reelt tale om en  

 afskaffelse af progressionen, svarende til branchens ønsker.
For spillehallen med 25 automater og en  

 bruttospilleindtægt på 2,5 mio. kr. kan omsætningen stige  

 med 1,4 mio. kr. eller med over 50 pct., før der skal betales  

 progressiv afgift.
For spillehallen med 50 automater og en  

 bruttospilleindtægt på ca. 3,8 mio. kr. skal  

 omsætningsforøgelsen være ca. 1 mio. kr. eller knap 30  

 pct.
 Tabel 6. Eksempler på virkningen af L 268 og L 268 + ÆF for  

 spillehal med 25 automater.
 Bruttospilleindtægt på 2.500.000 kr.
Omkostningsniveau 1 1) Omkostningsniveau 3 2) L 268 L 268 + ÆF L 268 L 268 + ÆF Kr.
 Kr.
 Kr.
 Kr.
Ny statsafgift 1.155.000 1.000.000 1.155.000 1.000.000 Overskud 230.650 385.650 -124.350 30.650 Evt. udlodning til almennyttige formål Afgift over 30 pct.
405.000 250.000 405.000 250.000 5 pct.
Egenbetaling 21.316 13.158 21.316 13.158 Øvrigt overskud til udlodning 209.334 372.492 - 17.492 Potentiel udlodning i alt 635.650 635.650 426.316 280.650 1) Lavt omkostningsniveau, jf.
L 268, s. 14 2) Højt omkostningsniveau, jf.
L 268, s. 14 Af tabel 6 fremgår, at afgiften over 30 pct. af  

 bruttospilleindtægten, der kan udloddes til lokale almennyttige  

 formål, falder med 155.000 kr., svarende til afgiftsreduktionen.
Hvis  

 der er tale om en spillehal, der fungerer i foreningsregi og udlodder hele  

 sit overskud, vil udlodningsbeløbet være uændret, jf.  

 spillehallen med 25 automater og lavt omkostningsniveau.
Spillehallen med 50 automater og højt  

 omkostningsniveau får formindsket underskuddet på driften med  

 322.500 kr., svarende til afgiftsreduktionen.
Afgiften over 30 pct. af  

 bruttospilleindtægt falder tilsvarende.
 Tabel 7. Eksempler på virkningen af L 268 og L 268 + ÆF for  

 spillehal med 50 automater.
 Bruttospilleindtægt på 3.750.000 kr.
Omkostningsniveau 1 1) Omkostningsniveau 3 2) L 268 L 268 + ÆF L 268 L 268 + ÆF Kr.
 Kr.
 Kr.
 Kr.
Ny statsafgift 1.822.500 1.500.000 1.822.500 1.500.000 Overskud 331.300 653.800 -513.700 -191.200 Evt. udlodning til almennyttige formål Afgift over 30 pct.
697.500 375.000 697.500 375.000 5 pct.
Egenbetaling 36.711 19.737 36.711 19.737 Øvrig overskud til udlodning 294.589 634.063 - - Potentiel udlodning i alt 1.028.800 1.028.800 734.211 394.737 1) Lavt omkostningsniveau, jf.
L 268, s. 14 2) Højt omkostningsniveau, jf.
L 268, s. 14 Ad nr. 1 Det foreslås at ændre bestemmelsen,  

 således at kontantgevinster enten kan udbetales i kontanter eller i  

 spillemønter, der kan kræves omvekslet til kontanter.
 Virksomhedernes omkostninger bliver herved mindre som  

 følge af, at kapital ikke behøver at blive bundet i  

 automaterne.
 Endvidere mindskes risikoen for indbrud i automater i de  

 tilfælde, hvor automaterne ejes af opstillere og derfor ikke inden  

 lukketid kan tømmes af restauratører og spillehalsejere.
Ad nr. 2-4 Det foreslås, at afgiften af automater med  

 kontantgevinster nedsættes fra 45 pct. til 40 pct.
Det foreslås  

 endvidere, at progressionsknækket for restauranter forhøjes fra  

 25.000 kr. til 30.000 kr. og for spillehaller fra 125.000 kr. til 250.000  

 kr.
Ad nr. 5 og 6 Det foreslås, at afgiften af automater med andre  

 gevinster end penge nedsættes fra 25 pct. til 20 pct.
Det  

 foreslås endvidere, at progressionsknækket forhøjes fra  

 125.000 kr. til 250.000 kr.
Ad nr. 7 Det foreslås, at det ikke skal være et krav,  

 at en spillehal skal have et overskud for at kunne udlodde midler til lokale  

 velgørende formål.
Det medfører, at en spillehal kan  

 udlodde midler med nedslag i afgiften til følge, selv om spillehallen  

 f.eks. i opstartsperioden har underskud.
Ad nr. 8 Dansk Tipstjeneste vil efter lovforslagets § 11 på  

 tilsvarende måde som andre selskaber kunne få tilladelse til at  

 drive spillehaller.
For at Tipstjenestens virksomhed med spillehaller skal  

 ske på lige konkurrencevilkår med andre selskaber, foreslås  

 det, at selskabets virksomhed med drift af spillehaller skal finde sted i et  

 datterselskab.
Det overskud med spilleautomatvirksomhed, som fremkommer i  

 et datterselskab, skal overføres til Dansk Tipstjeneste A/S med  

 henblik på udlodning til overskudsmodtagerne efter tips- og lottolovens  

 § 6 A.
I de tilfælde, hvor Tipstjenestens overskud er så stort,  

 at det maksimale udlodningsbeløb nås, vil et resterende overskud  

 skulle overføres til finanslovens indtægtsbudget efter tips- og  

 lottolovens § 7 A.
Ad nr. 9 Den foreslåede ændring skyldes, at henvisning  

 til opkrævningslovens § 2, stk. 2, ved en fejl er faldet ud af  

 lovforslaget.
Ad nr. 10 Med ændringsforslagets 1. og 2. pkt.  

 præciseres det, at udlodning til lokale velgørende formål  

 opgøres for hver afgiftsperiode, men at fradrag i afgiften  

 først kan finde sted, når det velgørende formål har  

 modtaget midlerne.
Endvidere foreslås det, at Tipstjenestens  

 datterselskab anses for at have foretaget udlodning, når  

 udlodningsbeløbet er sendt til Danske Tipstjeneste A/S.
Udlodning af  

 overskud fra Dansk Tipstjeneste finder sted efter regnskabsårets  

 afslutning.
Ved at anse midlerne for udloddet ved oversendelse til  

 Tipstjenesten stilles datterselskabet lige med andre selskaber, der  

 udlodder.
Ad nr. 11 Der er tale om en præcisering af tidspunktet for,  

 hvornår spillemyndigheden kan forlænge opstillinger af automater  

 i restauranter efter gældende regler.
Til nr. 12 og 13 Ved cirkulæreskrivelse af 11. august 1995 har  

 Justitsministeriet fastsat vilkår for politiets meddelelse af  

 tilladelse til offentlig optræden med striptease eller anden form for  

 nøgendans i blandt andet restaurationer, jf. restaurationslovens § 26,  

 stk. 7. Cirkulæreskrivelsen indeholder et absolut forbud mod, at  

 børn under 18 år medvirker.
I Justitsministeriets lovforslag nr. 281 fremsat den 27.  

 april 2000 er det forudsat, at politiet ved meddelelse af tilladelse til  

 optræden for offentligheden i restaurationer skal stille vilkår  

 om, at børn under 18 år ikke må medvirke ved pornografiske  

 forestillinger.
Justitsministeriets lovforslag tjener blandt andet til  

 opfyldelse af en konvention om forbud mod og omgående indsats til  

 afskaffelse af de værste former for børnearbejde, som er  

 vedtaget af Den Internationale Arbejdsorganisation (ILO- konvention nr.  

 182).
 Det er på denne baggrund nødvendigt, at  

 restaurationsloven fortsat indeholder en bestemmelse om, at optræden  

 for offentligheden kun må ske med politiets tilladelse.
