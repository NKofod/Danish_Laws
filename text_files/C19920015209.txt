Cirkulære om brevstemmeafgivning til menighedsrådsvalg (til biskopperne) I medfør af §§ 26, stk. 8, og 27 i lov om valg til menighedsråd fastsættes  

 følgende regler om brevstemmeafgivning til menighedsrådsvalget tirsdag den  

 10. november 1992.
Stemmeberettigede Berettigede til at stemme pr. brev er vælgere, der er forhindret i at møde  

 frem på afstemningsstedet i det tidsrum, afstemningen finder sted.
Tidsrum Stemmeafgivning pr. brev kan finde sted i de sidste 3 uger før valgets  

 afholdelse, dog senest 3. sidste hverdag før valgdagen.
Da valgdagen er  

 fastsat til tirsdag den 10. november 1992, kan stemmeafgivning finde sted i  

 tidsrummet fra tirsdag den 20. oktober til og med fredag den 6. november  

 1992.
Stemmeafgivning Stemmeafgivning sker ved indsendelse af brevstemme til menighedsrådet i  

 den menighedsrådskreds, hvor vælgeren er optaget på valglisten.
Vælgeren må  

 selv skaffe sig oplysning om de kandidater, der er opstillet i den pågældende  

 menighedsrådskreds.
Stemmemateriale Ved stemmeafgivning skal anvendes stemmemateriale, der er fremstillet af  

 Kirkeministeriet.
Dette materiale, der består af en stemmeseddel med  

 tilhørende konvolut, følgebrev og yderkuvert, udleveres af stemmemodtageren.
Kontrol Stemmemodtageren skal ikke undersøge, om den pågældende er  

 stemmeberettiget, idet kontrollen med, at de brevstemmende er opført på  

 valglisten, foretages efterfølgende af valgbestyrelsen i vedkommende  

 menighedsrådskreds, ligesom kontrollen med, at en person ikke kan stemme  

 flere gange, sker efterfølgende.
Afstemning Straks efter modtagelsen af stemmematerialet skal afstemningen foretages.  

 Vælgeren skal have adgang til ugenert at udfylde stemmesedlen.
 På stemmesedlen anfører vælgeren enten navnet på en af de opstillede  

 kandidater i den menighedsrådskreds, hvor vælgeren er opført på valglisten,  

 eller betegnelsen på den kandidatliste vedkommende vil stemme på.
Når stemmesedlen er udfyldt, indlægger vælgeren sedlen i den tilhørende  

 konvolut, som tilklæbes.
Derefter udfylder vælgeren følgebrevet og  

 underskriver dette i overværelse af stemmemodtageren, der attesterer  

 følgebrevet.
Følgebrevet og konvolutten med stemmeseddel lægges i yderkuverten, der  

 tilklæbes af vælgeren og adresseres til menighedsrådet for den  

 menighedsrådskreds, hvor vælgeren er opført på valglisten.
På yderkuverten  

 skal desuden angives vælgerens navn og bopæl.
 Brevstemmen afleveres herefter til stemmemodtageren.
Stemmemodtagerens kontrol Stemmemodtageren kontrollerer, at yderkuvert og følgebrev er udfyldt og  

 attesterer følgebrevet.
Stemmemodtageren skal sørge for, at stemmematerialet  

 snarest sendes til vedkommende menighedsråd.
Portoudgiften betales af  

 vælgeren.
Rekvisition af stemmemateriale Materiale til brevstemmeafgivning kan rekvireres hos Barfod & I.
Chr.  

 Petersen A/S, Postboks 1332, Fabriksparken 56, 2600 Glostrup, Fax nr.  

 42451871, (tlf. 42 45 15 16).
I.
Stemmeafgivning på et folkeregister Sted Afstemning kan finde sted på et hvilket som helst folkeregister her i  

 landet, herunder på folkeregistret i den kommune, hvor vælgeren bor.
Legitimation Vælgeren skal forinden stemmeafgivningen forevise fornøden legitimation.
Stemmemateriale på folkeregistre Uden særlig rekvisition vil firmaet Barfod og I.
Chr.
Petersen tilsende  

 folkeregistrene et antal eksemplarer af materialet.
II.
Stemmeafgivning på sygehuse, plejehjem og i beskyttede  

 boliger.
Almindelige bestemmelser Afstemningen afholdes ved det stedlige folkeregisters foranstaltning.  

 Senest dagen før brevstemmeafgivningen kan påbegyndes d.v.s. senest den 19.  

 oktober 1992, henvender folkeregistret sig til de enkelte  

 sygehuses/institutioners ledelse for at få oplyst, om der er vælgere, som må  

 antages at opfylde betingelserne for afgivelse af stemme og i bekræftende  

 fald, hvornår afstemning mest praktisk kan finde sted.
Folkeregistret giver  

 snarest efter at svar er modtaget, meddelelse om dato og klokkeslet for,  

 hvornår en repræsentant fra folkeregistret vil komme til stede for som  

 stemmemodtager at forestå afstemningen.
Afstemningen bør så vidt muligt  

 foretages i løbet af en dag for hver enkelt institution.
Stemmemodtageren skal være ledsaget af en af folkeregistrets leder udpeget  

 person, således at bistand ved stemmeafgivningen, til f.eks. blinde eller  

 svagtsynede vælgere, kan ydes.
Det må sikres, at vælgeren har adgang til  

 ugenert at udfylde stemmesedlen.
Adgang til at afgive stemme har kun patienterne og beboerne.
Det ansatte  

 personale kan ikke afgive stemme på sygehuset eller institutionen.
Det er en  

 betingelse, at de pågældende er forhindret i at møde frem på  

 afstemningsstedet i den menighedsrådskreds, hvor de er optaget på valglisten,  

 eller er forhindret i at afgive stemme ved indsendelse af stemmeseddel efter  

 de almindelige regler.
 Afgørelsen af om en person opfylder betingelserne for at afgive stemme på  

 institutionen træffes af folkeregistrets repræsentant.
 De enkelte institutioner bør drage omsorg for, at patienterne bliver gjort  

 bekendt med adgangen til at afgive stemme.
Stemmeafgivning på sygehuse og plejehjem Vælgere, der er indlagt på offentlige eller private sygehuse eller andre  

 offentlige helbredelses- og plejeinstitutioner og på private alderdomshjem og  

 plejehjem, med hvilke en kommunalbestyrelse har indgået aftale om indlæggelse  

 i henhold til den sociale lovgivning, har ret til at afgive stemme på  

 vedkommende sygehus, institution eller hjem.
 Der er derimod ikke adgang til stemmeafgivning på private syge- og  

 plejehjem, klinikker m.v., der ikke har indgået aftale med en  

 kommunalbestyrelse.
 Stemmeafgivningen kan finde sted på de alderdomshjem og plejehjem, der  

 senest på den dag, afstemningen afholdes på hjemmet, har indgået aftale om  

 indlæggelse med vedkommende kommunalbestyrelse i henhold til den sociale  

 lovgivning.
Stemmeafgivning i beskyttede boliger Adgangen til at afgive stemme pr. brev omfatter endvidere vælgere, der bor  

 i beskyttede boliger, der drives af en kommune, en amtskommune eller en  

 selvejende institution, med hvilken kommunalbestyrelsen har indgået aftale i  

 henhold til den sociale lovgivning.
Stemmeafgivningen bør såvidt muligt finde sted i et særligt stemmelokale  

 i den bebyggelse, hvori de beskyttede boliger indgår, således at  

 stemmeafgivning i vælgerens bolig kun finder sted i de tilfælde, hvor  

 vælgeren ikke kan afgive stemme andre steder.
Det må sikres, at vælgerne har  

 adgang til ugenert at foretage afstemningen.
Dette gælder også, såfremt  

 stemmeafgivningen finder sted i boligen.
 Vælgere, der bor i kommunale beskyttede boliger, der drives i tilslutning  

 til et kommunalt plejehjem, og som opfylder betingelsen for at brevstemme,  

 bør have adgang til at afgive stemme på vedkommende plejehjem i forbindelse  

 med en brevstemmeafgivning, der finder sted på plejehjemmet.
III.
Stemmeafgivning i kriminalforsorgens anstalter og arresthusene.
Stemmeberettigede Vælgere, der er indsat i en af kriminalforsorgens anstalter eller  

 arresthuse, kan stemme på institutionen.
Adgangen til at afgive stemme tilkommer ikke alene domfældte, men også  

 anholdte og varetægtsarrestanter.
Det ansatte personale kan ikke afgive  

 stemme på institutionen.
Stemmemodtagere Stemmeafgivningen skal ske over for institutionens leder eller en af denne  

 udpeget overordnet funktionær.
 Lederen af den enkelte institution er ansvarlig for afstemningen og bør  

 drage omsorg for, at alle indsatte bliver gjort bekendt med adgangen til at  

 stemme.
Stemmelokale Inden for afstemningsperioden vil afstemningen på den enkelte institution  

 kunne tilrettelægges således, at der på en bestemt dag gives de indsatte  

 adgang til at komme til stede i et særligt stemmelokale.
 Såfremt forholdene taler derfor, kan stemmeafgivningen endvidere finde  

 sted i den indsattes opholdsrum.
IV.
Stemmeafgivning på afsides beliggende øer.
Stemmeberettigede Vælgere, der har bopæl på afsides beliggende øer, der ikke udgør et  

 selvstændigt afstemningsområde, kan afgive brevstemme hos en valgberettiget  

 person, der er udpeget af menighedsrådet.
Stemmemodtagere Det kan være hensigtsmæssigt at udpege to stemmemodtagere, således at der  

 om nødvendigt kan ydes bistand ved stemmeafgivningen.
Disse stemmemodtagere  

 vil også kunne virke som stemmemodtagere ved stemmeafgivning i hjemmet.jf.  

 pkt.
VI.
 Personer, som skal virke som stemmemodtagere, skal opfylde betingelserne  

 for valgret til menighedsråd.
V.
Stemmeafgivning på danske skibe og fyr.
Stemmeberettigede Søfolk på danske skibe i udenrigsfart og personer ansat ved  

 farvandsvæsenet kan brevstemme på vedkommende skib eller fyr.
Ved »danske skibe« forstås skibe, der er registreret med  

 hjemsted her i landet.
Det er kun skibets besætning, der kan stemme om bord.  

 Besætninger på færger og rutebåde med daglig afgang til udlandet kan ikke  

 stemme om bord.
Stemmeafgivning Stemmeafgivning skal ske hos skibsføreren, der er ansvarlig for  

 afstemningen, og som bør drage omsorg for, at besætningen bliver gjort  

 bekendt med muligheden for at afgive stemme.
Stemmemateriale Ved stemmeafgivningen kan anvendes det stemmemateriale, som  

 Indenrigsministeriet har ladet fremstille til brug for offentlige valg, når  

 det ved påtegning på følgebrevet og omslaget anføres, at stemmeafgivningen  

 vedrører menighedsrådsvalg.
 Vælgeren adresserer brevstemmen til menighedsrådet for den  

 menighedsrådskreds, hvor vælgeren er opført på valglisten.
VI.
Stemmeafgivning i hjemmene.
Stemmeberettigede Adgangen til at afgive stemme pr. brev omfatter afstemning i hjemmet for  

 vælgere, der opholder sig her i landet, og som på grund af sygdom eller  

 manglende førlighed ikke vil kunne møde frem på afstemningsstedet på  

 valgdagen.
Opholdssted Det er ikke nogen betingelse, at vælgeren opholder sig på den adresse,  

 hvor vedkommende ifølge folkeregistret har fast bopæl.
Vælgere vil således  

 kunne afgive brevstemme på et midlertidigt opholdssted uden for hjemmet.
Det  

 er dog en betingelse, at opholdsstedet har karakter af vælgerens  

 »hjem«, hvorfor vælgere, der midlertidigt har ophold på et hotel,  

 ikke vil kunne begære at afgive stemme der.
Begæring Begæring om at afgive stemme i hjemmet skal indgives til folkeregistret i  

 opholdskommunen senest tolv dage før valgdagen (29. oktober 1992) og kan  

 tidligst indgives 4 uger før valgdagen (13. oktober 1992). Begæringen skal  

 foruden af vælgeren underskrives af en myndig person, der attesterer, at  

 vedkommende kender vælgeren, og at vælgeren på grund af sygdom eller  

 manglende førlighed ikke vil kunne indfinde sig på afstemningsstedet på  

 valgdagen.
Afstemningsforetagelse Afstemningen i hjemmet skal ske i overværelse af to repræsentanter for det  

 stedlige folkeregister.
Fejl Mangler underskrift eller attestation, eller er begæringen i øvrigt  

 behæftet med fejl, der ikke uden videre kan rettes af folkeregistret, skal  

 vælgeren skriftligt underrettes herom.
Man skal henstille, at folkeregistret  

 underretter vælgere, hvis begæringer ikke kan imødekommes.
Kan fejlen  

 umiddelbart rettes af folkeregistret (forkert fødselsdato eller -år,  

 unøjagtig adresseangivelse o.lign.) kan folkeregistret berigtige begæringen.
Tidspunkt Kirkeministeriet skal henstille, at folkeregistret i det omfang, det er  

 praktisk muligt, underretter vælgerne om dato og omtrentligt klokkeslet for,  

 hvornår stemmeafgivningen vil finde sted.
 Der er ikke pligt til at opsøge en vælger mere end en gang, men især i de  

 tilfælde, hvor besøget er aflagt, uden at vælgeren i forvejen er orienteret  

 herom, vil det være ønskeligt, om vælgeren kan aflægge endnu et besøg.
Nyt opholdssted Meddeler vælgeren efter udløbet af fristen for begæringens indsendelse, at  

 vedkommende har skiftet opholdssted, er der ikke pligt til at opsøge  

 vedkommende på det nye opholdssted.
Forgæves besøg I de tilfælde, hvor stemmemodtagerne aflægger forgæves besøg, skal de  

 lægge en meddelelse herom til vælgeren med angivelse af tidspunktet for  

 besøgets aflæggelse.
Blandt andet af hensyn til behandlingen af eventuelle klager er det  

 nødvendigt, at der føres nøjagtig optegnelse over alle relevante  

 begivenheder.
Det nøjagtige tidspunkt for begæringens modtagelse og  

 tidspunktet for et besøgs aflæggelse bør noteres på begæringen eller en kopi  

 af denne.
Endvidere bør det noteres, om der har gjort sig særlige forhold  

 gældende i forbindelse med stemmeafgivningen.
Afstemningens tilrettelæggelse Ansvaret for afstemningens tilrettelæggelse og gennemførelse påhviler det  

 stedlige folkeregister.
Et antal begæringsformularer vil blive tilstillet folkeregistrene herfra.  

 Yderligere eksemplarer kan rekvireres hos Barfod & I.
Chr.
Petersen, Fax  

 nr. 42451871, (tlf. 42 45 15 16).
Kirkeministeriet, den 16. juni 1992 P.M.V.
 E.B.
