 Generelt.
 Hvem optjener:
 Alle lønmodtagere, der arbejder hos en arbejdsgiver, har ret til  

 feriepenge.
 Lønmodtagere, der er fraværende fra arbejdet på grund af graviditet og  

 barsel, har under visse omstændigheder krav på feriepenge.
 Optjeningsår:
 Ferien optjenes i et optjeningsår (kalenderår) og skal bruges i det  

 efterfølgende ferieår, der løber fra 2. maj til 1. maj.
 Det vil sige, at ferie optjent i kalenderåret 1985 skal bruges i ferieåret  

 2. maj 1986 til 1. maj 1987.
 Feriegodtgørelse:
Feriepengene også kaldet feriegodtgørelse udgør 12,5% af lønnen.
Hvis man  

 er funktionær skal man have ferie med løn + et ferietillæg på normalt 1% af  

 lønnen i optjeningsåret.
 Barselsorlov.
 Hovedregel:
 Hvis du får fuld løn fra arbejdsgiveren under barselsorloven, optjenes der  

 fuld ret til ferie med løn eller feriegodtgørelse.
 Hvis du modtager dagpenge direkte fra kommunen optjenes der ikke ret til  

 ferie.
 Kvinder funktionær/månedslønnede:
 En kvindelig funktionær har ved barsel ret til 5 måneders fravær med 1/2  

 løn.
Hvis du har fået 1/2 løn i 5 måneder, har du krav på ferie med fuld løn i  

 det efterfølgende ferieår.
Den eneste forskel vil være, at ferietillægget er  

 lavere da det beregnes på grundlag af en halv løn.
Hvis du fratræder eller går på deltid efter barselsorloven, skal der  

 beregnes feriegodtgørelse med 12,5% af lønnen i optjeningsåret.
Det betyder,  

 at du kun får feriegodtgørelse af den faktiskt udbetalte løn.
 En månedslønnet, der fratræder eller går ned i tid vil derfor have færre  

 feriepenge til rådighed end den kvinde, der fortsætter hos samme arbejdsgiver  

 efter barselsorloven.
 Mange månedlønnede/funktionærer har ifølge overenskomst ret til fuld løn i  

 tiden 4 uger før til 14 uger efter fødslen og får så dagpenge i den  

 resterende barselsorlov.
 I disse tilfælde optjenes der kun ret til feriepenge og feriedage for  

 tiden der udbetales løn i og ingen feriepenge for den tid, hvor der udbetales  

 dagpenge.
 Time/uge/14-dages lønnede:
Hvis du er time - uge - eller 14-dages lønnet, får du barselsdagpenge  

 under barselsorloven.
Du optjener derfor ikke ret til feriepenge, da du ikke  

 får løn fra din arbejdsgiver.
 Mænd uanset ansættelsesform:
 Da mænd uanset ansættelsesform ikke har krav på løn, hverken ved de 14  

 dages barselsorlov mænd kan tage ved fødslen eller ved den orlov, de kan dele  

 med moderen fra den 14. uge til den 24. uge, har de ikke krav på feriepenge  

 eller feriedage for barselsorlov.
 Feriedagpenge:
Hvis du ikke optjener ret til feriedage eller feriepenge, fordi du under  

 barselsorlov ikke får løn fra din arbejdsgiver, vil du i ferieåret have krav  

 på feriedagpenge fra din A-kasse i det omfang, du opfylder betingelserne for  

 at få arbejdsløshedsunderstøttelse.
Nærmere oplysning om dette kan du få ved  

 henvendelse til din A-kasse eller Direktoratet for arbejdsløshedsforsikring.
 Graviditet.
 Så længe du arbejder, optjener du ferie efter de normale regler i  

 ferieloven, d.v.s. 2,5 dages ferie pr. måneds beskæftigelse.
 Der gælder dog forskellige regler for gravide lønmodtageres ret til  

 feriepenge under sygdom.
 Sygdommen skyldes ikke graviditet:
 Hvis du er funktionær, får du løn under sygdom og optjener derfor ret til  

 ferie med løn som normalt, når du er syg.
 Time - uge - eller 14-dages lønnede optjener ret til ferie og  

 feriegodtgørelse efter reglerne i ferielovens § 13. D.v.s, at du skal have  

 været ansat i 12 måneder hos arbejdsgiveren, og feriegodtgørelsen skal  

 beregnes af gennemsnitslønnen de sidste 4 uger, før du blev syg.
 Sygdommen skyldes graviditet:
 Funktionærer og månedslønnede har krav på løn og optjener derfor også ret  

 til fuld ferie med løn, når sygdommen skyldes graviditet.
 Time - uge - eller 14-dages lønnede optjener derimod ikke ret til ferie og  

 feriegodtgørelse, da ferielovens § 13 ikke gælder, hvis sygdommen skyldes  

 graviditeten.
 Afholdelse af ferie i forbindelse med barselsorlov.
Der kan ikke holdes ferie og barselsorlov samtidigt.
Dette gælder både for  

 mødre og fædre, herunder faderens ret til fravær i 2 uger ved fødslen.
 Du kan derfor kræve en varslet ferie udskudt til senere afholdelse, hvis  

 du har overholdt barselsorlovslovens varslingsregler.
 Varslingsregler i barselsorloven:
 Moderen  skal varsle barsel i rimelig tid (efter funktionærloven 3  

 måneder før forventet fødsel).
 Hvis faderen har tænkt sig at tage 2 ugers orlov ved fødslen, skal  

 han meddele dette til arbejdsgiveren senest 4 uger før forventet fødsel.
 Senest 8 uger efter fødslen, skal de nybagte forældre underrette deres  

 respektive arbejdsgivere om, hvordan de har tænkt sig at fordele den  

 barselsorlov, der ligger fra den 14. uge til den 24. uge.
 Hvis kvinden føder for tidligt og ferien er begyndt og der er varslet  

 orlov rettidigt kan forældrene kræve resterende ferie udskudt.
 Udbetaling uden at ferie holdes:
Hvis du ikke kan holde ferie, fordi du har barselsorloven, kan du kræve  

 feriegodtgørelse svarende til 3 ugers hovedferie udbetalt efter den  

 30.september i ferieåret uden at ferie holdes På samme måde kan feriegodtgørelse udbetales i april måned, hvis du har  

 barselsorlov ved ferieårets udløb.
 Andre spørgsmål om ferie:
 Hvis du har yderligere spørgsmål, kan du rette henvendelse til  

 Direktoratet for arbejdstilsynet, Ferielovkontoret, Landskronagade 33-35,  

 2100 København Ø, tlf.nr.01-18 10 50 i tiden 12-16.
