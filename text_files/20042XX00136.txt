Skriftlig fremsættelse (31. marts 2005) Videnskabsministeren  

  

 (Helge Sander):
 Herved tillader jeg mig for Folketinget at fremsætte:
 Forslag til lov om  

 videreanvendelse af den offentlige sektors informationer.
(Lovforslag nr.
L 141).
 Baggrunden for lovforslaget er implementeringen af dele af  

 Europa-Parlamentets og Rådets direktiv 2003/98/EF af 17. november 2003 om  

 videreanvendelse af den offentlige sektors informationer.
Formålet med loven er at fastsætte rammer for kommerciel og  

 ikke-kommerciel videreanvendelse af den offentlige sektors informationer.  

 Formålet er især at nyttiggøre offentlige data til udarbejdelse af  

 kommercielle indholdstjenester og at fremme  

 investeringer og innovation i informationsindustrien.
Digitalt indhold  

 spiller  

 en stor rolle i denne udvikling, og offentlige data betragtes som et  

 betydningsfuldt kildemateriale til udvikling af nye produkter og tjenester  

 med  

 digitalt indhold til internettet og 3G, herunder som indholdsressource til de  

 mobile tjenester, som er under udvikling.
Den offentlige sektor indsamler, producerer, reproducerer og  

 formidler et bredt spektrum af information med henblik på at varetage sine  

 offentlige opgaver.
Det gælder eksempelvis information om sociale forhold,  

 økonomi, geografi, vejrforhold, turisme, erhvervsforhold, patentrettigheder  

 og  

 uddannelse.
Når data allerede er udarbejdet i forbindelse med offentlige  

 myndigheders løsning af egne opgaver, vil der være en samfundsøkonomisk  

 gevinst  

 ved at udnytte dem så meget som muligt og derfor stille dem til rådighed for  

 andre.
Lovforslaget skal sikre rammerne for videreanvendelse, således at der  

 er  

 lige vilkår for borgere og virksomheder, der ønsker at udnytte potentialet  

 heri.
 Det foreliggende lovforslag ændrer ikke ved de  

 aktindsigtsordninger, der er fastlagt i offentligheds- og forvaltningsloven.  

 Den kommercielle videreanvendelse af den offentlige sektors informationer,  

 typisk i form af data i offentlige databaser, opstiller imidlertid en række  

 krav til bl.a. udformning af løbende aftaler, fastsættelse af formater og  

 andre  

 betingelser, hvilket nødvendiggør nærmere regler om videreanvendelse.  

 Videreanvendelse indføres derfor som et nyt begreb i dansk ret.
Ved videreanvendelse forstås fysiske eller juridiske  

 personers brug af offentlige myndigheders dokumenter eller datasamlinger til  

 andre kommercielle eller ikke-kommercielle formål end det oprindelige formål,  

 som dokumenterne eller datasamlingerne blev udarbejdet til.
Lovforslaget er  

 primært relevant for den kommercielle videreanvendelse af datasamlinger.
Lovforslaget fastsætter en række generelle rammebetingelser  

 for at fremme videreanvendelse af offentlig information på gennemsigtige og  

 ikke-diskriminerende vilkår.
Der fastsættes klarere regler om  

 ikke-diskrimination og  

 regler om  

 offentliggørelse af oversigter over dokumenter og datasamlinger, der stilles  

 til rådighed for videreanvendelse efter loven.
Offentlige myndigheder kan  

 offentliggøre oversigterne decentralt eller indberette centralt i registrene  

 for adgang til data og adgang til egne data, der er  

 under implementering i  

 Ministeriet for Videnskab, Teknologi og Udvikling.
Lovforslaget fastsætter et prisloft.
Den i lovforslaget  

 anlagte prispolitik, der som hovedregel begrænser prisfastsættelsen til  

 marginalomkostningerne ved at stille data til rådighed for videreanvendelse,  

 er  

 i overensstemmelse med de gældende regler i Finansministeriets vejledning om  

 priskalkulation og skal sikre, at potentialet kan realiseres.
Lovforslaget  

 skal  

 ses i lyset af, at særligt i Danmark er langt størstedelen af virksomhederne  

 små  

 og mellemstore virksomheder, hvorfor det er vigtigt at sikre grundlaget for  

 vækst i dette segment.
Det er således vurderingen, at lovforslaget kan få  

 positive konsekvenser for erhvervslivet, idet grundlaget for udvikling af nye  

 indholdstjenester bliver forbedret.
 Lovforslaget indeholder en bemyndigelse til, at ministeren  

 for videnskab, teknologi og udvikling, efter aftale med finansministeren, kan  

 fastsætte regler om standarder for formater i forbindelse med etablering af  

 nye  

 grænseflader på ansøgerens foranledning for derved at lette offentlige  

 myndigheders opgave i forhold til at stille data til rådighed for  

 videreanvendelse og for omvendt at lette opgaven med udnyttelse og  

 integration  

 for de virksomheder, der ønsker at videreanvende data.
Lovforslaget indeholder endvidere et forbud mod  

 eneretsaftaler.
Eneretsaftaler kan undtagelsesvis begrundes efter  

 lovforslaget.  

 Eksisterende eneretsaftaler, der ikke kan begrundes efter lovforslaget, skal  

 ophøre senest 31. december 2008, hvilket udgør en fuldstændig udnyttelse af  

 PSI-direktivets overgangsregel.
 Lovforslaget indfører ikke en generel ret til adgang til  

 videreanvendelse, men lovforslaget forventes på trods heraf at kunne medføre  

 en  

 forøgelse af videreanvendelsen af offentlig information blandt private  

 virksomheder  

 især på grund af den større åbenhed og gennemsigtighed om mulighederne for  

 videreanvendelse af dokumenter og datasamlinger, som lovforslaget medfører.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling i det høje Ting.
