Betænkning afgivet af Trafikudvalget den 6. maj 2004 Betænkning over Forslag til lov om  

 postbefordring [af  

 trafikministeren (Flemming Hansen)] 1. Ændringsforslag Der er stillet 5 ændringsforslag til lovforslaget.  

 Trafikministeren har stillet ændringsforslag nr. 1 og 5. Enhedslistens medlem  

 af udvalget har stillet ændringsforslag nr. 2-4.
2. Udvalgsarbejdet Lovforslaget blev fremsat den 17. december 2003 og var til 1.  

 behandling den 23. januar 2004. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 6 møder.
Høring Lovforslaget blev sendt i høring samtidig med fremsættelsen.
Den  

 16. januar 2004 sendte trafikministeren de indkomne høringssvar samt et notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Brancheforeningen af Danske  

 Distributionsvirksomheder, Dansk Fagpresse, Ugeaviserne og  

 Danske Dagblades Forening, Dansk Postordre Handel, Forbrugerrådet, Anders Heine Hansen,  

 Frederiksberg C og Indsamlingsorganisationernes  

 Brancheorganisation (ISOBRO) Trafikministeren har over for udvalget kommenteret de skriftlige  

 henvendelser.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Brancheforeningen af Danske  

 Distributionsvirksomheder, Dansk Postordre Handel, Forbrugerrådet og Indsamlingsorganisationernes  

 Brancheorganisation (ISOBRO) Teknisk gennemgang Trafikministeren gav den 13. april 2004 udvalget en teknisk  

 gennemgang af lovforslaget.
Spørgsmål Udvalget har stillet 73 spørgsmål til trafikministeren til  

 skriftlig besvarelse, som denne har besvaret.
Nogle af udvalgets spørgsmål  

 til  

 trafikministeren og dennes svar herpå er optrykt som bilag 2 til  

 betænkningen.  

 Desuden er et af udvalgets tidligere stillede spørgsmål samt ministerens svar  

 herpå, jf.
L 185  bilag 9 (folketingsåret 2001-02, 2. samling), optrykt  

 som  

 bilag 3 til betænkningen.
 Regeringens aftale med S, DF, RV og KD om postbefordring er  

 optrykt som bilag 4 til betænkningen.
3. Udtalelse fra trafikministeren Trafikministeren udtaler følgende over for udvalget:
 1) At bemyndigelsen i § 11, nr. 8, vil blive udnyttet således:
 At der fastsættes regler om, at i byer med mellem 2.000 og 5.000  

 indbyggere, hvor der i dag er et postbetjeningssted med fuld service, kan  

 Post  

 Danmark ikke nedlægge betjeningsstedet.
 2) At bemyndigelsen i § 12, nr. 6, vil blive udnyttet således:
 At der inden udgangen af 2009, hvor der er en forventning om, at  

 EU liberaliserer postmarkedet yderligere, skal være opstillet brevkasseanlæg  

 i  

 etageejendomme opført før 1974, dog under hensyntagen til eventuelle særlige  

 bygnings- og brandtekniske forhold, herunder fredningsmæssige forhold.  

 Pensionister (beboere på 65 år eller derover) i disse ældre etageejendomme  

 vil  

 efter ønske og ved henvendelse til det lokale postbetjeningssted have ret til  

 levering af posten til døren.
 Den nuværende ordning, hvorefter bevægelseshæmmede og andre  

 handicappede, der er ude af stand til selv at tømme deres brevkasse, efter  

 indstilling fra vedkommende socialforvaltning, Dansk Blindesamfund eller De  

 Samvirkende Invalideorganisationer kan få dispensation, således at posten til  

 den pågældende omdeles direkte til boligen, fortsættes.
 Der henvises til lovforslagets bemærkninger om den nærmere  

 udmøntning af bemyndigelserne i øvrigt.
4. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller lovforslaget til  

  

 vedtagelse  

  

 med de af trafikministeren under nr. 1 og 5 stillede  

 ændringsforslag.
Flertallet stemmer imod de under nr. 2-4 stillede  

 ændringsforslag.
 Venstre, Socialdemokratiets, Dansk Folkepartis, Det Konservative  

 Folkepartis og Det Radikale Venstres medlemmer af udvalget tilslutter sig  

 trafikministerens udtalelse til udvalget.
Socialdemokratiets  

 medlemmer af udvalget anfører herudover, at Socialdemokratiet under  

 forhandlingerne  

 om lovforslaget har forsøgt præciseret, at det forudsættes, at ingen af  

 aftalens parter henviser til salgsprovenuet i en forbindelse, hvor det  

 besluttes  

 at afholde statslige udgifter uden anden finansiering.
Socialdemokratiet har  

 desuden peget på, at statens finanser svækkes i de kommende år ved fraværet  

 af  

 en andel af udbyttet fra Post Danmark.
Et  

  

 mindretal  

  

 i udvalget (SF) indstiller lovforslaget  

 til  

  

 forkastelse  

  

 ved 3. behandling.
Mindretallet stemmer for de under  

 nr. 2 og 4 stillede ændringsforslag, hverken for eller imod de under nr. 1 og  

 5  

 stillede ændringsforslag og imod det under nr. 3 stillede ændringsforslag.
Socialistisk  

 Folkepartis medlem af udvalget kan ikke tilslutte sig ændringerne af  

 betingelserne for postlevering.
SF stiller sig stærkt kritisk over for de  

 EU-bestemte liberaliseringer af postmarkedet.
Der er mange forringelser i lovforslaget, som  

 regeringen har fremsat med opbakning fra et flertal i Folketinget.
Færre  

 posthuse, lavere ambitionsniveau med hensyn til præcision, højere porto og  

 mere  

 liberalisering er ikke noget, der gavner borgerne.
Men det presser prisen på  

 Post Danmark i vejret, når regeringen gør alvor af at sælge ud af selskabet.  

 Man kunne få den tanke, at disse ændringer i det hele taget har som  

 hovedformål  

 at sikre en ordentlig pris, når Post Danmark skal sælges for at få flere  

 penge  

 i den slunkne statskasse.
SF  

 noterer dog med tilfredshed, at det er lykkedes at få en ordning på plads om  

 brevkasseanlæg for at forbedre postbudenes arbejdsmiljø. Det udhules dog  

 væsentligt af, at der tilsyneladende ikke er noget, der forhindrer Post  

 Danmark  

 i at sælge postlevering til døren som en tilkøbsydelse.
I så fald er der  

 ingen  

 gevinst for arbejdsmiljøet, men kun forringelser for borgerne.
Et  

  

 andet  

  

 mindretal  


  

 i udvalget (EL) indstiller lovforslaget til  

  

 forkastelse  

  

 ved 3.  

 behandling.
Mindretallet stemmer for de under nr. 2-4 stillede  

 ændringsforslag  

 og hverken for eller imod de under nr. 1 og 5 stillede ændringsforslag.
Enhedslisten kan ikke støtte lovforslaget efter den netop  

 indgåede aftale mellem regeringspartierne, DF, S og RV, der sigter på et salg  

 af postvæsenet.
Aftalen vil betyde, at Danmark liberaliserer postområdet i  

 hurtigere tempo, end det er påkrævet af EU, og det ønsker Enhedslisten ikke.  

 Enhedslisten  

 har foreslået, at der blev truffet aftaler om flere ansatte i postvæsenet for  

 at dæmme op for arbejdsmiljøskader, og har ønsket frivillige aftaler med  

 beboelsesejendomme vedrørende postkasseanlæg.
Med den i den indgåede aftale  

 nye  

 bemyndigelse til at opsætte anlæg i ældre ejendomme fra 2009 håber  

 Enhedslisten  

 at aftalepartierne har betinget sig, at ældre og dårligt gående stadig får  

 bragt post til døren, og at ordningen med at få bragt post til døren ikke kan  

 købes, således at det ikke er profitmotiver, der styrer ændringen.
Man må  

 gøre  

 sig klart, at denne ændring betyder, at mange arbejdspladser vil gå tabt.
Enhedslisten har stillet ændringsforslag til lovforslaget om, at  

 der skal være befordringspligt for blade, der er knyttet til almennyttige,  

 almenvelgørende eller humanitære formål, eller som angår undervisning,  

 religion, idræt, kunst, kultur eller miljø, til særlig lave takster.  

 Enhedslisten har også stillet ændringsforslag om, at postbetjeningssteder kun  

 skal kunne nedlægges med godkendelse af trafikministeren efter forudgående  

 høring af et folketingsudvalg.
Det er foreslået i erkendelse af, at det for  

 Enhedslisten at se er umuligt at lave regler om postbetjeningssteder ud fra  

 befolkningsstørrelser eller afstandskrav, da det risikerer at føre til  

 nedlæggelser af steder, som kan have vigtige sekundære funktioner i  

 lokalområderne.
Et sådant system har også svært ved at tage hensyn til  

 forbrugsmønstre.  

 Enhedslisten ønsker, at postvæsenet fortsat skal være en grundsten i  

 kommunikationen, og at det skal kunne tilbyde en grundydelse til alle  

 borgere.  

 Herudover må postvæsenet og betjeningsstederne meget gerne udvikle sig til at  

 kunne tilbyde alle borgere moderne kommunikationsmuligheder.
Enhedslisten  

 frygter, at privatisering på området netop vil give dårligere betjening af  

 udkantsområder, tyndtbefolkede områder og grupper, der benytter tjenester,  

 der  

 ikke udbydes i stort omfang.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

    

  

 trafikministeren,  

  

 tiltrådt af et  

  

 flertal  

  

 (V, S, DF, KF og RV):
Til § 6 1)  

  

 Paragraffen affattes således:
 »§ 6.  

  

 Den postvirksomhed, der har ansvaret for postbefordringen af en forsendelse,  

 skal mærke forsendelsen på en sådan måde, at postvirksomheden kan  

 identificeres.
Stk. 2.  

  

 Færdselsstyrelsen  

 kan fastsætte regler om mærkning af forsendelser, herunder at visse  

 forsendelser  

 kan undtages fra mærkningskravet i stk. 1.« [Mærkning af forsendelser] Af  

 	  

    

 et  

  

 mindretal  

  

 (EL), tiltrådt af et  

  

 mindretal  

  

 (SF):
Til § 11 2)  


  

 Nr.  

 3  

  

 affattes således:
»3)  

 	  

    

 Pålæg om at befordre  

 visse momsfritagne blade samt blade, der er knyttet til almennyttige,  

 almenvelgørende  

 eller humanitære formål, eller som angår undervisning, religion, idræt,  

 kunst,  

 kultur eller miljø, til særlig lave takster.« [Befordring af almennyttige blade til særlig lave takster] Af  

 	  

    

 et  

  

 mindretal  

  

 (EL):
Ny paragraf 3)  

  

 Efter § 11 indsættes som ny  

 paragraf:
»§ 01.  

  

 Nedlæggelse  

 af postbetjeningssteder kan kun ske med trafikministerens godkendelse og  

 efter  

 forudgående høring af et af Folketinget nedsat udvalg.« [Godkendelse ved nedlæggelse af postbetjeningssteder] Af  

 	  

    

 et  

  

 mindretal  

  

 (EL), tiltrådt af et  

  

 mindretal  

  

 (SF):
Til § 12 4)  


  

 Nr.  

 4  

  

 affattes således:
»4) At visse blade, herunder blade, der er knyttet til  

 almennyttige, almenvelgørende eller humanitære formål, eller som angår  

 undervisning, religion, idræt, kunst, kultur eller miljø, kan befordres til  

 særlig lave takster.« [Befordring af almennyttige blade m.v. til særlig lave takster] Af  

 	  

    

  

 trafikministeren,  

  

 tiltrådt af et  

  

 flertal  

  

 (V, S, DF, KF og RV):
Til § 16 5)  

  

 I  

  

 nr. 1  

  

 indsættes efter »§ 6«: », stk. 1,«.
[Straf vedrørende mærkning af forsendelser] Bemærkninger Til nr. 1 Den foreslåede bestemmelse i stk. 1 skal sikre, at en  

 postvirksomheds identitet uden videre kan fastslås, således at det er  

 tydeligt  

 for enhver, hvem der har ansvaret for postbefordring af den enkelte  

 forsendelse.
Det er således den postvirksomhed, som kunden har kontraheret  

 med  

 om postbefordringen, der har ansvaret for forsendelsen, og som skal sørge  

 for,  

 at denne umiddelbart efter indsamlingen påføres oplysning om, hvem der har  

 ansvaret for befordringen.
Andre postvirksomheder har således ikke pligt til  

 for modtageren at returnere forsendelsen til afsenderen og kan dermed afvise  

 denne.
Det foreslås i stk. 2, at der kan fastsættes regler om mærkning  

 af forsendelser.
Identifikation af postvirksomheden kan f.eks. ske ved, at  

 postvirksomheden ved stempel, mærkat og lign. påfører forsendelsen sit navn  

 eller varemærke, såfremt dette er almindeligt kendt af brugerne.  

 Identifikationen  

 af postvirksomheden kan tillige ske ved, at modtageren får udleveret  

 fragtbrev  

 eller kvittering, hvorpå postvirksomhedens navn er oplyst.
Endvidere vil  

 påsat  

 frimærke eller frankeringspåtryk på forsendelsen kunne identificere  

 postvirksomheden.
Det foreslås, at kravet om angivelse af postvirksomhedens  

 identitet på den enkelte forsendelse efter stk. 1 skal kunne fraviges for  

 visse  

 typer af forsendelser.
Det kan f.eks. være aviser og blade i abonnement, der  

 befordres uemballeret, og som har begrænset økonomisk værdi, men hvor der  

 normalt ikke hos modtageren vil opstå tvivl om, hvortil der i givet fald kan  

 reklameres.
Den nuværende praksis videreføres således, hvorefter der ikke  

 sker  

 mærkning af bl.a. aviser og blade.
Til nr. 2 Det foreslås, at koncessionshaveren kan pålægges at befordre de  

 nævnte blade til særlig lave takster.
Til nr. 3 Det foreslås, at der i koncessionen, jf. § 11, fastsættes vilkår  

 om, at postbetjeningssteder kun kan nedlægges, hvis trafikministeren  

 godkender  

 nedlæggelsen, og efter forudgående høring af et af Folketinget nedsat udvalg.
Til nr. 4 Det foreslås, at Færdselsstyrelsen kan fastsætte regler om,  

 hvilke blade der kan befordres til særlig lave takster.
De gældende regler  

 findes i bekendtgørelse nr. 130 af 23. februar 2000 (med senere ændringer om  

 postbefordring af blade til særlig lave takster).
Til nr. 5 Ændringen er en konsekvens af, at der med ændringsforslaget  

 under nr. 1 indsættes et stk. 2 i lovforslagets § 6.
Sven Buhrkall (V)  

    

  

 Svend Heiselberg (V)  

    

  

 Peter Christensen (V)  

    

  

 Flemming Damgaard Larsen (V)  

    

  

 Karsten Nonbo (V)  

    

  

 Poul Fischer (DF)  

    

  

 Peter Skaarup (DF)  

  

  nfmd.  

  

    

  

 Kaj Ikast (KF)  

  

  fmd.  

  

    

  

 Helge Adam Møller (KF)  

    

  

 Helge Mortensen (S)  

    

  

 Jytte Wittrock (S)  

    

  

 Klaus Hækkerup (S)  

    

  

 Peder Sass (S)  

    

  

 Poul Andersen (S)  

    

  

 Margrete Auken (SF)  

    

  

 Martin Lidegaard (RV)  

    

  

 Keld Albrechtsen (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 121 Bilagsnr.
Titel 1 Notat om fejl i forbindelse med trykning af lovforslaget 2 Udkast til tidsplan for udvalgets behandling af  

 lovforslaget 3 Pressemeddelelse af 9/1-04 fra trafikministeren: »Kravene  

 til postkvaliteten skærpes« 4 Henvendelse af 14/1-04 fra Brancheforeningen af Danske  

 Distributionsvirksomheder om foretræde for Trafikudvalget 5 Høringsnotat og høringssvar, fra trafikministeren 6 Pressemeddelelse af 23/1-04 fra Trafikministeren:  

 »Kommentar til artikel i Børsen om brevkasseanlæg og brevkasser« 7 Tidsplan for udvalgets behandling af lovforslaget 8 Henvendelse af 22/1-04 fra Dansk Fagpresse, Ugeaviserne  

 og Danske Dagblades Forening 9 Spm. 1 om kommentar til henvendelse af 22/1-04 Dansk  

 Fagpresse, Ugeaviserne og Danske Dagblades Forening, til trafikministeren 10 Svar på spørgsmål nr.
S 1612, fra trafikministeren 11 Svar på spørgsmål nr.
S 1613, fra trafikministeren 12 Henvendelse af 23/1-04 fra Anders Heine Hansen,  

 Frederiksberg C 13 Spm. 2 om kommentar til henvendelse af 23/1-04 fra Anders  

 Heine Hansen, Frederiksberg C, til trafikministeren 14 Svar på spørgsmål nr.
S 1605, fra trafikministeren 15 Spm. 3 om, hvor mange postbetjeningssteder i byer med  

 over 5.000 indbyggere, der kan lukke, til trafikministeren Spm. 4 om, hvor mange flere byer der vil være sikret  

 postbetjeningssteder, såfremt krav til bystørrelse ændres, til  

 trafikministeren 16 Henvendelse af 28/1-04 fra Brancheforeningen af Danske  

 Distributionsvirksomheder 17 Spm. 5 om kommentar til henvendelse af 28/1-04 fra  

 Brancheforeningen af Danske Distributionsvirksomheder, til trafikministeren 18 Kopi af svar på spm. 32, jf. alm. del  bilag 213, om  

 kommentar til brev fra SID, fra trafikministeren 19 Kopi af svar på spm. 73, jf. alm. del  bilag 301, om,  

 hvornår det forventes, at ministeren offentliggør et forslag til nye  

 koncessionsbetingelser for Post Danmark, fra trafikministeren Kopi af svar på spm. 76, jf. alm. del  bilag 301, om,  

 hvor mange boliger det vil påvirke, hvis postomdeling over 3. sal generelt  

 bliver afskaffet, fra trafikministeren Kopi af svar på spm. 77, jf. alm. del  bilag 301, om,  

 hvilke omkostninger der vil blive ved at etablere postkasseanlæg til de  

 pågældende adresser, fra trafikministeren 20 Spm. 6 om fordele ved liberalisering af postmarkedet, til  

 trafikministeren Spm. 7 om fordele ved et mere liberaliseret postmarked  

 end i dag, til trafikministeren Spm. 8 om en oversigt over, hvordan Post Danmarks  

 aktiekurs vil blive påvirket, til trafikministeren Spm. 9 om en oversigt over, hvilke fordele borgerne vil  

 få af forslagets enkelte dele, til trafikministeren Spm. 10 om, hvorvidt de andre EU-lande vil liberalisere  

 brevmarkedet, til trafikministeren Spm. 11 om konsekvens af en fremrykket  

 liberaliseringsdato, til trafikministeren Spm. 12 om ændringer i posthusnettet som følge af  

 lovforslagets minimumskrav til servicering, til trafikministeren Spm. 13 om konsekvenserne i forbindelse med et  

 postkassenet, til trafikministeren Spm. 14 om opgørelse over regnskabsmæssige nøgletal og  

 omsætning af breve, til trafikministeren Spm. 15 om udviklingen i Post Danmarks omkostninger, til  

 trafikministeren Spm. 16 om brugerfinansierede tilkøbsydelser, til  

 trafikministeren Spm. 17 om teknisk bistand til udarbejdelse af  

 ændringsforslag, til trafikministeren Spm. 18 om konsekvenser i forbindelse med indførelse af  

 krav om, at postlevering skal ske senest kl. 13 på hverdage, til  

 trafikministeren 21 Spm. 19 om gennemførelsen af en opsplitning af Post  

 Danmark, til trafikministeren Spm. 20 om konkurrencesituationen på postmarkedet, til  

 trafikministeren Spm. 21 om Post Danmarks modtagerdatabase, til  

 trafikministeren 22 Spm. 22 udgår Spm. 23 udgår Spm. 24 udgår 23 Spm. 25 om krav om brevkasser, til trafikministeren Spm. 26 om etageejendomme med adgang til elevatorer, til  

 trafikministeren Spm. 27 om arbejdsskader i forbindelse med  

 postbefordring, til trafikministeren Spm. 28 om arbejdsmiljø i forbindelse med postbefordring,  

 til trafikministeren Spm. 29 om nettobesparelse og reduktion af  

 postmedarbejdere i forbindelse med implementering af brevkassebestemmelser,  

 til trafikministeren Spm. 30 om omkostninger ved befordringspligten, til  

 trafikministeren 24 Spm. 31 om, hvilke konsekvenser det vil få for antallet  

 af arbejdspladser, at Post Danmark får besparelser på brevombæringen, til  

 trafikministeren Spm. 32 om, hvor mange arbejdspladser der mistes som  

 følge af reduktion af antal postbetjeningssteder, til trafikministeren Spm. 33 om Post Danmark vil have mulighed for at indgå  

 frivillige aftaler om placering af postkasser nederst i en opgang, til  

 trafikministeren 25 Spm. 34 om, EUs krav om at igangsætte liberaliseringen,  

 til trafikministeren Spm. 35 om teknisk bistand til udarbejdelsen af  

 ændringsforslag, til trafikministeren 26 Svar på spm. 2 om kommentar til henvendelse af 23/1-04  

 fra Anders Heine Hansen, Frederiksberg C, fra trafikministeren 27 Svar på spm. 5 om kommentar til henvendelse af 28/1-04  

 fra Brancheforeningen af Danske Distributionsvirksomheder, fra  

 trafikministeren 28 Kopi af svar på spm. 218, jf. alm. del  bilag 710, om  

 årsagen til, at der overvejes et salg på 25 pct. af aktierne i Post Danmark,  

 fra trafikministeren Kopi af svar på spm. 219, jf. alm. del  bilag 710, om  

 oversendelse af redegørelse for status på forhandlingerne om frasalg af Post  

 Danmark, fra trafikministeren Kopi af svar på spm. 220, jf. alm. del  bilag 710, om  

 beregninger af økonomiske konsekvenser for Post Danmark og staten,, fra  

 trafikministeren 29 Ændringsforslag fra trafikministeren 30 Svar på spm. 19 om gennemførelsen af en opsplitning af  

 Post Danmark, fra trafikministeren Svar på spm. 20 om konkurrencesituationen på  

 postmarkedet, fra trafikministeren Svar på spm. 21 om Post Danmarks modtagerdatabase, fra  

 trafikministeren 31 Svar på spm. 1 om kommentar til henvendelse af 22/1-04  

 Dansk Fagpresse, Ugeaviserne og Danske Dagblades Forening, fra  

 trafikministeren 32 Svar på spm. 25 om krav om brevkasser, fra  

 trafikministeren Svar på spm. 26 om etageejendomme med adgang til  

 elevatorer, fra trafikministeren Svar på spm. 27 om arbejdsskader i forbindelse med  

 postbefordring, fra trafikministeren Svar på spm. 28 om arbejdsmiljø i forbindelse med  

 postbefordring, fra trafikministeren Svar på spm. 29 om nettobesparelse og reduktion af  

 postmedarbejdere i forbindelse med implementering af brevkassebestemmelser,  

 fra  

 trafikministeren Svar på spm. 30 om omkostninger ved befordringspligten,  

 fra trafikministeren 33 Svar på spm. 3 om, hvor mange postbetjeningssteder i byer  

 med over 5.000 indbyggere, der kan lukke, fra trafikministeren Svar på spm. 4 om, hvor mange flere byer der vil være  

 sikret postbetjeningssteder, såfremt krav til bystørrelse ændres, fra  

 trafikministeren 34 Svar på spm. 6 om fordele ved liberalisering af  

 postmarkedet, fra trafikministeren Svar på spm. 7 om fordele ved et mere liberaliseret postmarked  

 end i dag, fra trafikministeren Svar på spm. 8 om en oversigt over, hvordan Post Danmarks  

 aktiekurs vil blive påvirket, fra trafikministeren Svar på spm. 9 om en oversigt over, hvilke fordele  

 borgerne vil få af forslagets enkelte dele, fra trafikministeren Svar på spm. 10 om, hvorvidt de andre EU-lande vil  

 liberalisere brevmarkedet, fra trafikministeren Svar på spm. 11 om konsekvens af en fremrykket  

 liberaliseringsdato, fra trafikministeren Svar på spm. 12 om ændringer i posthusnettet som følge af  

 lovforslagets minimumskrav til servicering, fra trafikministeren Svar på spm. 13 om konsekvenserne i forbindelse med et  

 postkassenet, fra trafikministeren Svar på spm. 14 om opgørelse over regnskabsmæssige  

 nøgletal og omsætning af breve, fra trafikministeren Svar på spm. 15 om udviklingen i Post Danmarks  

 omkostninger, fra trafikministeren Svar på spm. 16 om brugerfinansierede tilkøbsydelser, fra  

 trafikministeren Svar på spm. 17 om teknisk bistand til udarbejdelse af  

 ændringsforslag, fra trafikministeren 35 Henvendelse af 23/2-04 fra Forbrugerrådet 36 Spm. 36 om kommentarer til henvendelse af 23/2-04 fra  

 Forbrugerrådet, til trafikministeren 37 Svar på spm. 34 om EUs krav om at igangsætte  

 liberaliseringen, fra trafikministeren Svar på spm. 35 om teknisk bistand til udarbejdelsen af  

 ændringsforslag, fra trafikministeren 38 Spm. 37, om Post Danmark vil kunne indgå frivillige  

 aftaler med beboelsesejendomme om at opsætte brevkasseanlæg helt eller delvis  

 finansieret af Post Danmark, til trafikministeren Spm. 38, om Post Danmark på noget tidspunkt har forsøgt  

 at etablere frivillige aftaler med beboelsesejendomme om opsætning af  

 brevkasseanlæg,  

 til trafikministeren 39 Spm. 39 om klar selskabsmæssig opdeling af Post Danmark,  

 til trafikministeren 40 Henvendelse af 26/2-04 fra Dansk Postordre Handel 41 Spm. 40 om kommentar til henvendelse af 26/2-04 fra Dansk  

 Postordre Handel, til trafikministeren 42 Henvendelse af 26/2-04 fra Indsamlingsorganisationernes  

 Brancheorganisation (ISOBRO) 43 Spm. 41 om kommentar til henvendelse af 26/2-04 fra  

 Indsamlingsorganisationernes Brancheorganisation (ISOBRO), til  

 trafikministeren 44 Forslag til revideret tidsplan over udvalgets behandling  

 af lovforslaget 45 Svar på spm. 32 om, hvor mange arbejdspladser der mistes  

 som følge af reduktion af antal postbetjeningssteder, fra trafikministeren Svar på spm. 33 om Post Danmark vil have mulighed for at  

 indgå frivillige aftaler om placering af postkasser nederst i en opgang, fra  

 trafikministeren 46 Svar på spm. 36 om kommentarer til henvendelse af 23/2-04  

 fra Forbrugerrådet, fra trafikministeren 47 Diverse blade fra Indsamlingsorganisationernes  

 Brancheorganisations (ISOBRO) medlemsorganisationer i forbindelse med deres  

 foretræde den 9/3-04 48 Svar på spm. 37, om Post Danmark vil kunne indgå  

 frivillige aftaler med beboelsesejendomme om at opsætte brevkasseanlæg helt  

 eller delvis finansieret af Post Danmark, fra trafikministeren Svar på spm. 38, om Post Danmark på noget tidspunkt har  

 forsøgt at etablere frivillige aftaler med beboelsesejendomme om opsætning af  

 brevkasseanlæg, fra trafikministeren 49 Spm. 42 om, hvor mange etageejendomme der er, hvor der i  

 forvejen bor eller forventes at bo ældre eller andre gangbesværede beboere,  

 til trafikministeren 50 Kopi af svar på spm. 305, jf. alm. del  bilag 802, om  

 Konkurrencestyrelsen fremtidig får til opgave at føre tilsyn med Post  

 Danmark, fra trafikministeren Kopi af svar på spm. 306, jf. alm. del  bilag 802, om  

 prisloftmodeller i andre EU-lande, fra trafikministeren Kopi af svar på spm. 307, jf. alm. del  bilag 802, om  

 Post Danmarks priser sammenlignet med tilsvarende priser i de andre EU-lande,  

 fra trafikministeren Kopi af svar på spm. 308, jf. alm. del  bilag 802, om  

 Post Danmarks delregnskaber specificeres efter årsregnskabslovens krav, fra  

 trafikministeren Kopi af svar på spm. 309, jf. alm. del  bilag 802, om  

 konkurrenceretlige retningslinier, fra trafikministeren Kopi af svar på spm. 310, jf. alm. del  bilag 802, om,  

 hvordan ministeren vil sikre, at konkurrerende postvirksomheder har adgang  

 til Post Danmarks netværk, fra trafikministeren Kopi af svar på spm. 311, jf. alm. del  bilag 802, om  

 sikring af CPR-registerets oplysninger, fra trafikministeren 51 Spm. 43 om teknisk gennemgang af lovforslaget, til  

 trafikministeren 52 Ændret tidsplan over udvalgets behandling af lovforslaget 53 Henvendelse af 9/3-04 fra Indsamlingsorganisationernes  

 Brancheorganisation (ISOBRO) 54 Spm. 44 om kommentar til henvendelse af 9/3-04 fra  

 Indsamlingsorganisationernes Brancheorganisation (ISOBRO), til  

 trafikministeren 55 Spm. 45 om, hvilke navngivne personer der sidder i  

 arbejdsgruppen, som udarbejder forslag til de konkurrenceretlige  

 retningslinjer og Post Danmarks regnskabsreglement, til trafikministeren Spm. 46 om momsfri distribution og urimelige  

 konkurrencefordele, til trafikministeren Spm. 47 om Post Danmarks regnskabsmæssige  

 gennemsigtighed, til trafikministeren Spm. 48 om Post Danmarks regnskabsregler, til  

 trafikministeren Spm. 49, om Post Danmark kan begrænse befordringspligten,  

 til trafikministeren Spm. 50, om det er umuligt at ændre Post Danmarks  

 ejerskab til modtagerdatabasen, til trafikministeren Spm. 51, om det vil stride imod EU´s postdirektiv, at  

 Posttilsynet adskilles fra Trafikministeriet, til trafikministeren Spm. 52 om, hvilket kompetent organ der er uafhængigt af  

 den befordringspligtige virksomhed, som kontrollerer, at regnskaberne er  

 forenlige med den befordringspligtige virksomheds  

 omkostningsfordelingssystemer,  

 til trafikministeren Spm. 53 om, hvilke uenigheder om metoderne og  

 principperne for beregning af omkostningerne til befordringspligten der kom  

 til udtryk ved præsentationen af NERA´s rapport, til trafikministeren 56 Spm. 54 om andre EU-lande og befordringspligten, til  

 trafikministeren Spm. 55 om, hvilken betydning det har for  

 konkurrencesituationen på det danske postmarked, at befordringspligten  

 finansieres med eneretten, til trafikministeren Spm. 56, om den manglende værdifastsættelse af  

 befordringspligten og eneretten giver Post Danmark øget eller mindsket  

 mulighed for at foretage ulovlig krydssubsidiering, til trafikministeren Spm. 57 om kompensation for befordringspligten, til  

 trafikministeren 57 Spm. 58 om, hvilken status Konkurrencestyrelsen har i den  

 arbejdsgruppe, som udarbejder forslag til de konkurrenceretlige  

 retningslinjer og Post Danmarks regnskabsreglement, til trafikministeren Spm. 59 om Europa-Kommissionens afgørelse vedrørende  

 Deutsche Post, til trafikministeren 58 Spm. 60, om ministeren agter at fremsætte ændringsforslag  

 til lovforslaget som imødekommer Indsamlingsorganisationernes  

 Brancheorganisations  

 (ISOBRO) forslag til ændring af § 11, til trafikministeren Spm. 61 om teknisk bistand til udarbejdelse af  

 ændringsforslag, til trafikministeren Spm. 62, om ministeren agter at fremsætte ændringsforslag  

 til lovforslaget, som imødekommer Dansk Postordre Handels bemærkninger om det  

 uhensigtmæssige i, at fjernelsen af befordringspligten medfører, at der  

 indføres moms på pakker op til 20 kg, til trafikministeren Spm. 63 om teknisk bistand til udarbejdelse af  

 ændringsforslag, til trafikministeren 59 Spm. 64 om teknisk bistand til ændringsforslag, som  

 udskyder liberaliseringen fra det foreslåede år 2005 til år 2006, til  

 trafikministeren Spm. 65 om teknisk bistand til ændringsforslag om  

 betingelserne for nedlæggelse af postbetjeningssteder, til trafikministeren 60 Kopi af svar på spm. 39, jf. alm. del  bilag 845, om  

 problemer på jernbaneforbindelsen mellem Ringsted og København, fra  

 trafikministeren 61 Svar på spm. 43 om teknisk gennemgang af lovforslaget,  

 fra trafikministeren 62 Svar på spm. 31 om, hvilke konsekvenser det vil få for  

 antallet af arbejdspladser, at Post Danmark får besparelser på  

 brevombæringen, fra trafikministeren 63 Svar på spm. 18 om konsekvenser i forbindelse med  

 indførelse af krav om, at postlevering skal ske senest kl. 13 på hverdage,  

 fra trafikministeren 64 Svar på spm. 41 om kommentar til henvendelse af 26/2-04  

 fra Indsamlingsorganisationernes Brancheorganisation (ISOBRO), fra  

 trafikministeren 65 Svar på spm. 42 om, hvor mange etageejendomme der er,  

 hvor der i forvejen bor eller forventes at bo ældre eller andre gangbesværede  

 beboere, fra trafikministeren 66 1. udkast til betænkning 67 Spm. 66 om den samlede transporttid fra postcenter til  

 kunde, til trafikministeren Spm. 67 om redegørelse om service, til trafikministeren 68 Svar på spm. 50, om det er umuligt at ændre Post Danmarks  

 ejerskab til modtagerdatabasen, fra trafikministeren 69 Oversigt fra ISOBRO over portostigninger 70 Svar på spm. 44 om kommentar til henvendelse af 9/3-04  

 fra Indsamlingsorganisationernes Brancheorganisation (ISOBRO), fra  

 trafikministeren 71 Svar på spm. 60, om ministeren agter at fremsætte  

 ændringsforslag til lovforslaget, som imødekommer  

 Indsamlingsorganisationernes  

 Brancheorganisations (ISOBRO) forslag til ændring af § 11, fra  

 trafikministeren Svar på spm. 61 om teknisk bistand til udarbejdelse af  

 ændringsforslag, fra trafikministeren 72 Svar på spm. 46 om momsfri distribution og urimelige  

 konkurrencefordele, fra trafikministeren 73 Svar på spm. 40 om kommentar til henvendelse af 26/2-04  

 fra Dansk Postordre Handel, fra trafikministeren 74 Svar på spm. 62 om ministeren agter at fremsætte  

 ændringsforslag til lovforslaget, som imødekommer Dansk Postordre Handels  

 bemærkninger om det uhensigtmæssige i, at fjernelsen af befordringspligten  

 medfører, at der indføres moms på pakker op til 20 kg, fra trafikministeren Svar på spm. 63 om teknisk bistand til udarbejdelse af  

 ændringsforslag, fra trafikministeren 75 Svar på spm. 64 om teknisk bistand til ændringsforslag,  

 som udskyder liberaliseringen fra det foreslåede år 2005 til år 2006, fra  

 trafikministeren Svar på spm. 65 om teknisk bistand til ændringsforslag om  

 betingelserne for nedlæggelse af postbetjeningssteder, fra trafikministeren 76 Svar på spm. 45 om, hvilke navngivne personer der sidder  

 i arbejdsgruppen, som udarbejder forslag til de konkurrenceretlige  

 retningslinjer  

 og Post Danmarks regnskabsreglement, fra trafikministeren Svar på spm. 47 om Post Danmarks regnskabsmæssige  

 gennemsigtighed, fra trafikministeren Svar på spm. 48 om Post Danmarks regnskabsregler, fra  

 trafikministeren Svar på spm. 49, om Post Danmark kan begrænse  

 befordringspligten, fra trafikministeren Svar på spm. 51 om det vil stride mod EU´s postdirektiv,  

 at Posttilsynet adskilles fra Trafikministeriet, fra trafikministeren Svar på spm. 52 om, hvilket kompetent organ der er  

 uafhængigt af den befordringspligtige virksomhed, som kontrollerer, at  

 regnskaberne er forenelige med den befordringspligtige virksomheds  

 omkostningsfordelingssystemer, fra trafikministeren 77 Henvendelse af 2/4-04 fra Brancheforeningen af Danske  

 Distributionsvirksomheder 78 Spm. 68 om kommentar til henvendelsen af 2/4-04 fra  

 Brancheforeningen af Danske Distributionsvirksomheder, til trafikministeren 79 Svar på spm. 58 om, hvilken status Konkurrencestyrelsen  

 har i den arbejdsgruppe, som udarbejder forslag til de konkurrenceretlige  

 retningslinjer  

 og Post Danmarks regnskabsreglement, fra trafikministeren Svar på spm. 59 om Europa-Kommissionens afgørelse  

 vedrørende Deutsche Post, fra trafikministeren 80 Svar på spm. 53 om, hvilke uenigheder om metoderne og  

 principperne for beregning af omkostningerne til befordringspligten der kom  

 til udtryk ved præsentationen af NERA´s rapport, fra trafikministeren 81 Henvendelse af 2/4-04 fra Dansk Postordre Handel 82 Svar på spm. 66 om den samlede transporttid fra  

 postcenter til kunde, fra trafikministeren Svar på spm. 67 om redegørelse om service, fra  

 trafikministeren 83 Svar på spm. 55 om, hvilken betydning det har for  

 konkurrencesituationen på det danske postmarked, at befordringspligten  

 finansieres med eneretten, fra trafikministeren Svar på spm. 56, om den manglende værdifastsættelse af  

 befordringspligten og eneretten giver Post Danmark øget eller mindsket  

 mulighed for at foretage ulovlig krydssubsidiering, fra trafikministeren 84 Svar på spm. 54 om andre EU-lande og befordringspligten,  

 fra trafikministeren Svar på spm. 57 om kompensation for befordringspligten,  

 fra trafikministeren 85 Spm. 69 om, hvilke muligheder loven vil give Post Danmark  

 for at krydssubsidiere mellem de områder, hvor de har befordringspligt, til  

 trafikministeren Spm. 70 om, hvori Post Danmarks muligheder for krydssubsidiering  

 og fordeling af sine omkostninger adskiller sig fra de nugældende regler, til  

 trafikministeren Spm. 71 om repræsentanter i arbejdsgruppe, som skal  

 udarbejde regnskabsregler for Post Danmark, til trafikministeren Spm. 72 om, hvorfor Konkurrencestyrelsen kun er inddraget  

 som ekstern part og ikke som medlem af arbejdsgruppen, til trafikministeren 86 Spm. 73 om prisfastsættelse vedrørende adresseløse  

 forsendelser, til trafikministeren 87 Spm. 74 om, hvordan man fortolker, hvilke postydelser der  

 kan fritages for moms, til trafikministeren Spm. 75 om, hvilke typer blade der kan fritages for moms  

 i henhold til de danske momsregler på skatteministerens område, til  

 trafikministeren Spm. 76 om, i hvilken grad Danmark kan fritage  

 udbringningen af blade for moms, til trafikministeren 88 2. udkast til betænkning 89 Svar på spm. 74 om, hvordan man fortolker, hvilke  

 postydelser der kan fritages for moms, fra trafikministeren Svar på spm. 75 om, hvilke typer blade der kan fritages  

 for moms i henhold til de danske momsregler på skatteministerens område, fra  

 trafikministeren Svar på spm. 76 om, i hvilken grad vi i Danmark kan  

 fritage udbringningen af blade for moms, fra trafikministeren 90 Svar på spm. 69 om, hvilke muligheder loven vil give Post  

 Danmark for at krydssubsidiere mellem de områder, hvor de har  

 befordringspligt,  

 fra trafikministeren Svar på spm. 70 om, hvori Post Danmarks muligheder for  

 krydssubsidiering og fordeling af sine omkostninger adskiller sig fra de  

 nugældende  

 regler, fra trafikministeren Svar på spm. 71 om repræsentanter i arbejdsgruppe, som  

 skal udarbejde regnskabsregler for Post Danmark, fra trafikministeren Svar på spm. 72 om, hvorfor Konkurrencestyrelsen kun er  

 inddraget som ekstern part og ikke som medlem af arbejdsgruppen, fra  

 trafikministeren 91 Svar på spm. 73 om prisfastsættelse vedrørende  

 adresseløse forsendelser, fra trafikministeren 92 Svar på spm. 68 om kommentar til henvendelsen af 2/4-04  

 fra Brancheforeningen af Danske Distributionsvirksomheder, fra  

 trafikministeren 93 Svar på spørgsmål nr.
S 3229 og S 3230, fra  

 trafikministeren 94 3. udkast til betænkning 95 Dato for betænkningsafgivelse ændret 96 Pressemeddelelse af 29/4-04 fra trafikministeren: »Bredt  

 forlig om postpolitikken« indeholdende aftale mellem regeringen (V og KF) og  

 S, DF, RV og KD 97 4. udkast til betænkning 98 5. udkast til betænkning Bilag 2 Nogle af udvalgets spørgsmål til trafikministeren og  

 dennes svar herpå Spørgsmål 29 og 32 og trafikministerens svar herpå er optrykt  

 efter ønske fra EL.
 Spørgsmål 29:
 Ministeren bedes oplyse, hvilken nettobesparelse der kan  

 forventes for Post Danmark, såfremt Post Danmarks forslag til nye  

 brevkassebestemmelser implementeres, herunder i hvilket omfang der sker en  

 reduktion i arbejdsstyrken af postmedarbejdere.
 Svar:
 Post Danmark forventer at kunne opnå en årlig reduktion i  

 omkostningerne på ca. 145 mio.kr., såfremt selskabets forslag til nye  

 brevkassebestemmelser implementeres, jf. lovforslagets bilag 1, underbilag  

 11.
Reduktionen i omkostningerne vedrører hovedsageligt løn til  

 medarbejdere.
Post Danmark forventer et reduceret behov i størrelsesordenen  

 500  

 fuldtids-beskæftigede medarbejdere, såfremt de foreslåede  

 brevkassebestemmelser  

 implementeres.
Reduktionen forventes ikke at blive jævnt fordelt over landet,  

 idet typiske landområder kun i begrænset omfang vil blive berørt af  

 ændringen,  

 mens reduktionen vil være størst i større byområder med megen ældre  

 etagebebyggelse.
Da der er en stor naturlig udskiftning blandt postomdelerne,  

 påregner Post Danmark ikke at skulle afskedige postbude i større omfang.
Post  

 Danmark bemærker tillige, at på trods af at der vil blive behov for færre  

 postbude, anbefaler de faglige organisationer, at brevkassebestemmelserne  

 ændres, idet den arbejdsmiljømæssige belastning herved reduceres markant.
 Spørgsmål 32:
 Med henvisning til spørgsmål 3 (L 121  bilag 15) bedes  

 ministeren oplyse, hvor mange arbejdspladser der mistes som følge af  

 nedlæggelsen af postbetjeningssteder.
 Svar:
Som oplyst i mit svar på spørgsmål 3 forventer Post Danmark på  

 mellemlangt sigt (ultimo 2006) en reduktion i nettet af betjeningssteder til  

 ca. 750 fuld-service betjeningssteder.
Heraf forventes ca. 100 at være i egen  

 drift.
Denne reduktion nødvendiggøres af det fortsat faldende antal  

 transaktioner  

 i det fysiske netværk, der hidrører fra det kraftige fald i antallet af ind-  

 og  

 udbetalinger og også et fald i omfanget af Post Danmarks kerneforretning,  

 brevene.
 Den reduktion i medarbejderantallet på de egendrevne  

 betjeningssteder, der må forventes frem til udgangen af 2006, er således en  

 uundgåelig konsekvens af det faldende transaktionsantal, og reduktionen må  

 forventes, uanset hvilke retningslinier for postbetjeningsnettets udvikling,  

 der vil være gældende fremover.
Post Danmark oplyser, at der ultimo 2003 var 339  

 betjeningssteder i egendrift.
På disse betjeningssteder havde selskabet ca.  

 1.700 ansatte.
Dette antal ansatte forventer selskabet vil være reduceret til  

 ca. 750 ultimo 2006.
En reduktion af betjeningsnettet som beskrevet inden for rammerne  

 af lovforslaget vil således medføre en reduktion af medarbejderantallet hos  

 Post Danmark i den egendrevne del af postbetjeningsstederne på mellem 900 og  

 1.000 ansatte.
Post Danmark vurderer, at mange medarbejdere i stedet vil  

 blive  

 beskæftigede i de betjeningssteder i fremmed drift, der erstatter  

 postbetjeningssteder i egendrift, medens nogle medarbejdere vil kunne  

 tilbydes  

 anden beskæftigelse i Post Danmark, ligesom reduktionen i stor udstrækning  

 vil  

 kunne findes ved naturlig afgang.
Post Danmarks vurdering af de beskæftigelsesmæssige virkninger  

 hos samarbejdspartnerne beror i en vis udstrækning på et skøn.
Ultimo 2003  

 var  

 der 577 fuld-service betjeningssteder i fremmed drift.
Post Danmark skønner,  

 at  

 der i disse betjeningssteder var beskæftiget godt 400 årsværk, hvilket dog  

 svarer til et betydeligt større antal personer, idet en del af disse personer  

 kun er deltidsbeskæftigede med postarbejdet.
 Som følge af at postbetjeningssteder i egen drift bliver  

 erstattet af postbetjeningssteder i fremmed drift forventer Post Danmark, at  

 antallet af årsværk hos samarbejdspartnerne frem til ultimo 2006 vil vokse  

 til  

 mellem 1.000 og 1.100 årsværk, hvoraf en del af medarbejderne vil være  

 tidligere medarbejdere fra Post Danmark.
Bilag 3 Et af udvalgets tidligere stillede spørgsmål til  

 trafikministeren og dennes svar herpå Spørgsmål 7, jf.
L 185  bilag 9 (folketingsåret 2001-02, 2.  

 samling), og trafikministerens svar herpå er optrykt efter ønske fra S.
 Spørgsmål 7:
 Ministeren bedes bekræfte følgende forligsaftale, jf.  

 Socialdemokratiets ordførerindlæg under førstebehandlingen af lovforslaget.
»Lovforslaget indeholder i § 4 en bemyndigelse til at afhænde op  

 til 25 pct. af aktierne.
Det giver ikke anledning til bemærkninger, hvis det  

 sker som led i aktieselskabets omstrukturering og for at sikre strategiske  

 alliancer med dannelse af fælles selskaber.
Mange alliancer med private  

 virksomheder  

 foregår netop ved, at to firmaer overtager en del af hinandens aktier og Post  

 Danmark kan indgå den slags aftaler.
Socialdemokratiet er som bekendt part i  

 den politiske aftale om Post Danmark, og Socialdemokratiet forventer også at  

 blive inddraget, når det bliver aktuelt at sælge aktierne på anden vis.
Jeg  

 går  

 derfor ud fra, at ministeren kan bekræfte, at der fortsat er en politisk  

 aftale, og at Socialdemokratiet som følge heraf vil blive inddraget ved salg  

 af  

 aktier, når dette ikke sker som følge af alliancer m.v.« Svar:
 Jeg kan bekræfte, at parterne bag aftalen om Post Danmark vil  

 blive inddraget i tilfælde af, at der måtte opstå en situation om aktiesalg,  

 der ikke er en del af en alliancedannelse.
Bilag 4 Aftale om postbefordring Regeringen (V og KF) og S, DF, RV og KD er enige om at vedtage  

 det af regeringen fremsatte forslag til lov om postbefordring (L 121) samt de  

 af trafikministeren fremsatte ændringsforslag med følgende tilføjelser:
1. Fremtidssikring af lige og fair konkurrence i postsektoren Partierne bag lov om postbefordring har drøftet de fremtidige  

 vilkår for Post Danmarks udøvelse af konkurrencemæssig virksomhed.
 Der er enighed om, at konkurrencen mellem Post Danmark og andre  

 postvirksomheder/distributører skal foregå på lige og fair vilkår, og at det  

 er  

 hensigten, at virksomheden fremover alene skal følge den generelle nationale  

 og  

 EU-retlige konkurrencelovgivning.
 Der har hidtil af trafikministeren været fastsat et særskilt  

 regnskabsreglement med tilhørende konkurrenceretlige retningslinier for Post  

 Danmark A/S.
Det er hensigten, at dette regelsæt skal bortfalde.
Dog  

 videreføres regelsættet uændret indtil videre.
En endelig stillingtagen til  

 spørgsmålet beror således på en kommende afgørelse fra de danske  

 konkurrencemyndigheder vedrørende en verserende sag mod Post Danmark A/S, der  

 indebærer påstand om overtrædelse af konkurrencelovgivningen.
 Når denne afgørelse foreligger, indkaldes parterne til en  

 drøftelse.
2. Regulering af postbetjeningsstederne Regeringen har i forslag til lov om postbefordring lagt op til  

 en regulering af postbetjeningsstederne, som bl.a. indebærer, at der skal  

 være  

 mindst ét betjeningssted med fuld service i byer med over 5.000 indbyggere  

 kombineret med en maksimal afstand på 5 km for brugerne.
 Der er enighed mellem parterne om, at der herudover fastsættes  

 regler om, at i byer med mellem 2.000 og 5.000 indbyggere, hvor der i dag er  

 et  

 postbetjeningssted med fuld service, kan Post Danmark ikke nedlægge  

 betjeningsstedet.
3. Provenu af aktiesalg Parterne er enige om, at provenuet fra salg af 25 pct. af  

 aktierne i Post Danmark A/S skal anvendes til nedbringelse af statens gæld.
4. Brevkasseanlæg i etageejendomme Parterne er enige om, at der inden udgangen af 2009, hvor der er  

 en forventning om, at EU liberaliserer postmarkedet yderligere, skal være  

 opstillet brevkasseanlæg i etageejendomme opført før 1974, dog under  

 hensyntagen til eventuelle særlige bygnings- og brandtekniske forhold,  

 herunder  

 fredningsmæssige forhold.
Pensionister (beboere på 65 år eller derover) i  

 disse  

 ældre etageejendomme vil efter ønske og ved henvendelse til det lokale  

 postbetjeningssted have ret til levering af posten til døren.
 Den nuværende ordning, hvorefter bevægelseshæmmede og andre  

 handicappede, der er ude af stand til selv at tømme deres brevkasse, efter  

 indstilling fra vedkommende socialforvaltning, Dansk Blindesamfund eller De  

 samvirkende Invalideorganisationer, kan få dispensation, således at posten  

 til  

 den pågældende omdeles direkte til boligen, fortsættes.
5. Fortsat liberalisering Regeringen har i forslag til lov om postbefordring lagt op til,  

 at Danmark allerede fra 2005 nedsætter eneretsgrænsen for breve fra 100 gram  

 til 50 gram.
 EU-landene har truffet aftale om, at Kommissionen skal fremlægge  

 beslutningsgrundlag om en yderligere og evt. fuld liberalisering i EU med  

 henblik på, at en sådan kan træde i kraft i 2009.
 Der er enighed mellem parterne om, at såfremt flere EU-lande  

 enkeltvis gennemfører yderligere liberaliseringstiltag, inden der måtte være  

 truffet en fælles beslutning i EU, må spørgsmålet om yderligere  

 liberalisering  

 i Danmark ligeledes drøftes.
