 God presseskik var derfor ikke overtrådt.
Kendelse fra Pressenævnet i sag nr.  

 86/1998 K og K har på vegne af deres søn klaget til  

 Pressenævnet over et billede bragt i Fyens Stiftstidende den 20. august  

 1998, idet de mener, at god presseskik er tilsidesat.
 Billedet blev bragt i forbindelse med en artikel, der  

 havde overskriften "Kæmpe-razzia i Vollsmose", og som omhandlede en  

 politi-razzia i Odense-bydelen Vollsmose.
Billedet viste en ung mand, der holdt en cykel, mens to  

 politibetjente henholdsvis noterede i en notesbog og undersøgte  

 cyklen.
En anden ung mand stod ved siden af som tilskuer til situationen.
 Billedteksten var sålydende:
"Under gårdsdagens razzia i Vollsmose måtte en  

 ung araber have sin far til at fremvise en kvittering på den  

 låste cykel, førend politiassistent  Tommy  Dyrekjær (til  

 venstre) var tilfreds." Klagerne har anført, at det er deres søn,  

 der holdt cyklen på billedet.
 Klagerne har videre anført, at billedet p.g.a.  

 placeringen i artiklen efterlod det indtryk, at deres søn havde  

 begået ulovlige handlinger, hvilket ikke var tilfældet.
 Sønnen var klar over, at der blev fotograferet, men  

 på intet tidspunkt blev det oplyst over for ham, hvad billederne skulle  

 bruges til.
 Klagerne har endelig anført, at det er forkert,  

 når der i artiklen står "en ung araber", idet de er kurdere.
Bladet har anført, at billedet blev brugt for at  

 illustrere, hvor grundigt politiet gik til værks.
Endvidere svarer  

 situationen på billedet blot til, hvad der normalt foregår  

 på en razzia.
 Bladet har videre anført, at billedteksten klart  

 tilkendegav, at klagernes søn ikke havde foretaget sig noget  

 ulovligt.
 Bladet har over for sønnens forældre  

 beklaget, at de har fået den opfattelse, at deres søn er blevet  

 hængt ud.
 I sagens behandling har følgende  

 nævnsmedlemmer deltaget: Karen-Anke Tørring, Finn Rowold, Ulrik  

 Holmstrup og Preben Sørensen.
 Pressenævnet udtaler:
 Pressenævnet finder ikke, at god presseskik er  

 overtrådt, da artiklens overskrift "Kæmpe-razzia i Vollsmose"  

 sammenholdt med billedet ikke umiddelbart signalerer, at den unge mand  

 på billedet har begået kriminelle handlinger.
 Endvidere fremgår det klart af billedteksten, at  

 klagernes søn ikke har begået ulovlige handlinger.
 Afsagt den 14. oktober 1998.
