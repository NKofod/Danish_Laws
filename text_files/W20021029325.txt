 Der blev  

 klaget over, at speciallægen ikke foretog behandlingen korrekt.
Klage  

 over behandling og information i forbindelse med fjernelse af polyp i  

 livmoderhalsen Patientklagenævnet fandt ikke grundlag for at kritisere  

 speciallægens behandling af patienten.
 Det er nævnets opfattelse, at smertereaktionens omfang altid  

 vil bero på et klinisk skøn.
 Patientklagenævnet fandt endvidere, at speciallægen ikke havde  

 overtrådt lov om patienters retsstilling ved sin information af patienten.  

 Nævnet fandt dog ,at speciallægen havde overtrådt lægelovens § 13, stk. 2 ved  

 sin journalføring af behandlingen.
 Nævnet lagde vægt på, at det fremgik af klagen, at patienten  

 fik oplyst at polyppen nok hæftede 2,5 cm oppe i livmoderhalsen, men at dette  

 ville fremgå af histologien, samt at hun fik oplysninger om endometriosen  

 (forekomst af livmoderslimhindevæv andetsteds end indersiden af livmoderen)  

 under  

 scanningen.
 Videre lagde nævnet vægt på, at speciallægen til sagen udtalte,  

 at hun almindeligvis informerer både før, under og efter indgrebet.  

 Patienterne  

 bliver altid opfordret til at ringe, hvis der opstår spørgsmål i  

 efterforløbet.
 På denne baggrund fandt nævnet ikke tilstrækkeligt grundlag for  

 at antage, at patienten fik mangelfuld information i forbindelse med  

 indgrebet.
 Nævnet fandt imidlertid, at speciallægen burde have journalført  

 den givne information.
 Der blev afgivet dissens i sagen.
