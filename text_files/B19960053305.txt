 I medfør af § 49, stk. 3, i lov om erhvervsuddannelser, jf.  

 lovbekendtgørelse nr. 789 af 28. september 1993, og § 13, stk. 2, og § 28 i  

 lov om erhvervsskoler, jf. lovbekendtgørelse nr. 689 af 20. juli 1994,  

 fastsættes:
Optagelsesregler § 1.  Skolehjemmet træffer beslutning om optagelse af  

 elever efter reglerne i § 2 og § 3.
 § 2.  Optagelse på skolehjemmet kan ske af elever, der  

 modtager undervisning i henhold til lov om erhvervsuddannelser, hvis elevens  

 bopæl ligger mere end 5 kvarters transporttid fra den skole, hvor eleven er  

 optaget.
 Stk. 2.  Optagelse skal ske først af elever, der i  

 henhold til lov om erhvervsuddannelse skal gennemgå undervisning, der ikke  

 udføres af en skole inden for den i stk. 1 nævnte afstand fra elevens bopæl.
 Stk. 3.  Optagelse sker dernæst af de øvrige elever, der  

 opfylder betingelserne i stk. 1, men som ikke har søgt optagelse på en skole  

 med den ønskede undervisning inden for den i stk. 1 nævnte afstand fra  

 elevens bopæl.
 § 3.  Uddannelsessøgende, der ikke opfylder  

 betingelserne i § 2, stk. 1, kan optages, hvis pladsforholdene tillader det.
Betalingsregler § 4.  De i § 2, stk. 2, omhandlede elever, der har  

 forsøgelsespligt over for børn, betaler ikke for ophold på skolehjemmet.
 § 5.  Elever, som optages i henhold til § 2, stk. 2,  

 betaler under 1. skoleperiode og 2. skoleperiode uden uddannelsesaftale ikke  

 for ophold på skolehjemmet indtil udgangen af det kvartal, hvori eleverne er  

 fyldt 18 år.
§ 6.  Erhvervsuddannelseselever, der ikke er fritaget  

 for betaling efter § 4 og § 5, og som er optaget efter § 2, stk. 2, betaler  

 for kost og logi et ugentligt beløb, der fastsættes af skolehjemmet.
Beløbet  

 må højst fastsættes til 340,- kr. pr. uge.
 Stk. 2.  Uddannelsessøgende, der er optaget i henhold  

 til § 2, stk. 3, eller § 3, betaler fuld pris for kost og logi efter  

 skolehjemmets bestemmelse i henhold til reglerne om indtægtsdækket  

 virksomhed.
Klageregler § 7.  Klager over afgørelser efter § 4 kan indbringes  

 for Undervisningsministeriet.
Stk. 2.  Klagen indgives til skolehjemmet senest 4 uger  

 efter, at afgørelsen er meddelt den pågældende.
Hvis klagen ikke tages til  

 følge af skolehjemmet, og klageren fastholder klagen, videresender  

 skolehjemmet klagen til ministeriet ledsaget af skolehjemmets begrundede  

 udtalelse.
Ikrafttræden § 8.  Bekendtgørelsen træder i kraft den 1. juli 1996.
 Stk. 2.  Samtidig ophæves bekendtgørelse nr. 512 af 28.  

 juni 1991 om optagelse af elever på skolehjem og om elevbetaling.
