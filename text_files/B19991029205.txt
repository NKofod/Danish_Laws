Teknisk forskrift om støj i skibe1 I medfør af § 2, stk 5, § 5, § 11, stk. 2, og § 28 i lov om skibes  

 sikkerhed m.v., jf. lovbekendtgørelse nr. 594 af 26. juni 1996, og  

 efter bemyndigelse i bekendtgørelse nr. 694 af 17. august 1995  

 fastsættes:
 Anvendelsesområde m.v.
 § 1.  Forskriften gælder for alle skibe hvor  

 der er beskæftiget arbejdstagere.
 Stk. 2.  Undtaget er arbejde der er omfattet af  

 arbejdsmiljøloven.
 Stk. 3.  Bestemmelserne er udfærdiget med baggrund  

 i IMO Resolution A468(XII) og ILO Konvention nr. 148 af 20. juni 1977.
Definitioner § 2.  Følgende definitioner finder  

 anvendelse i denne forskrift:
1)	"Støjbelastningen, LAeq" for en person angives ved  

 det energiækvivalente støjniveau, som er det konstante  

 støjniveau, som i tidsrummet T har samme energiindhold, som det  

 målte, eventuelt varierende støjniveau, som er korrigeret for  

 indhold af impulser og rene toner.
Det betegnes LAeq, T, og  

 angives i dB(A).
 2)	"Den daglige personlige støjbelastning, LEP,d" er det  

 konstante støjniveau, som i 8 timer har samme energiindhold som det  

 energiækvivalente støjniveau over den daglige arbejdsperiode, Td  

 timer, og udregnes som: LEP,d = LAeq,Td + 101og(Td/8).
 3)	"Rentoneindhold", forelægger såfremt støjen ved  

 en subjektiv vurdering indeholder tydeligt hørbare toner, se bilag  

 1.
4)	"Luftlydsisolationen, R'w" mellem to rum angives som det  

 vægtede tilsyneladende reduktionstal for den samlede konstruktion i  

 skibet, betegnet R'w, jf.
ISO Standard 140/4 og 717/1.
5)	"Trinlydsisolationen" mellem et dæk og et tilgrænsende  

 rum angives ved det vægtede tilsyneladende trinlydsniveau i rummet,  

 betegnet L'nw, jf.
ISO Standard 140/7 og 717/2.
 6)	"Nyt skib" er et skib, hvis køl er lagt eller befinder sig  

 på et tilsvarende konstruktionsstadium den  1. januar 1998.
 7)	"Eksisterende skib" er et skib, hvis køl er lagt eller  

 befinder sig på et tilsvarende konstruktionsstadium før den  1.  

 januar 1998.
 8)	"Unødig støj" er støj, der kan reduceres  

 væsentligt i niveau, og som det forekommer rimeligt at  

 gennemføre forebyggende foranstaltninger imod.
 9)	"Infralyd" er lyd med frekvens under 20 Hz.
 10)	"Ultralyd" er lyd med en frekvens over 18.000 Hz.
 Støjgrænser m.v.
 § 3.  Den daglige personlig støjbelastning,  

 Lep,d, må ikke overstige 85 dB(A). For en 12 timers daglig  

 arbejdsperiode svarer dette til et maksimalt energiækvivalent  

 støjniveau på 83 dB(A).
 Stk. 2. Den maksimale værdi af det  

 øjeblikkelige lydtryk (impulsstøj) må ikke overskride 130  

 dB(A).
 § 4.  Unødig støj skal undgås.  

 Støjniveauet, herunder niveauet for infralyd og ultralyd, skal derfor  

 holdes så lavt, som det er rimeligt under hensyntagen til den tekniske  

 udvikling, og de akustiske forhold skal være tilfredsstillende.
 § 5.  Såfremt en nedsættelse af  

 støjbelastningen er påkrævet, jf. §§ 3 og 4, skal det ske  

 ved:
1)	tekniske foranstaltninger, hvorved støjens opståen,  

 udstråling og udbredelse hindres eller mindskes, 2)	administrative foranstaltninger i forbindelse med arbejdets  

 tilrettelæggelse, hvis støjreduktionen ikke kan opnås ved  

 tekniske foranstaltninger, eller ved 3)	en kombination af tekniske og administrative  

 foranstaltninger.
 § 6.  Hvor det ikke er muligt ved tekniske og  

 administrative foranstaltninger at nedbringe støjbelastningen på  

 arbejdspladsen til den fastsatte grænseværdi, jf. § 3, må  

 der kun udføres arbejde, såfremt der anvendes  

 høreværn.
 § 7.  Hvis støjbelastningen overstiger den  

 fastsatte grænseværdi i § 3, eller hvis  

 støjpåvirkningen i øvrigt er skadelig eller stærkt  

 generende, må der kun udføres arbejde, såfremt der  

 anvendes høreværn.
 Stk. 2. Udsættes nogen regelmæssigt for en  

 støjbelastning der overstiger 80 dB(A), skal vedkommende udstyres med  

 personlige høreværn.
 Stk. 3. De benyttede høreværn skal  

 være i overensstemmelse med bestemmelserne i Arbejdstilsynets til  

 enhver tid gældende bekendtgørelse om konstruktion af personlige  

 værnemidler.
§ 8.  For nye skibe med en bruttotonnage på  

 20 og derover, skal de i bilag 1 anførte maksimale  

 støjgrænser i henhold til IMO Res.
A.468(XII) overholdes, dog  

 skal de anbefalede støjgrænser tilstræbes overholdt.  

 Endvidere skal de i bilag 1 anførte minimumsværdier for  

 lydisolation og maksimale trinlydsværdier overholdes.
Stk. 2. I forbindelse med projektering af nye skibe samt  

 væsentlige ombygninger af eksisterende skibe skal det ved beregninger  

 af det forventede støjniveau i de berørte områder  

 dokumenteres, at de for disse områder anførte anbefalede  

 støjgrænser kan overholdes.
Resultatet af beregningerne skal  

 indsendes til godkendelse i Søfartsstyrelsen.
 Stk. 3. Hvis rederen ud fra de i stk. 2 nævnte  

 beregninger finder, at de i bilag 1 anførte anbefalede  

 støjgrænser ikke teknisk med rimelighed kan overholdes, skal  

 dette på forlangende dokumenteres overfor Søfartsstyrelsen.
 § 9.  For eksisterende skibe med en bruttotonnage  

 på 20 og derover, samt for nye skibe med en bruttotonnage under 20,  

 skal de i bilag 1 anførte maksimale støjgrænser  

 tilstræbes overholdt.
Skiltning § 10.  Ved indgangen til rum med et  

 støjniveau over 80 dB(A), skal der være skiltning i henhold til  

 de Europæiske Fælleskaber anerkendte standarder, som, i form af  

 egnede symboler eller med tekst på dansk, og hvor relevant, på  

 engelsk, tydeligt angiver de i bilag 2 anførte anvisninger.
Rum eller  

 områder, hvor støjniveauet overstiger 115 dB(A) må i  

 almindelighed ikke betrædes.
Måling af støj § 11.  Støjmålinger skal  

 foretages:
1)	efter færdigbygning af et nyt skib, 2)	efter ombygning eller væsentlige ændringer af et  

 eksisterende skib, der skønnes at påvirke  

 støjniveauet, 3)	hvis der i øvrigt er grund til at antage, at  

 støjforholdene har ændret sig, eller 4)	hvis Søfartsstyrelsen i øvrigt forlanger  

 det.
 Stk. 2. Målingerne skal foretages således, at  

 de i bilag 3 anførte retningslinier er opfyldt.
Afprøvning § 12. Søfartsstyrelsen accepterer  

 afprøvninger, der udføres af anerkendte  

 prøveinstitutter, herunder af prøveinstitutter i andre  

 EU-medlemsstater samt i lande, der er omfattet af EØS-aftalen, og som  

 giver passende og tilfredsstillende garantier af teknisk, fagmæssig og  

 uafhængig art.
 Straf og ikrafttræden m.v.
 § 13. Overtrædelse af denne forskrift  

 straffes med bøde, hæfte eller fængsel i indtil 1  

 år.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på unge mennesker under 18 år eller  

 fremkaldt fare herfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelse.
 Stk. 3. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel, jf. stk. 2, nr. 2.
Stk. 4. Er en overtrædelse begået af et  

 selskab, en forening, en selvejende institution, en fond eller lignende, kan  

 der pålægges den juridiske person som sådan  

 bødeansvar.
Er overtrædelsen begået af staten, en kommune  

 eller et kommunalt fællesskab, jf. § 60 i lov om kommunernes styrelse,  

 kan der pålægges staten, kommunen eller det kommunale  

 fællesskab bødeansvar.
 § 14. Forskriften træder i kraft den 1.  

 januar 1998.
 Stk. 2. Bekendtgørelse nr. 258 af 17. juni 1975 om  

 forskrift mod støj i skibe ophæves.
 Stk. 3. Godkendelser og tilladelser givet før  

 denne forskrifts ikrafttræden finder, i det omfang disse ikke er i  

 modstrid med bestemmelserne i denne forskrift, fortsat anvendelse.
BILAG 1 MAKSIMALE STØJGRÆNSER SAMT  

 LYDISOLATIONSVÆRDIER I ARBEJDSRUM, OPHOLDSRUM M.V.
PÅ NYE SKIBE.
De anførte maksimale støjgrænser er  

 grænseværdier, som skal overholdes.
 I apteringen hvor støjen overstiger den maksimale dB(A) og hvor der  

 er irriterende lav frekvent støj eller tydeligt hørbare rene  

 toner, skal ISO's tidligere støjværdi (NR) også bestemmes.  

 De anførte støjgrænser kan vurderes som  

 tilfredsstillende, hvis ISO's tidligere støjværdi (NR) ikke  

 numerisk overstiger den specifikke dB(A) værdi minus 5.
+-----------------------------------------------------------------------+ ¦     Område                             Maksimalt  

  Anbefalet   ¦ ¦                                          dB(A)              dB(A)  

 ¦ ¦                                     IMO Res.
A468 (XII)  

 ¦ ¦-----------------------------------------------------------------------¦ ¦Arbejdsområder:  

            ¦ ¦  1. Maskinrum                             110                105  

  ¦ ¦  2. Ved stoppet maskineri i Maskinrum      -                  85 1)    ¦ ¦  3. Værksteder                             85                 80  

    ¦ ¦  4. Separat separatorrum                    -                 85  

  ¦ ¦  5. Maskinkontrolrum og manøvrerum         75                 70  

      ¦ ¦  6. Kabys                                  75                 70  

  ¦ ¦  7. Styrehus                               65                 65  

  ¦ ¦  8. Radiorum                               60                 60  

  ¦ ¦  9. Lytteposter2)    

         70                 70      ¦ ¦ 10. Kontorer i aptering og dækskontrolrum  65                 65  

    ¦ ¦ 11. Butiksarealer og kiosk                 65                 65  

  ¦ ¦ 12. Andre arbejdsområder                   90                 85  

    ¦ ¦  

 ¦ ¦ Sove/rekreationsområder/redningsstationer  

           ¦ ¦ 13. Behandlingsrum (infirmery)             60                 60  

  ¦ ¦ 14. Soverum                                60                 55  

  ¦ ¦ 15. Fritids- og kondirum                   65                 65  

  ¦ ¦ 16. Spiserum og andre opholdsrum           65                 60  

  ¦ ¦ 17. Udvendige rekreationsområder  

    ¦ ¦     og ved redningsstationer               75                 70  

  ¦ +-----------------------------------------------------------------------+ Skod- og dækkonstruktioner skal være udført af  

 materialer med tilstrækkelig lydisolering med henblik på at  

 undgå forstyrrelser fra aktivitet i tilstødende rum herunder  

 menneskelig aktivitet, som f.eks. musik, tale, gang o.lign.
 Konstruktionselementerne skal overholde følgende krav:
Luftlydsisolation, jf.
ISO140/4 og ISO717/1 -	Skod i apteringen generelt	R'wmin. 35 dB -	Dæk i apteringen generelt	R'wmin. 40 dB -	Mellem soverum og åbent dæk, opholdsrum, kabys, pantry, fritids- og hobbyrum samt maskinrum	R'wmin. 45 dB Trinlydsisolation, jf.
ISO140/7 og ISO717/2 -	Fra gangområder på åbent dæk, galley, kabys eller andre rum med kraftig trinlyd til soverum og opholdsrum	L'nwmaks. 65 dB BILAG 2 SKILTNING VED INDGANGEN TIL STØJFYLDTE RUM Støjniveau                 Tekst 80-88 dB(A)                HØJT STØJNIVEAU BRUG HØREVÆRN HIGH NOISE LEVEL USE EAR PROTECTORS 88-110 dB(A)               FARLIG STØJ HØREVÆRN SKAL ANVENDES DANGEROUS NOISE USE OF EAR PROTECTORS MANDATORY 110-115 dB(A)              ADVARSEL:
FARLIG STØJ HØREVÆRN SKAL ANVENDES KUN OPHOLD I KORTERE TID CAUTION:
DANGEROUS NOISE USE OF EAR PROTECTORS MANDATORY SHORT STAY ONLY >115 dB(A)                 ADVARSEL:
MEGET FARLIG STØJ HØREVÆRN SKAL ANVENDES HØJEST 10 MIN OPHOLD FOR INSPEKTION CAUTION:
EXCESSIVE HIGH NOISE LEVEL USE OF EAR PROTECTORS MANDATORY NO STAY LONGER THAN 10 MINUTES FOR INSPECTION BILAG 3 MÅLING AF STØJ 1.1  Generelt Når et skib er færdigbygget, skal der foretages  

 støjmålinger, i de i bilag 1 specificerede områder.
 Støjmålingerne skal udføres eller overværes af  

 en af Søfartsstyrelsen anerkendt sagkyndig person.
1.2  Driftkonditioner til søs Støjmålingerne skal foretages under sejlads, med en  

 belastning på minimum 90% af den installerede kontinuerlige  

 fremdrivningseffekt, der samtidig kan fremdrive skibet.
 Den kontinuerlige maskineffekt bestemmes i overensstemmelse med de  

 internationale standarder, ISO 3046-1:1995(E) for forbrændingsmotorer,  

 og ISO 3977 for gasturbiner.
 Hjælpemaskineri, såsom elektriske energikilder, hydrauliske  

 anlæg, kedelanlæg, køle- og luftkompressorer, mekanisk  

 ventilation inklusive luftkonditioneringsanlæg,  

 navigationsinstrumenter, radio- og radaranlæg og andre indretninger,  

 som er forudsat at skulle anvendes under normale driftforhold, skal  

 være i drift.
 Specielle driftsituationer, der kan forekomme i længere tidsrum,  

 såsom dynamisk positionering ved brug af "thrustere",  

 lægtvandssejlads o.lign. skal måles separat.
 I rum indeholdende nødaggregater (nødgeneratorer,  

 brandpumper mv.) skal der foretages støjmålinger med de  

 pågældende nødaggregater i drift.
 I maskinrum med flere hovedmotorer og/eller hjælpemotorer skal der  

 foretages støjmålinger i relevanteområder, jvf. tabel i  

 bilag 1.
1.3  Driftkonditioner i havn Der foretages støjmålinger i de relevante service- og  

 arbejdsområder, jvf. tabel i bilag 1, pkt. 2 og 10.
Der foretages støjmålinger med skibets laste-/lossegrej,  

 inertgasanlæg, køleanlæg i gastankskibe, hydraliske  

 anlæg, hydrauliske fortøjningsspil, støjende last  

 (køle/fryse containere) og lign. i drift, i de berørte  

 områder og apteringsafsnit.
I stedet for støjmåinger af  

 køle/fryse containere kan søfartsstyrelsen godkende en  

 beregning af det forventede støjniveau.
 På vogndæk i ro-ro skibe skal der foretages  

 støjmålinger under laste-/losseoperationer samt med  

 vogndæksventilationen i drift.
1.4  Eksterne forhold Måleresultaterne vil kunne påvirkes af vanddybden under  

 skibets køl og tilstedeværelsen af store reflekterende  

 overflader i skibets umiddelbare nærhed.
Sådanne forhold skal  

 derfor anføres i støjrapporten.
Vejrforholdene, såsom vind, nedbør og sø  

 (bølgehøjde) må ikke have indflydelse på  

 måleresultaterne.
Vindhastigheden og søen bør ikke  

 overstige henholdsvis 8 m/s og sea state 3 (bølgehøjde 1,25  

 m).
Eksterne støjkilder, såsom trafik, værksteder og  

 værfter må ikke påvirke støjniveauet på  

 målepositionerne i skibet.
Om nødvendigt, skal  

 måleresultaterne korrigeres for indflydelse fra sådanne  

 vedvarende eksterne støjkilder.
l.5  Måleudstyr Kun den nødvendige driftbesætning og personer, der  

 udfører støjmålinger, må opholde sig i det aktuelle  

 måleområde.
Til støjmålingerne skal der anvendes instrumenter, der  

 opfylder kravene til "Precision Grade Sound Level Meter" ifølge IEC  

 publikationen 651. Frekvensanalyse skal foretages i 1/1-oktav  

 frekvensbånd, jf.
IEC 225. Hvis der anvendes integrerende  

 lydtryksmålere, skal de opfylde forskrifterne i IEC norm 804.
Støjniveauet skal måles som A-vægtet lydtryksniveau i  

 decibel reference 20 u Pa.
Ved frekvensanalyse anvendes 1/1-oktav  

 frekvensbånd med centerfrekvenser fra 31,5 til 8000 Hz.
 I tilfælde, hvor støjniveauet fluktuerer med mere end 5 dB,  

 skal der foretages en måling med en integrerende lydtryksmåler  

 over en periode på mindst 30 sekunder.
1.6  Målepositioner Støjmålingerne skal generelt udføres i midten af  

 rummene i en højde af 1,5 m over dørken, og hvis muligt ikke  

 nærmere end 0,5 m fra større reflekterende flader eller  

 overflader af maskineri i drift.
I større rum, hvor lydtrykket  

 varierer mere end 6 dB, skal der måles i flere positioner på  

 hvert dæk med en indbyrdes afstand på mindre end 10 m.
I  

 maskinrum og styrehus skal der endvidere måles på  

 operatørpladser, hvor regelmæssigt ophold foregår.
 Ved støjmålinger i styrehus skal alle døre og vinduer  

 være lukkede.
 I radiorum foretages støjmålingen med radioinstallationen i  

 drift, men uden at akustisk signal afgives.
Ved målinger på lytteposter skal der foretages målinger  

 mindst 3 steder i en afstand fra hinanden på mindst 0,5 m.  

 Målingerne foretages i en højde af 1,5 m over dørken, og  

 hvis muligt ikke nærmere skod end 1,5 m.
På brovingerne skal  

 målingerne foretages i læsiden.
Målingerne skal, hvor det er praktisk muligt, foretages ved en  

 vindhastighed på mellem 5 og 10 knob og med vinden henholdsvis ret  

 forfra, ret agterfra og på tværs af skibet.
Har det ikke  

 været muligt at foretage målingerne under de nævnte  

 forhold, skal vindhastighed, vindretning samt skibets kurs opgives. (Jf.  

 IMO-recommandation A343(IX) af 12.november 1975, Recommendation on Methods af  

 Measuring Noise Levels at Listening Posts).
1.7  Rapportering Måleresultaterne skal indsendes til Søfartsstyrelsen i en  

 standardiseret rapport indeholdende følgende:
 -	En plan over skibet, hvor måleværdier og  

 målepositioner er angivet.
 -	Forhold, som har betydning for bedømmelse af  

 støjforholdene, skal altid gives:
 1)	Dybgang for og agter.
 2)	Vind, vejr og sø.
 3)	Hastighed og kurs.
 4)	Belastning og omdrejningstal på hoved- og  

 hjælpemaskineri.
 5)	Andre støjkilder i drift under målingerne,  

 f.eks. ventilation i maskin- og lastrum og ventilation i apteringen.
 6)	Måleinstrumentets og mikrofonens fabrikat og type.
 7)	Oplysning om, hvem der har foretaget målingen.
 8)	Vanddybde under køl.
Resultater angives som totale A-vægtede lydtryk i tabel.
I  

 tilfælde, hvor støjkravene overskrides, foretages  

 frekvensanalyse i 1/1-oktav frekvensbånd.
Søfartsstyrelsen, den 3. juli 1997 Christian Breinholt /Lisbet Winther 1   Forskriften er notificeret i  

 overensstemmelse med Rådets Direktiv 83/189/EØF, som  

 ændret senest ved direktiv 94/10/EF.
1) hjælpemotor bør ikke overstige 85 dB når øvrigt  

 maskineri er i normal drift.
