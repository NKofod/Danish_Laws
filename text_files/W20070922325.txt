Landsskatteretskendelse vedr.
Pålæg af registreringspligt -  

 opkrævning af lønsumsafgift Klagen skyldes, at regionen har pålagt Den Selvejende institution A  

 (herefter benævnt institutionen) registreringspligt for lønsumsafgift i  

 henhold  

 til lønsumsafgiftsloven pr. 1. januar 2003. Endvidere har regionen opkrævet  

 institutionen 265.520 kr. i lønsumsafgift for perioden fra 1. januar 2001 til  

 31. december 2002.
Landsskatterettens afgørelse Regionens afgørelse ændres.
Sagens oplysninger Institutionen blev stiftet i  

 1994 med det formål at drive socialpædagogisk opholdssted for børn og unge.  

 Af  

 § 3 i institutionens vedtægter fremgår følgende:
 Fondens/institutionens  

 formål er at yde praktisk og pædagogisk støtte til socialt truede mennesker i  

 forbindelse med det daglige arbejde gennem familiepræget fællesskab.
Fondens formål er  

 almennyttigt/velgørende. Institutionen er drevet og  

 godkendt først i henhold til den dagældende § 66 i bistandsloven og nu i  

 henhold til servicelovens § 49, stk. 2. Af X Amts godkendelse af 15. december  

 2003 fremgår bl.a. følgende:
( .) Brugere:
 Opholdsstedet er godkendt til  

 døgnophold for 8 børn og unge i alderen 10  18 år.. Opholdet kan i  

 særlige  

 tilfælde forlænges jvf. § 62 a stk. 3, nr. 1 i lov om social service.
( .) Målgruppen, hvortil  

 godkendelsen er givet:
 Børn og unge, der er  

 adfærdsvanskelige eller tidligt skadede.
( .) Budget og regnskab:
 Opholdsstedet fremsender til  

 godkendelse det ved registreret eller statsautoriseret revisor reviderede  

 regnskab og forslag til budget.
( .) Der skal udarbejdes  

 selvstændige budgetter og regnskaber for døgndelen og skoledelen.
( .) På et tidspunkt måtte  

 institutionen imidlertid erkende, at der ikke var offentlige skoletilbud, der  

 kunne rumme de børn og unge, der blev indskrevet på opholdsstedet.
Institutionen havde tidligere  

 en særlig aftale om skoletilbud med Y Kommune.
Denne aftale kunne imidlertid  

 ikke videreføres i Z Kommune, hvortil institutionen flyttede den 1. november  

 1996.
Efter denne dato benyttede  

 institutionen sig af hjemmeundervisning, men med virkning fra 1. januar 2000  

 indgik institutionen en overenskomst om undervisning med Z Kommune.
Af  

 overenskomsten fremgår bl.a. følgende:
( .) § 3. Målgruppe og  

 visitationsgrundlag Specialundervisningen  

 tilrettelægges for elever, med så store sociale og emotionelle  

 funktionsproblemer,  

 at anbringende kommune har henvist pågældende til specialundervisning.
( .) § 4. Undervisnings- og  

 timeplaner På As undervisningsdel  

 følges som udgangspunkt Undervisningsministeriets overordnede læseplaner.
( .) § 6. Undervisningsstedets  

 budget Undervisningsstedets budget  

 fremsendes til Z kommune senest 3 måneder før budgetårets begyndelse, og  

 kommunens godkendelse skal foreligge senest 1 måned før budgetårets  

 begyndelse.
( .) § 7. Betalings- og  

 regnskabsforhold Z kommune betaler udgiften  

 for undervisning til elever, som PPR har visiteret til specialundervisning på  

 anbringelsesstedet.
 Udgiften beregnes pr.  

 kalenderdag og A fremsender á conto afregning for kommende måned.  

 Z kommunes  

 betalingsforpligtelse rækker ikke ud over ophør af undervisning på  

 anbringelsesstedet. A fremsender á conto afregning for kommende  

 måned.
 Z kommune opkræver betaling  

 for undervisningsdelen, administrationsbidrag samt PPRs ydelser, jfr.  

 bekendtgørelse nr. 308 af 22. april 1994 eller andre bestemmelser der  

 erstatter  

 eller supplerer denne bekendtgørelse.
( .) § 8. Tilsyn ( .) Formålet med tilsynet er at  

 sikre, at undervisningen står mål med, hvad der almindeligvis kræves i  

 folkeskolen.
( .) § 10. Øvrige forhold ( .) Prøver Z kommune har pligt til at  

 sørge for prøveafholdelse for børn og unge under 18 år, der ønsker at  

 indstille  

 sig til folkeskolens afgangsprøver, men som ikke har fulgt undervisningen ved  

 Z  

 skole, og derfor ikke kan indstille sig til prøven ved Z skole.
( .) Af et bilag til  

 overenskomsten fremgår bl.a. følgende:
( .) Skolens formål Det er den interne skoles  

 formål, i henhold til folkeskoleloven at give alle opholdsstedets elever et  

 skoletilbud, der rummer udfordringer, og mulighed for en alsidig udvikling i  

 samspil med den enkeltes sociale forudsætninger, således at eleverne bliver  

 aktive medborgere i vores demokratiske samfund.
Projektbeskrivelse ( .) Undervisningen skal tage  

 udgangspunkt i intentionerne med folkeskolens afgangsprøve og tilrettelægge  

 og  

 udføre didaktik og algoritmer, jfr. fagenes læseplaner og den unges faglige  

 standpunkt.( .) ( .) Det er skolens mål, at  

 undervise eleverne i det i folkeskoleloven beskrevne timetal.
Hvor  

 undervisning  

 af hensyn til elevens forudsætninger ikke lader sig gennemføre, erstattes  

 denne  

 af motiveringsarbejde.
Årsplan Årskalenderen følger den af Z  

 Kommune udarbejdede skolekalender.
Dog undervises der på A i 42 uger årligt,  

 idet enkelte ekskursioner (som relaterer til undervisningen) griber ind i  

 skolernes ferieperioder.
Over året er der indlagt 6  

 ekskursioner, som tager udgangspunkt i undervisningstemaer og relevante  

 besøgsmål i nærmiljøet jfr.
Projektbeskrivelsen.
Herudover er der med rimelige  

 intervaller indlagt 5 prøver, med det formål, at teste elevernes udvikling  

 skolemæssigt. Institutionen har faktureret  

 Z Kommune for undervisning af de henviste elever.
Af et eksempel på en  

 faktura  

 udstedt af institutionen til Z Kommune den 22. maj 2000 fremgår, at  

 institutionen har ydet undervisning af 6 nærmere angivne elever i juni måned  

 2000, og at betalingen herfor udgjorde i alt 87.426 kr.
Efterfølgende har Z  

 Kommune viderefaktureret betalingen for den enkelte elev til de anbringende  

 kommuner.
Institutionens leder har  

 beskrevet den sociale og skolemæssige baggrund for de børn, som for tiden  

 opholder sig på institutionen.
Beskrivelsen omfatter samtlige 8 børn.
Af  

 beskrivelsen af det ene af børnene fremgår følgende:
 B:
En dreng der blev anbragt hos  

 os, efter at han flere gange var flyttet fra mor til far og tilbage igen.
Det  

 der udløste at drengen blev anbragt hos os, var at han som 10 årig  

 eksperimenterede med ild på den skole hvor han gik, han lavede butikstyveri  

 og  

 prøvede at placere forskellige ting på togskinnerne.
Det der generer denne  

 dreng, er at han ikke har en velfungerende bremsemekanisme.
Nogen skal til  

 stadighed hjælpe ham med at vurdere rimeligheden/farligheden i hans gøremål.  

 Drengen blev på baggrund af ildspåsættelsen bortvist fra folkeskolen. I beskrivelsen har  

 institutionens leder videre anført:
( .) Fælles for ovennævnte er, at  

 de profiterer af et struktureret miljø. De har behov for tydelige voksne.
 Vores opgave  

 er herefter at sammensætte et miljø, der tager hensyn  

 til de vanskeligheder børnene har.
 Vi skal lave et vækstmiljø.
 Vi skal være gode til at  

 imødegå forsøg på splitting.
 Vi skal kunne give tryghed.
 Vi skal kunne rumme voldelig  

 adfærd.
 Vi skal kvalificere børnene  

 til at kunne fungere i et ustruktureret miljø.
 Hvad er fordelen ved  

 intern undervisning.
Styrken i det at have intern  

 undervisning, ligger i at vi kan binde døgnets 24 timer sammen, for derved at  

 minimere muligheden for splitting, og vi kan sikre at børnene ikke bliver  

 bortvist fra skolen.
Derudover kan vi det samme som andre specialskoler.
Hvis vi skal kvalificere  

 børnene til et ustruktureret miljø (selvforvaltning), er det nødvendigt, at  

 vi  

 kan styre den form og grad af struktur, barnet skal omgives af.
Dette  

 nødvendiggør  

 at vi skal have indflydelse på døgnets 24 timer, altså også skoletiden.
I  

 skoletiden skal der indlægges den samme struktur, som er individuelt  

 tilpasset  

 den enkelte elev.
Ved indskrivning anvendes en  

 struktur, der er bestemt af elevens evne til selvforvaltning.
Strukturen  

 løsnes  

 gradvist i takt med, at eleven opnår kvalifikationer der muliggør indre  

 styring.
En sådan individuel tilpasset  

 ydre struktur, kræver en tæt samarbejdende personalegruppe af en begrænset  

 størrelse.
En person der ikke samarbejder er ødelæggende for udviklingen.
Vi har indrettet os således,  

 at 2 gange om dagen holder vi møde af ½ times varighed.
Det første kl. 8.00  

 når  

 skolen starter og det næste kl. 16.00 når skolen slutter.
Dette gøres på  

 baggrund af en journal over børnenes adfærd, der er skrevet, af det  

 personale,  

 der netop har haft kontakten med børnene.
Det gør at alle medarbejdere er  

 orienteret om alt hvad der foregår i huset, og strukturen kan justeres. Den undervisning, som de  

 henviste børn og unge modtager på institutionen, er en særlig form for  

 specialundervisningstilbud, der er omfattet af folkeskolelovens § 20, stk. 3,  

 hvorefter specialundervisning kan indrettes i et efter serviceloven oprettet  

 eller godkendt anbringelsessted.
 Undervisningen er reguleret  

 af bekendtgørelse nr. 896 af 22. september 2000 om folkeskolens  

 specialundervisning  

 og anden specialpædagogisk bistand, hvorefter specialundervisningen og anden  

 specialpædagogisk bistand i henhold til bekendtgørelsens § 2, stk. 1,  

 omfatter:
 Undervisning i  

 folkeskolens fag og fagområder tilrettelagt under særlig hensyntagen til de  

 pågældende  

 elevers indlæringsforudsætninger.
 Undervisning og  

 træning i funktionsmåder og arbejdsmetoder, der tager sigte på at afhjælpe  

 eller begrænse virkningerne af psykiske, fysiske eller sensoriske  

 funktionsvanskeligheder.
 Specialpædagogisk  

 rådgivning til forældre, lærere eller andre personer, hvis indsats har  

 væsentlig  

 betydning for elevens udvikling.
 Særlige  

 undervisningsmaterialer og tekniske hjælpemidler, som er nødvendige i  

 forbindelse  

 med undervisningen af eleven.
 Personlig  

 assistance, der kan hjælpe eleven til at overvinde praktiske vanskeligheder i  

 forbindelse med skolegangen.
 Særligt  

 tilrettelagte aktiviteter, der kan gives i tilslutning til elevens  

 specialundervisning.
Institutionen har oplyst, at  

 lærernormeringen er anderledes på institutionen end i folkeskolen.
I  

 folkeskolen  

 er der således i gennemsnit 10 elever pr. lærer, mens der på institutionen er  

 7  

 elever pr. lærer.
Disse yderligere lærertimer skal bruges til at tage hånd om  

 elevernes sociale situation og problemer.
 Under sagens behandling for  

 Landsskatteretten har institutionens leder oplyst følgende om en typisk uge  

 på  

 institutionen:
 Dagene er tidsmæssigt  

 inddelt således.
Mandag til Torsdag 7.30 De unge vækkes 8.45 Aktivitetsperioden  

 starter 15.00 Aktivitetsperioden  

 slutter 18.00 Middag 21.30 Fællesskabet ophører Aktivitetsperioden indeholder  

 praktiske gøremål, undervisning og aktiviteter der er fremmende for de unges  

 velbefindende.
Hver elev har sin egen individuelt  

 sammensatte plan, der tager udgangspunkt i den unges aktuelle forudsætninger.  

 Planen kan derfor variere fra uge til uge, og nogle gange er det nødvendigt  

 at  

 variere den fra dag til dag.
Omfanget af egentlig skoleundervisning varierer  

 fra elev til elev, ligesom omfanget i relation til den enkelte elev varierer  

 afhængig af den enkelte elevs formåen den aktuelle dag/uge.
Til egentlig  

 skoleundervisning benyttes i gennemsnit omkring 1-3 timer om dagen mandag  

   

 torsdag.
 Aktivitetsperioden dækkes af  

 4 medarbejdere, hvoraf 1 er læreruddannet.
Fredag bruges til  

 fritidsaktiviteter og sport, og dækkes af medarbejdere med en håndværksmæssig  

 og pædagogisk baggrund. Om institutionens personale  

 har institutionens leder oplyst følgende:
Personalet på A er sammensat  

 således, at der kvalifikationsmæssigt fokuseres på at fremme en social  

 udvikling hos børnene.
Dertil kommer andre sekundære, men nødvendige  

 funktioner, der også skal varetages, hvilket kræver andre kvalifikationer der  

 er udenfor ovennævnte fokusområde.
Det handler om undervisning, bogholderi,  

 vedligeholdelse, madlavning o.s.v.
 Vi skal med baggrund i vores  

 børn og unges realistiske udsigt til en kriminel løbebane, vægte en  

 socialisering højere end nogle specifikke skolekundskaber.
For at tilgodese ovennævnte  

 hovedopgave, er det nødvendigt, at vores personale består af mennesker der  

 fremstår som gode identifikationsobjekter.
Vi skal få vores børn og unge til  

 at  

 interessere sig for almindeligt accepterede aktiviteter, og det sociale liv  

 der  

 er en følge af det.
Aktiviteterne er: madlavning, rengøreng, håndværk, sport,  

 fiskeri, surfing, brændekløvning o.a.
 Det er på den måde vores mål,  

 at få de unge til at se op til nogle mennesker (personalet) med nogle sunde  

 interesser, som alternativ til en leder for en kriminel organisation.
 Vores børn lærer ikke  

 ovennævnte igennem undervisning, men hvis en af vores medarbejdere er på  

 ranglisten over verdens bedste windsurfere, er det en motiverende faktor der  

 kan igangsætte en udvikling.
 Udviklingen vil herefter  

 skulle bæres frem af en høj faglig kompetence på det specifikke område, og at  

 den unge føler sig tiltrukket og fascineret af vores medarbejder.
 Derfor er den medarbejder vi  

 foretrækker en type, der for vores unge er realistisk at kopiere.
 Den typiske medarbejder hos  

 os, er en person med en håndværksmæssig uddannelse suppleret med en  

 pædagogisk  

 uddannelse, og en fritidsinteresse der på vores kanter ofte er windsurfing.  

 En  

 person der i de unges øjne er lidt sej.
 Derudover har vi, for at  

 kunne varetage undervisningen ansat en håndværker der har suppleret sin  

 uddannelse med en læreruddannelse.
Dertil kommer andre endnu  

 mindre funktionsområder. Institutionen har videre  

 oplyst, at der for tiden er tilknyttet 13 personer til institutionen.
Heraf  

 er  

 tre læreruddannede, men to af disse deltager kun 10  15 timer om ugen i  

 weekendvagter, og arbejder således slet ikke med undervisning.
Der er således kun én  

 læreruddannet person ansat i tilknytning til aktivitetsperioden fra kl. 8.45  

   

 15.00 mandag til torsdag.
Den pågældende person er ansat 37 timer om ugen.  

 Det  

 øvrige personale ansat 37 timer om ugen i tilknytning til aktivitetsperioden  

 har følgende uddannelsesmæssige baggrund:
 En person er faglært smed og  

 uddannet pædagog.
 En person er faglært  

 maskinarbejder.
 En person er handelsuddannet  

 og uddannet svømmelærer.
En person er uddannet  

 maskinarbejder.
Denne person arbejder én dag om ugen i tilknytning til  

 aktivitetsperioden  

 og resten af tiden weekend og nat på institutionen.
 Følgende personale er ansat  

 udelukkende med henblik på at dække weekender, aften og nat:
 1 person, uddannet  

 maskintekniker, ansat 18 timer om ugen.
 1 person, uddannet slagter,  

 ansat 37 timer om ugen.
 1 person, pædagogstuderende,  

 ansat 15 timer om ugen.
 1 person, musiker, ansat 15  

 timer om ugen.
Hertil kommer institutionens  

 ledelse, som altid står til rådighed, men som ikke deltager direkte i  

 aktivitetsperioden, og som dermed langt overvejende arbejder direkte med  

 børnene på tidspunkter uden for aktivitetsperioden.
De to personer i ledelsen  

 er uddannet som henholdsvis radiomekaniker/faglærer og handelsuddannet.
Af institutionens årsregnskab  

 for 2001 fremgår, at lønninger til opholds- og skoledelen udgjorde  

 henholdsvis  

 1.508.241 kr. og 874.830 kr.
De tilsvarende tal udgjorde i 2002 henholdsvis  

 1.786.739 kr. og 811.830 kr.
Ifølge institutionens  

 årsregnskaber for 2001, 2002 og 2003 udgjorde indtægterne ved opholdsdelen  

 henholdsvis 2.920.612 kr., 3.413.224 kr. og 3.822.018 kr.
Tilsvarende  

 udgjorde  

 udgifterne henholdsvis 2.685.298 kr., 3.209.207 kr. og 3.975.991 kr.
 Indtægterne ved skoledelen  

 udgjorde henholdsvis 1.175.352 kr., 1.313.120 kr. og 1.231.856 kr., mens  

 udgifterne herved udgjorde henholdsvis 1.100.277 kr., 1.217.874 kr. og  

 1.198.980 kr.
 Videre fremgår, at  

 afskrivninger på biler, inventar og båd, samt finansielle poster er fordelt  

 med  

 70% til opholdsdelen og med 30% til skoledelen.
Om procentfordelingen har  

 institutionen oplyst, at fordelingen er fastsat af institutionens revisor  

  i  

 samråd med institutionens leder  efter at have foretaget en skønsmæssig  

 vurdering af henholdsvis omfanget af opholdsdelens brug af bus og inventar og  

 dagtilbuddets brug heraf.
Procentsatserne er faldet således ud bl.a. som  

 følge  

 af, at børnene bruger flest timer til daglig i opholdsdelen, og fordi ferier,  

 helligdage og weekender hører under opholdsdelen.
 For 2002 har institutionen  

 angivet over for ToldSkat, at der er udbetalt i alt 2.598.560 kr. i  

 bidragspligtig  

 A-indkomst.
 Institutionen har fremlagt  

 prisfastsættelsesbudgetter for 2001 og 2002 for opholdsdelen og skoledelen.  

 Heraf fremgår bl.a., at vederlæggelse af medarbejdere i opholds- og  

 skoledelen  

 er fastsat til henholdsvis 1.559.358 kr. og 816.915 kr. for 2001, og til  

 henholdsvis 2.189.533 kr. og 993.000 kr. for 2002.
 I henhold til punkt 8 i den  

 Vejledende takstbetalingsaftale mellem Kommunernes Landsforening og  

 Amtsrådsforeningen udgør kommunernes betaling for døgnplacering af et barn  

 eller en ung en fast takst om året.
 På institutionens  

 repræsentants forespørgsel har Socialministeriet i brev af 17. maj 2004  

 anført,  

 at den ydelse, som institutionen yder til unge med en så markant afvigende  

 adfærd, mere må karakteriseres som social forsorg og bistand end som  

 undervisning og i denne forbindelse må anses for omfattet af momslovens § 13,  

 stk. 1, nr. 2, og dermed fritaget for lønsumsafgift.
Regionens afgørelse Regionen har pålagt  

 institutionen registreringspligt for lønsumsafgift i henhold til  

 lønsumsafgiftsloven pr. 1. januar 2003. Endvidere har regionen opkrævet  

 institutionen 265.520 kr. i lønsumsafgift for perioden fra 1. januar 2001 til  

 31. december 2002.
 Institutionens hovedydelse er  

 undervisning, som er omfattet af fritagelsesbestemmelsen i momslovens § 13,  

 stk. 1, nr. 3, da de anbragte børn og unge er i den skolepligtige alder,  

 selvom  

 institutionens formål er at yde praktisk og pædagogisk støtte til socialt  

 truede mennesker (børn og unge med særlige vanskeligheder).
 Af bekendtgørelse nr. 896 af  

 22. september 2000 om folkeskolens specialundervisning og anden  

 specialpædagogisk bistand fremgår, at specialundervisning og anden  

 specialpædagogisk bistand udover almindelig undervisning også omfatter  

 undervisning og træning i funktionsmåder og arbejdsmetoder, specialpædagogisk  

 rådgivning til forældre m.fl., personlig assistance m.v.
 Det socialpædagogiske element  

 i tilknytning til undervisningen kan derfor ikke anses for en særskilt ydelse  

 i  

 forhold til undervisningsydelsen, hvorfor heller ikke denne del af  

 institutionens aktivitet kan anses for momsfritaget efter momslovens § 13,  

 stk.  

 1, nr. 2.
 Det socialpædagogiske  

 element, herunder opholdet på institutionen, er derimod en ydelse i nær  

 tilknytning  

 til selve undervisningen, hvorfor den leverede ydelse som helhed må anses for  

 omfattet af bestemmelsen i momslovens § 13, stk. 1, nr. 3.
 Institutionen er derfor efter  

 en samlet konkret vurdering lønsumsafgiftspligtig efter lønsumsafgiftslovens  

 §  

 1, stk. 1, af den samlede leverede ydelse.
Der er endvidere tale om  

 konkret betaling af ophold for et bestemt adfærdsvanskeligt barn eller ung,  

 som  

 den enkelte kommune har foranlediget anbragt på institutionen.
Betalingerne  

 kan  

 således ikke karakteriseres som offentlige driftstilskud, men må anses som  

 betaling for en konkret modydelse, nemlig institutionens ydelse til det  

 anbragte barn.
 Institutionen er derfor ikke  

 omfattet af undtagelsesbestemmelsen i lønsumsafgiftslovens § 2a, hvorefter  

 det  

 er en betingelse for afgiftsfritagelse, at der foreligger driftsudgifter, der  

 er dækket af det offentlige med mindst 50%.
 I henhold til  

 lønsumsafgiftslovens § 4, stk. 2, nr. 4, er afgiftsgrundlaget for  

 organisationer, fonde, foreninger m.v. virksomhedens lønsum med tillæg af 90%  

 (metode 1). Afgiften af lønsummen er 3,08% og 2,50% af 90% tillægget, jf.  

 lønsumsafgiftslovens § 5, stk. 3. For lønsumsafgiftsloven gælder 3 års  

 forældelse.
 I perioden fra 1. januar 2001  

 til 31. december 2002 har institutionen anvendt 4.981.631 kr. i lønsum,  

 hvormed  

 institutionen skal efterbetale 265.520 kr. i lønsumsafgift.
 I et høringssvar til  

 Landsskatteretten har regionen supplerende anført, at Landsskatterettens  

 kendelse  

 af 10. december 2002 ikke er sammenlignelig med denne sag, da der ikke var  

 tale  

 om børn og unge i den skolepligtige alder.
 Endvidere har regionen ikke  

 baseret sine beregninger på institutionens budget, men på årsregnskabet for  

 2001 og indsendte COR oplysninger fra 2002.
Institutionens påstand og argumenter Institutionens repræsentant  

 har fremsat principal påstand om, at institutionen ikke er pligtig at betale  

 lønsumsafgift efter lønsumsafgiftslovens § 1, stk. 1, af nogen del af  

 institutionens lønsum, samt subsidiær påstand om, at institutionen kun er  

 pligtig at betale lønsumsafgift af en del af institutionens lønsum, nemlig  

 den  

 del, der direkte knytter sig til undervisning.
 Repræsentanten har endvidere  

 fremsat en mere subsidiær påstand om, at institutionen kun er pligtig at  

 betale  

 lønsumsafgift af en del af institutionens lønsum, nemlig den del, som knytter  

 sig til undervisning, og som er opgjort efter Landsskatterettens skøn, samt  

 en  

 mest subsidiær påstand om, at institutionen kun er pligtig at betale  

 lønsumsafgift af en del af institutionens lønsum, nemlig den del, som er  

 angivet under resultatopgørelse, skole i regnskaberne.
Til støtte for den principale  

 påstand har repræsentanten gjort gældende, at den undervisning, der gives på  

 opholdsstedet, er en ydelse med nær tilknytning til opholdsstedets  

 hovedydelse,  

 som er social forsorg og bistand.
Derfor må også skoledelen anses for  

 omfattet  

 af momslovens § 13, stk. 1, nr. 2, således at den samlede lønsum er fritaget  

 for lønsumsafgift.
Repræsentanten har endvidere  

 gjort gældende, at det væsentligste element i institutionens ydelser til  

 eleverne består i social forsorg og bistand.
Der er herved henvist til  

 institutionens formål, institutionens godkendelse som socialpædagogisk  

 opholdssted efter servicelovens § 49, de krav, der stilles til indholdet af  

 sådanne opholdssteders ydelser, jf. servicelovens § 40b samt til, at kun en  

 mindre del af lønsummen knytter sig til undervisnings-ydelsen.
 Videre har repræsentanten  

 gjort gældende, at der ikke er fri prissætning på markedet af  

 socialpædagogiske  

 opholdssteder for børn og unge, at fri prissætning er en forudsætning for, at  

 kommunernes betalinger med rette kan betegnes som vederlag for konkrete  

 modydelser, at også det omfattende tilsyn med de socialpædagogiske  

 opholdssteder taler for, at kommunernes betalinger er offentlige tilskud, og  

 at  

 institutionen på den baggrund også er omfattet af lønsumsafgiftslovens § 2a.
 Endelig har repræsentanten  

 gjort gældende, at institutionen skal betragtes som et offentligretligt organ  

 i  

 henhold til artikel 13, punkt A, stk. 1, litra g) og h) i 6. momsdirektiv,  

 idet  

 opholdsstedets virke er reguleret af bestemmelser i serviceloven, og da  

 institutionen er godkendt i henhold til servicelovens § 49, stk. 2.
 Til støtte for den subsidiære  

 påstand har repræsentanten gjort gældende, at kun undervisningsdelen er  

 omfattet af momslovens § 13, stk. 1, nr. 3, hvorfor der kun skal betales  

 lønsumsafgift af den del af lønnen, som knytter sig til undervisning.  

 Endvidere  

 yder institutionen forskellige behandlingstilbud, hvor undervisningstilbuddet  

 er at betragte som et dagtilbud, der både omfatter en undervisningsdel og en  

 behandlingsdel, mens døgndelen er at betragte som et rent  

 pædagogisk/behandlingsmæssigt  

 tiltag.
Lønsummen (uden forberedelse)  

 er for 2001 og 2002 opgjort til henholdsvis 215.278 kr. og 221.936 kr.  

 Lønsummen (med forberedelse) er tilsvarende opgjort til henholdsvis 269.098  

 kr.  

 og 277.420 kr., idet der er tillagt 25%. Beregningerne har taget udgangspunkt  

 i, at der undervises 7 elever 1-4 timer om dagen fra mandag til torsdag,  

 hvorfor der er anvendt et gennemsnit på 2,5 timer dagligt.
Der er 4 personer  

 tilknyttet undervisningen, og antallet af skoledage er ansat til 160, mens  

 timelønnen er ansat til 143 kr. (2003-tal).
Told- og Skattestyrelsens udtalelse Told- og Skattestyrelsen har  

 indstillet, at den påklagede afgørelse ændres, således at institutionen anses  

 for at levere to selvstændige ydelser bestående af henholdsvis undervisning  

 og  

 social forsorg og bistand, hvor undervisningsdelen er momsfritaget efter  

 momslovens § 13, stk. 1, nr. 3, mens ydelsen i form af social forsorg og  

 bistand er momsfritaget efter momslovens § 13, stk. 1, nr. 2. Som følge heraf  

 er institutionen lønsumsafgiftspligtig af den lønsum, der vedrører  

 undervisningsdelen,  

 jf. lønsumsafgiftslovens § 1, stk. 1.
 Styrelsen  

 har herved bemærket, at undervisningsdelen ikke kan anses for en sekundær  

 ydelse til  eller som en integreret del af  institutionens  

 levering af social  

 forsorg og bistand.
Landsskatterettens bemærkninger og begrundelse I henhold til momslovens §  

 13, stk. 1, nr. 2, er følgende fritaget for moms:
Social forsorg og bistand,  

 herunder sådan, som præsteres af børne- og ungdomsinstitutioner og  

 institutioner inden for ældreområdet, samt levering af varer og ydelser med  

 nær  

 tilknytning hertil. Af forarbejderne til  

 bestemmelsen i momslovens § 13 fremgår, at de heri indeholdte fritagelser er  

 fastsat i overensstemmelse med 6. momsdirektiv.
I direktivets artikel 13 er i  

 punkt A indeholdt en række fritagelser til fordel for visse former for  

 virksomhed af almen interesse.
Af bestemmelsens litra g og h fremgår nærmere:
g) tjenesteydelser og  

 levering af goder med nær tilknytning til social bistand og social sikring,  

 herunder  

 sådanne, som præsteres af alderdomshjem, af offentligretlige organer eller af  

 andre organer, der er anerkendt af den pågældende medlemsstat som  

 foretagender  

 af almennyttig karakter; h) tjenesteydelser og  

 levering af goder med nær tilknytning til beskyttelse af børn og unge, som  

 præsteres  

 af offentligretlige organer eller andre organer, der er anerkendt af den  

 pågældende medlemsstat som foretagender af almennyttig karakter. I henhold til momslovens §  

 13, stk. 1, nr. 3, er følgende fritaget for afgift:
Skoleundervisning og  

 undervisning på videregående uddannelsesinstitutioner, faglig uddannelse,  

 herunder omskoling, og anden undervisning, der har karakter af skolemæssig  

 eller faglig undervisning, samt levering af varer og ydelser med nær  

 tilknytning hertil.
Fritagelsen omfatter dog ikke kursusvirksomhed, der  

 drives  

 med gevinst for øje, og som primært retter sig mod virksomheder og  

 institutioner m.v. Det følger endvidere af  

 lønsumsafgiftslovens § 1, stk. 1, 1. pkt., at virksomheder, der mod vederlag  

 leverer varer og ydelser, der er fritaget for afgift efter momslovens § 13,  

 stk. 1, nr. 3, er lønsumsafgiftspligtige.
Institutionen har ifølge  

 vedtægterne til formål at yde praktisk og pædagogisk støtte til socialt  

 truede  

 mennesker i forbindelse med det daglige arbejde gennem familiepræget  

 fællesskab.
Dette formål har institutionen realiseret ved at drive et  

 socialpædagogisk opholdssted for 8 børn og unge.
Institutionen er godkendt  

 som  

 socialpædagogisk opholdssted i henhold til § 49, stk. 2, i lov om social  

 service,  

 og leverer herved ydelser som nævnt i § 40 b i lov om social service.
I  

 institutionens regnskaber er denne ydelse benævnt opholdsdelen.
Institutionen yder  

 endvidere undervisning til de anbragte børn og unge i henhold til den mellem  

 institutionen og Z Kommune indgåede overenskomst om undervisning.
Ifølge  

 overenskomsten følger institutionens undervisningsdel som udgangspunkt  

 Undervisningsministeriets overordnede læseplaner, og Z Kommune fører tilsyn  

 med, at undervisningen står mål med, hvad der almindeligvis kræves i  

 folkeskolen.
Undervisningen består bl.a. af specialundervisning i henhold til  

 §  

 2, stk. 1, i bekendtgørelse nr. 896 af 22. september 2000 om folkeskolens  

 specialundervisning og anden socialpædagogisk bistand.
I institutionens  

 regnskaber er denne ydelse benævnt skoledelen.
 Institutionens ydelser til  

 de anbragte børn og unge består således både af undervisning og af social  

 forsorg og bistand.
 Henset til institutionens  

 vedtægtsmæssige formål, dens godkendelse som socialpædagogisk opholdssted  

 efter  

 § 49, stk. 2, i lov om social service, de regnskabsmæssige oplysninger om  

 forholdet mellem opholdsdelen og skoledelen samt institutionens beskrivelse  

 af  

 de anbragte børn og unge, en typisk uge på institutionen, personale m.v., må  

 institutionens ydelse i form af opholdsdelen anses for den primære ydelse.
 Som følge heraf er der ikke  

 grundlag for at anse opholdsdelen for en integreret del af skoledelen.
 Skoledelen kan endvidere  

 ikke anses for en sekundær ydelse til institutionens hovedydelse, som består  

 i  

 opholdsdelen, idet skoledelen udgør et mål i sig selv for de anbragte børn og  

 unge, nemlig at modtage undervisning efter Undervisningsministeriets  

 overordnede læseplaner med henblik på at kunne bestå folkeskolens  

 afgangsprøve.  

 Endvidere er skoledelen ikke et middel til at udnytte opholdsdelen på de  

 bedst  

 mulige betingelser, jf. herved præmis 30 i EF-domstolens dom i sag nr.  

 C-349/96  

 (Card Protection Plan Ltd.).
 Institutionen leverer  

 således to selvstændige hovedydelser bestående i henholdsvis social forsorg  

 og  

 bistand, der er fritaget for lønsumsafgift, og undervisning, der er omfattet  

 af  

 lønsumsafgiftspligten.
 Det bemærkes herved, at det  

 socialpædagogiske element i undervisningen, herunder specialundervisningen i  

 henhold til § 2, stk. 1, i bekendtgørelse nr. 896 af 22. september 2000 om  

 folkeskolens specialundervisning og anden socialpædagogisk bistand, må anses  

 for en ydelse i nær tilknytning til selve undervisningen, hvorfor skoledelen  

 som helhed må anses for omfattet af momslovens § 13, stk. 1, nr. 3.
De beløb, som kommunerne har  

 betalt til institutionen, vedrører betaling for ophold og undervisning af et  

 konkret antal børn og unge, som kommunerne har foranlediget anbragt på  

 institutionen, og må derfor anses for ydet i kommunernes interesse.
Beløbene  

 kan således ikke karakteriseres som offentlige tilskud, men må anses som  

 vederlæggelse for en konkret modydelse, nemlig ophold på institutionen og  

 undervisning af de anbragte børn og unge.
 Da de omhandlede beløb fra  

 kommunerne ikke kan karakteriseres som offentlige tilskud, er institutionen  

 ikke omfattet af fritagelsesbestemmelsen i § 1, stk. 2, i bekendtgørelse nr.  

 742 af 18. september 1997 om afgift af lønsum m.v., jf. lønsumsafgiftslovens  

 §  

 2a, nr. 2.
 Det er derfor med rette, at  

 regionen har anset institutionen for lønsumsafgiftspligtig fra 1. januar 2003  

 for så vidt angår skoledelen.
 Lønsumsafgiftsgrundlaget for  

 skoledelen opgøres som lønsummen for skoledelen med tillæg af 90%, jf.  

 lønsumsafgiftslovens § 4, stk. 2, nr. 4. Til lønsummen for skoledelen  

 medregnes  

 enhver form for løn, som skoledelens ansatte har erhvervet inkl. alle tillæg,  

 uanset om de indgår i lønnen eller ydes særskilt, jf. § 3, stk. 1, i  

 bekendtgørelse nr. 742 af 18. september 1997 om afgift af lønsum m.v.
 Lønsummen for skoledelen  

 udgjorde i henhold til institutionens årsregnskaber for 2001 og 2002  

 henholdsvis 874.830 kr. og 811.830 kr., eller i alt 1.686.660 kr., hvormed  

 lønsumsafgiften udgør 89.898 kr.
 Den påklagede afgørelse  

 ændres i overensstemmelse hermed.
