Resumé En kvinde klagede over Undervisningsministeriets og en  

 uddannelsesinstitutions behandling af hendes ansøgning om ansættelse som  

 lektor  

 ved socialrådgiveruddannelsen.
Ifølge stillingsopslaget ønskede institutionen  

 med ansættelse af en fast medarbejder og en vikar at dække tre fagområder.
Et  

 bedømmelsesudvalg mente at kvinden var meget kvalificeret og den eneste der  

 kunne dække alle fagområder.
Udvalget indstillede hende derfor til ansættelse  

 i  

 den faste stilling.
Institutionens uddannelsesråd indstillede imidlertid en  

 anden ansøger, som kun kunne dække et af de tre fagområder.
Ombudsmanden kritiserede en række forhold i forbindelse med  

 ansættelsesproceduren.
Ombudsmanden kritiserede at institutionen havde ladet  

 en anden ansøger tiltræde stillingen inden Undervisningsministeriet traf  

 afgørelse.
Ombudsmanden beklagede også at man havde givet kvinden det indtryk  

 at institutionen havde truffet afgørelse i sagen.
Efter ombudsmandens opfattelse havde det været mere hensynsfuldt  

 og bedst stemmende med god forvaltningsskik om institutionen havde orienteret  

 om baggrunden for beslutningen om ikke at indstille hende.
Det var desuden  

 stærkt kritisabelt at den begrundelse ministeriet gav kvinden for afgørelsen,  

 ikke var korrekt.
Ombudsmanden mente at flere forhold pegede på at uddannelsesrådets  

 beslutning var båret af hensynet til de enkelte rådsmedlemmers personlige  

 præference; et kriterium som under ingen omstændigheder lovligt kunne lægges  

 til grund for ansættelsen.
Ombudsmanden mente derfor at det var særdeles  

 betænkeligt  

 at Undervisningsministeriet som ansættende myndighed havde lagt  

 uddannelsesrådets  

 indstilling uprøvet til grund for ansættelsen.
 Ombudsmanden kommenterede flere andre forhold ved institutionens  

 og Undervisningsministeriets sagsbehandling og var samlet af den opfattelse  

 at  

 både institutionens og ministeriets sagsbehandling var overordentlig  

 kritisabel. (J.nr. 1996-0529-810).
Ansøgning om ansættelse som lektor.
Hjemmel.
Begrundelse Sagens nærmere omstændigheder  

 var følgende:
Den 4. juni 1995 annoncerede  

 en social højskole efter en lektor og en lektorvikar ved  

 socialrådgiveruddannelsen.
Begge stillinger var med tiltrædelse pr. 1. august  

 1995. Af stillingsopslaget fremgik:
 "...
De to lektorer skal forestå  

 undervisningen i følgende tre fag: Arbejdsmarkedskundskab,  

 samfundsbeskrivelse  

 og økonomisk planlægning, og står selv for ca. halvdelen af undervisningen i  

 disse fag, mens den anden halvdel varetages af timelærere.
De faste lærere  

 står  

 for den overordnede planlægning og koordinering samt instruktion af  

 timelærere  

 i de tre fag.
 ...
 Der arbejdes for øjeblikket  

 med en større omlægning af socialrådgiverstudiet, og de nye lektorer vil få  

 en  

 vigtig rolle med hensyn til at præge studietilrettelæggelsen specielt med  

 hensyn til, hvordan samfundsvidenskabelige synsvinkler skal indgå i et  

 omorganiseret  

 socialrådgiverstudium.
 De to lektorer kommer til at  

 indgå i en bredt sammensat lærergruppe, hvor der er rig lejlighed til at  

 udvikle tværfagligt samarbejde.
 ...
Ved stillingsbesættelse  

 lægges der vægt på ansøgernes faglige viden med hensyn til sociale forhold,  

 undervisningserfaring og viden med hensyn til sociale forhold,  

 undervisningserfaring og kendskab til praktisk socialt arbejde eller  

 beslægtede  

 områder." Ved ansøgning af 21. juni  

 1995 søgte A stillingen.
A blev derefter indkaldt til samtale den 29. juni  

 1995.
Der var i alt - inklusive A  

 selv og B - 16 ansøgere til stillingerne.
Med henblik på at gennemgå de  

 indkomne ansøgninger blev et bedømmelsesudvalg nedsat.
Udvalget afgav den 30.  

 juni 1995 indstilling til uddannelsesrådet.
Af indstillingen fremgik bl.a.  

 følgende:
 "Bedømmelsesudvalget har  

 ved bedømmelsen lagt vægt på følgende 4 kriterier:
 ·  

  

 	  

 faglig viden med hensyn til sociale  

 forhold, dvs. kendskab til sociale forhold, der er relevante for mindst 2 af  

 de  

 3 fagområder.
 ·  

  

 	  

 undervisningserfaring, dvs.  

 voksenundervisningserfaring, hvor specielt erfaringer med undervisning af  

 socialrådgivere eller anden undervisning på samme niveau vægtes højt.
 ·  

  

 	  

 kendskab til praktisk socialt arbejde eller  

 beslægtede områder, dvs. kendskab til udførelsen af socialt arbejde på  

 områder,  

 der vedrører de tre fag.
 ·  

  

 	  

 evne til planlægning, koordinering og  

 samarbejde med timelærere og faste lærere.
 Bedømmelsesudvalget har  

 foretaget en samlet vurdering, hvor det har været en forudsætning for at  

 blive  

 bedømt kvalificeret, at udvalget har vurderet ansøgeren kvalificeret mht.  

 faglig viden med hensyn til sociale forhold.
 Udvalget har ikke indstillet  

 personer til ansættelse, hvis udvalget ikke har fundet dem kvalificerede med  

 hensyn til evne til planlægning, koordinering og samarbejde med timelærere og  

 faste lærere, uagtet hvilke faglige kvalifikationer, de har haft.
..." Udvalget anførte følgende  

 bedømmelse af A's kvalifikationer:
 "Nr. 14 (A) er cand. scient pol. fra 1978.  

 Hun har siden haft følgende ansættelser indenfor administration:
- Københavns amtskommunes  

 social- og sundhedsforvaltning (...) ·  

  

 	  

 Århus kommunes social- og  

 sundhedsforvaltning (...) ·  

  

 	  

 Sundhedsministeriet (...) ·  

  

 	  

 Danmarks Forvaltningshøjskole (...) ·  

  

 	  

 har følgende undervisningserfaring:
·  

  

 	  

 Undervisning på universitetet (...) ·  

  

 	  

 undervisning på Den sociale højskole i  

 København og Århus (...) ·  

  

 	  

 Forvaltningshøjskolen. (...) (A) er, hvad angår faglig  

 viden mht. sociale forhold meget kvalificeret.
 (A) er mht.  

 undervisningserfaring meget kvalificeret.
 (A) er mht. kendskab til  

 praktisk socialt arbejde eller beslægtede områder meget kvalificeret.
Samlet er (A) bedømt meget  

 kvalificeret." Efter at have gennemgået alle  

 ansøgeres kvalifikationer konkluderede bedømmelsesudvalget:
 "...
 Et enigt bedømmelsesudvalg er  

 nået frem til følgende indstilling:
 Udvalget har vurderet,  

 hvorledes DSH gennem ansættelse af 1 fast lærer og 1 vikar kunne få dækket  

 alle  

 tre fagområder.
Præmisserne for denne  

 vurdering har været at nr. 1, 5, og 14 kun har været interesseret i den faste  

 stilling.
Dvs. udvalget har kun kunnet indstille en af disse ansøgere til en  

 fast stilling.
Udvalget mener, fagområdet økonomisk planlægning kun kan  

 dækkes  

 forsvarligt af (A).
Udvalget er derfor nået til  

 den konklusion, at en forsvarlig dækning af alle tre områder kun kan opnås  

 ved  

 at ansætte (A) i den faste stilling med henblik på at dække økonomisk  

 planlægning og samfundsbeskrivelse, og ved at ansætte (C) i vikariatet med  

 henblik  

 på at dække primært arbejdsmarkedskundskab og sekundært  

 samfundsbeskrivelse." Uddannelsesrådet holdt møde  

 den 30. juni 1995 hvor rådet bl.a. drøftede ansættelsesspørgsmålene.
Af  

 mødereferatet af 8. august 1995 - godkendt den 16. august 1995 - fremgik at B  

 var medlem af uddannelsesrådet, men at han ikke var til stede ved mødet.
I  

 referatet står:
 "...
 Herefter havde UR en længere  

 drøftelse af bedømmelsesudvalgets arbejde, bedømmelseskriterierne og  

 indstilling.
 Bedømmelsesudvalget har med  

 udgangspunkt i de indkomne ansøgninger søgt at finde to ansøgere, der til  

 sammen bedst muligt kunne dække de tre fagområder: samfundsbeskrivelse,  

 arbejdsmarkedskundskab og økonomisk planlægning.
 Bedømmelsesudvalget har også  

 måttet tage hensyn til, at kun den ene stilling er en fast stilling, mens den  

 anden er et vikariat, og tre ansøgere har i deres ansøgninger gjort opmærksom  

 på, at de kun var interesserede i den faste stilling.
 Bedømmelsesudvalgets  

 indstilling afspejler således også en afvejning af disse forskellige hensyn i  

 forhold til hinanden.
 Flere medlemmer af UR pegede  

 imidlertid på muligheden af, at der kunne foretages andre fagkombinationer  

 end  

 dem bedømmelsesudvalget havde lagt til grund, og en anden ansøger blev bragt  

 i  

 forslag til den faste stilling.
 Det var ikke muligt både at  

 ansætte den ansøger, som bedømmelsesudvalget havde indstillet, og den ansøger  

 som nu var bragt i forslag, da begge ansøgere kun var interesserede i den  

 faste  

 stilling.
 Der blev herefter enighed i  

 UR om at afholde en afstemning om hvilken ansøger man ønskede at pege på til  

 den faste lektorstilling.
UR ønskede ikke skriftlig  

 afstemning.
Afstemningen skete ved håndsoprækning.
 Proceduren for afstemningen  

 blev:
 1. Afstemning om  

 bedømmelsesudvalgets indstillede ansøger til den faste lektorstilling.
 Ingen stemte for at følge  

 bedømmelsesudvalgets indstilling.
 2. Herefter var der  

 afstemning om den af UR ønskede anden ansøger.
 Der blev optalt 9 stemmer til  

 fordel for ansættelse i den faste stilling - en ønskede ikke at stemme pga.  

 suppleant status.
 UR indstillede herefter den  

 ansøger som var indstillet under pkt. 2 - der fik 9 ud af 10 mulige stemmer -  

 til ansættelse i den faste lektorstilling.
..." Efter mødet den 30. juni 1995  

 ringede A til Den sociale Højskole hvor hun blev stillet om til rektors  

 kontor.  

 Der var ikke fra højskolen udfærdiget notat om hvad der blev sagt ved  

 samtalen.  

 A anførte i sit brev til mig af 24. september 1995 følgende om samtalen:
 "... Efter aftale  

 ringede jeg skolen op om eftermiddagen og fik forbindelse til rektors kontor.  

 Rektor tog telefonen, men gav røret videre til (D), der fortalte mig, at et  

 enstemmigt bedømmelsesudvalg havde indstillet mig til stillingen, men at  

 Uddannelsesrådet havde valgt at lægge vægt på personalepolitiske hensyn og  

 ansætte en anden ansøger.
..." En tilsvarende gengivelse af  

 telefonsamtalen fulgte af A's brev af 5. august 1995 til rektor.
Ved brev af 26. juli 1995  

 gjorde A rektor opmærksom på at hun havde forventet et skriftligt svar fra  

 Den  

 sociale Højskole, og at hun endnu ikke havde modtaget dette svar.
A bad om at  

 få en skriftlig begrundelse for skolens afgørelse i sagen.
Hun bad endvidere  

 om  

 at få aktindsigt i bedømmelsesudvalgets indstilling og i referatet af  

 uddannelsesrådets møde.
 Rektor svarede A den 2.  

 august 1995. Af svaret fremgik:
 "Vedlagt sender jeg kopi  

 af bedømmelsesudvalgets indstilling i uddrag:
·  

  

 	  

 bedømmelsesudvalgets sammensætning og  

 kriterier for bedømmelse, ·  

  

 	  

 udvalgets udtalelse om din ansøgning, Du ber' også om referat af  

 Uddannelsesrådets møde.
Da der er tale om et lukket mødepunkt, hvor  

 forskellige  

 navne nævnes og drøftes, kan jeg ikke imødekomme dig på dette punkt.
 Men jeg vil gerne  

 understrege, at Uddannelsesrådet ikke har draget dine kvalifikationer i  

 tvivl,  

 som de er fremstillet af bedømmelsesudvalget.
Uddannelsesrådet har  

 imidlertid ud fra en anden vurdering og vægtning valgt at pege på en anden  

 ansøger til den faste stilling.
Jeg forstår, at (D) har givet dig en mundtlig  

 redegørelse for dette.
Du er naturligvis velkommen  

 til at ringe til mig, hvis du har yderligere spørgsmål." I sit brev af 5. august 1995  

 bad A på ny rektor om en skriftlig begrundelse hvorunder A ønskede be- eller  

 afkræftet oplysningen om at uddannelsesrådet ud fra personalepolitiske hensyn  

 havde ansat en anden.
A gentog endvidere sin aktindsigtsanmodning.
Rektor sendte ved brev af 10.  

 august  

 1995 A  

 kopi af bedømmelsesudvalgets indstilling.
Rektor tog ikke i dette brev  

 stilling til A's begæring om en skriftlig begrundelse.
Den 22. august 1995 skrev Den  

 Sociale Højskole til Undervisningsministeriet.
Af brevet fremgik:
 "Vedr.: Indstilling af  

 cand.mag. (B) til 1/1 lektorat i sociologi pr. 1.8.95.
 Uddannelsesrådet har  

 besluttet at indstille cand. mag. (B), cpr.nr. (...) til fuldtidslektorat i  

 sociologi her på Højskolen.
 Det indstilles derfor at (B)  

 pr. 1.8.95 ansættes som fuldtidslektor på overenskomstmæssige vilkår, jfr.  

 statens fællesoverenskomst med AC-området, ...
..." I et tilsvarende brev af  

 samme dag fremgik:
"Uddannelsesrådets indstilling vedr. besættelse af samfundsfaglig  

 lektorstilling Uddannelsesrådet har på sit  

 møde den 30.6.1995 drøftet bedømmelsesudvalgets indstilling og valgt (B) til  

 det faste lektorat i samfundsfag.
 Om (B)'s kvalifikationer  

 udtaler bedømmelsesudvalget sammenfattende som følger:
 '(B) er, hvad angår teoretisk  

 faglig viden mht. sociale forhold meget kvalificeret mht det  

 socialpædagogiske  

 felt og kvalificeret mht arbejdsmarkedsforhold og socialpolitik. (B) har ikke  

 dokumenteret kendskab til økonomisk planlægning. (B) er mht  

 undervisningserfaring  

 meget kvalificeret. (B) er mht kendskab til praktisk socialt arbejde eller  

 beslægtede områder meget kvalificeret'.
 Samlet bedømmes (B)  

 kvalificeret.
 Uddannelsesrådet lægger  

 desuden vægt på, at (B) gennem sin ansættelse på DSH siden 1990, som  

 timelærer  

 og lektorvikar, med interesse og engagement har deltaget i højskolens  

 arbejde,  

 herunder med kort varsel trådt til som lærer i samfundsbeskrivelse og ført de  

 studerende frem til eksamen.
 Med valget af (B) til den  

 faste stilling dækkes primært faget samfundsbeskrivelse.
For også at kunne dække  

 arbejdsmarkedskundskab og social-økonomisk planlægning tilfredsstillende, kan  

 det blive nødvendigt at udvide ansøgerfeltet, evt. i første omgang ved opslag  

 af en eller flere timelærerstillinger." Undervisningsministeriet  

 ansatte herefter B i den faste lektorstilling ved ansættelsesbrev af 18.  

 september 1995.
 Ved brev af 22. september  

 1995 sendte rektor for Den Sociale Højskole A en kopi af referatet fra  

 uddannelsesrådets møde.
A klagede til mig ved breve  

 af 22. og 24. september  

 1995. A  

 anførte særligt at Uddannelsesrådets beslutning var usaglig, bl.a. da rådet  

 valgte at se bort fra bedømmelsesudvalgets indstilling ud fra  

 personalepolitiske hensyn, hvorved de kriterier der var anført i  

 stillingsopslaget, blev tilsidesat.
Derudover påpegede A at hun efter at have  

 rykket to gange endnu ikke havde fået et skriftligt svar eller en  

 begrundelse,  

 ligesom hun klagede over højskolens behandling af hendes  

 aktindsigtsanmodning.
 Jeg sendte A's breve videre  

 til Undervisningsministeriet til besvarelse.
 Den 6. december 1995 rykkede  

 A ministeriet for svar på sin henvendelse.
Den sociale Højskole afgav  

 den 7. december 1995 en udtalelse i sagen.
Af udtalelsen fremgik bl.a.:
"Der var tale om et  

 bredt opslag, hvor fagene kunne kombineres på forskellige måder.
Ansøgere med  

 faglig tyngde i et eller flere fag kunne komme i betragtning, og der var ikke  

 foretaget en prioritering af fag som den faste stilling skulle dække i  

 forhold  

 til vikariatet.
Bedømmelsesudvalgets arbejde ...
 Bedømmelsesudvalget gav (A)  

 den samlede bedømmelse 'meget kvalificeret' og indstillede hende til den  

 faste  

 lektorstilling med den begrundelse, at fagområdet økonomisk planlægning efter  

 udvalgets opfattelse kun kunne dækkes forsvarligt ved denne prioritering.
 ...
Uddannelsesrådets behandling ...
Ved behandlingen af et  

 bedømmelsesudvalgs indstilling drøfter UR indstillingen som helhed, herunder  

 udvalgets - bedømmelse af de enkelte ansøgere og - indstilling af ansøgere til den (de) opslåede stilling(er).
 Som det fremgår af  

 bedømmelsesudvalgets indstilling af 30. juni 1995, kan bedømmelseskriterierne  

 indgå med forskellig vægt i forhold til den samlede bedømmelse af den enkelte  

 ansøger, idet der er tale om en helhedsvurdering af ansøgerens  

 kvalifikationer.
 Udgangspunktet for URs  

 behandling har været, at rådet kan følge bedømmelsesudvalgets anbefalinger  

 til  

 besættelse af den (de) konkrete stilling(er), men ved en stillingtagen til de  

 enkelte ansøgeres særlige kvalifikationer kan UR også vælge en anden ansøger  

 ud  

 af det felt som bedømmelsesudvalget har vurderet mindst 'samlet  

 kvalificeret'.
 Og det er dét, der er sket i  

 den aktuelle sag, hvor UR valgte at indstille (B), som bedømmelsesudvalget  

 har  

 bedømt 'samlet kvalificeret' og på forskellige underpunkter 'meget  

 kvalificeret'.
 UR lagde endvidere ved indstillingen  

 vægt på, at (B) tidligere har ført studerende til eksamen i  

 samfundsbeskrivelse, og i det hele taget har været en interesseret og  

 engageret  

 lærer i udviklingen af socialrådgiveruddannelsen (jvf bedømmelsesudvalgets  

 udtalelse af 30.6.1995, samt Uddannelsesrådets indstilling af 22.8.1995, som  

 er  

 tilsendt Undervisningsministeriet).
Højskolens orientering til (A) (A) har ikke ønsket at gøre  

 brug af mit tilbud om en telefonisk orientering (se rektors brev af 2.8.1995  

 til (A)).
 I sin klage kritiserer (A)  

 endvidere, at hun ikke skriftligt er blevet tilstrækkeligt informeret om  

 Højskolens behandling af sagen.
 Det er korrekt, at jeg ikke  

 har tilsendt (A) oplysninger om andre ansøgere, endsige bedømmelsesudvalgets  

 bedømmelser af andre ansøgere og/eller URs indstilling af (B).
 Hvis der er proceduremæssige  

 forskrifter, som ikke er overholdt i den forbindelse hører jeg gerne nærmere  

 herom.
..." Ved brev af 11. januar 1996  

 kommenterede A højskolens udtalelse.
På baggrund heraf skrev  

 Undervisningsministeriet til A den 14. februar 1996:
 "...
 Undervisningsministeriet finder ikke, at der er begået fejl ved  

 ansættelsen, eller at der i bedømmelsen af ansøgerne har været lagt usaglige  

 kriterier til grund for afgørelsen.
 ...
 Det er korrekt, at det i  

 stillingsopslaget er anført, at der ved stillingsbesættelsen lægges vægt på  

 ansøgernes faglige viden med hensyn til sociale forhold,  

 undervisningserfaring,  

 og kendskab til praktisk socialt arbejde.
Herudover fremgår det  

 imidlertid af opslaget, at  

  

 de to lektorer (tilsammen) skal dække følgende fag:
- arbejdsmarkedskundskab, - samfundsbeskrivelse, og - økonomisk planlægning, at  

  

 de skal stå for den overordnede planlægning og koordinering samt  

 instruktion af timelærere i fagene, at  

  

 de vil få en vigtig rolle med hensyn til at præge  

 studietilrettelæggelsen især med hensyn til, hvordan samfundsvidenskabelige  

 synsvinkler skal indgå i et omorganiseret socialrådgiverstudium, og at  

  

 de vil komme til at indgå i en bredt sammensat lærergruppe, hvor  

 der er rig lejlighed til at udvikle tværfagligt samarbejde.
 I overensstemmelse hermed har  

 allerede bedømmelsesudvalget - ud over de tre nævnte 'faglige' kriterier -  

 lagt  

 vægt på ansøgernes 'evne til planlægning, samarbejde med timelærere og faste  

 lærere' (jf. bedømmelsesudvalgets indstilling af 30.6.95, side 1).
Bedømmelsesudvalget har  

 imidlertid ikke udtalt sig specifikt om, i hvilken grad eller på hvilken måde  

 de enkelte ansøgere har dokumenteret at opfylde dette kriterium.
Udvalget har  

 indskrænket sig til at udtale, at 'det (ikke) har indstillet personer til  

 ansættelse, hvis udvalget ikke har fundet dem kvalificerede med hensyn til  

 evne  

 til planlægning, koordinering og samarbejde med timelærere og faste lærere,  

 uagtet hvilke faglige kvalifikationer de har haft.' Uddannelsesrådet har derimod  

 valgt at tillægge dette kriterium større vægt i den samlede bedømmelse af de  

 fagligt kvalificerede ansøgere.
Uddannelsesrådet har herved ikke følt sig  

 bundet af bedømmelsesudvalgets forudsætninger om, at det vil være nødvendigt  

 at  

 ansætte Dem i den opslåede stilling for at kunne dække fagområdet økonomisk  

 planlægning på forsvarlig måde.
Undervisningsministeriet har  

 ikke i forbindelse med selve ansættelsen foretaget en nærmere vurdering af  

 den  

 pågældendes kvalifikationer i forhold til, hvordan skolens lærerkorps i  

 øvrigt  

 er sammensat.
Undervisningsministeriet går normalt ud fra, at skolen selv har  

 taget stilling til lærerkraftbehovet i forbindelse med opslagets  

 udarbejdelse.
Undervisningsministeriet er  

 enig i, at Uddannelsesrådet kan følge bedømmelsesudvalgets anbefalinger, men  

 rådet kan også ud fra en anderledes vægtning af kriterierne indstille en  

 anden  

 fagligt kvalificeret ansøger til ansættelse.
I modsat fald måtte  

 Uddannelsesrådets  

 selvstændige kompetence betragtes som overflødig.
Med hensyn til højskolens  

  

 orientering  

  

 af Dem skal ministeriet  

 beklage, at De ikke med det samme fik tilsendt kopi af referatet fra  

 Uddannelsesrådets møde." A fremsendte på ny sin klage  

 til mig den 20. februar  

 1996. A  

 anførte bl.a. følgende vedr. ministeriets svar:
"Hermed får jeg altså  

 for første gang - nu snart 8 måneder efter afgørelsen - en skriftlig  

 begrundelse for afgørelsen, og vel at mærke en begrundelse, som er i modstrid  

 med den mundtlige orientering, jeg fik af bedømmelsesudvalgets formand i  

 rektors  

 påhør den 30. juni umiddelbart efter Uddannelsesrådets møde, og som rektor  

 henviser til i sit brev af 2. august 1995. Ingen på skolen - heller ikke  

 rektor  

 - har tidligere bestridt, at der var tale om personalepolitiske hensyn, som  

 det er mit indtryk, at man på skolen fandt fuldt legale.
Det er derfor med  

 megen stor undren, jeg nu får en helt anden begrundelse fra  

 Undervisningsministeriet,  

 og jeg står uforstående over for, at man ikke har givet mig denne begrundelse  

 tidligere, hvis den er rigtig.
Jeg finder ikke belæg for denne forklaring i  

 nogle af de papirer, jeg efter adskillige rykkere har modtaget.
Jeg synes ikke,  

 Undervisningsministeriet har besvaret min klage vedrørende manglende  

 aktindsigt  

 - som har gjort det meget svært at vurdere sagens indhold - idet man kun  

 omtaler referatet fra Uddannelsesrådets møde.
Ministeriet har heller ikke  

 behandlet min klage over, at jeg ikke har kunnet få en skriftlig begrundelse,  

 hvoraf det fremgår, hvilke hensyn, der har været lagt vægt på ved  

 stillingsbesættelsen.
..." Ved brev af 4. marts 1996 bad  

 jeg ministeriet om en udtalelse.
I sit svar af 21. marts 1996 skrev  

 ministeriet:
 "I sit brev af 20.2.96  

 påpeger (A), at den begrundelse, hun har fået fra ministeriet, om de  

 kriterier, højskolen har lagt til grund ved ansættelsen, er i modstrid med  

 den  

 mundtlige orientering, hun tidligere har modtaget fra ansættelsesudvalgets  

 formand.
 Denne misforståelse må bero  

 på det ordvalg, højskolen har anvendt i sin forklaring til (A). Højskolen har  

 valgt betegnelsen 'personalepolitiske hensyn', men burde retteligt have kaldt  

 det 'samarbejdsmæssige hensyn'. Hvad enten det er det ene eller andet  

 ordvalg,  

 der bruges, er det indeholdt i det kriterium, der i stillingsopslaget er  

 kaldt  

 'evne til planlægning, samarbejde med timelærere og faste lærere'. Vi mener i  

 øvrigt, at selv om dette kriterium ikke havde været en del af  

 stillingsopslaget, så er det legitimt at lægge vægt på 'samarbejdsmæssige  

 hensyn', når det skal afgøres, hvem af i øvrigt fagligt kvalificerede  

 ansøgere  

 der skal ansættes.
Ministeriet er enig med (A)  

 i, at hun burde have haft en skriftlig begrundelse for, hvorfor hun ikke fik  

 den ledige stilling.
Vi beklager derfor, at dette ikke skete." Den 30. maj 1997 bad jeg  

 ministeriet om yderligere at besvare følgende to spørgsmål:
 Jeg bad ministeriet svare på om uddannelsesrådet efter  

 ministeriets opfattelse havde kompetence til - forinden ministeriet var hørt  

 i  

 sagen - at meddele afslag til A og til at ansætte en anden i stillingen.
 I tilfælde af benægtende svar på spørgsmål 1) bad jeg  

 ministeriet svare på hvorfor ministeriet - som den i så fald rette  

 ansættelsesmyndighed  

 - ikke foretog sig noget i anledning af at ministeriet modtog  

 uddannelsesrådets  

 brev af 22. august 1995.
 Ministeriet svarede mig den  

 29. august 1997. Af svaret fremgik:
 "...
 På tidspunktet hvor (A) søgte  

 om ansættelse ved højskolen fremgik kompetencen til at ansætte lærere af  

 dagældende bekendtgørelse nr. 424 af 16. juni 1987 om styrelse af de sociale  

 højskoler.
Det følger af § 7, stk. 1,  

 nr. 6, at Uddannelsesrådet skal afgive indstilling til ministeriet om  

 ansættelse af lærere og ledende pædagogisk-administrativt personale.
Forinden  

 indstilling afgives skal sagen være behandlet i et bedømmelsesudvalg, som  

 Uddannelsesrådet nedsætter, jf. § 7, stk. 3 i bekendtgørelsen.
 Det er således ministeriet,  

 der har kompetencen til at foretage den endelige ansættelse, på grundlag af  

 højskolens indstilling.
Ministeriet modtog med brev  

 af 22. august 1995 højskolens indstilling til besættelse af den ledige  

 stilling.
Af brevet fremgår, at 'Uddannelsesrådet har besluttet at indstille  

 (B) til fuldtidslektorat'. I det andet brev af 22. august 1995 har rektor  

 uddybet Uddannelsesrådets indstilling.
I dette brev bruges vendingen, at  

 'Uddannelsesrådet har drøftet bedømmelsesudvalgets indstilling og valgt (B)  

 til  

 det faste lektorat i samfundsfag.' Ministeriet har imidlertid ikke hæftet sig  

 ved dette ordvalg, da det klart af både overskriften på brevet og af selve  

 indstillingsbrevet fremgår, at der kun er tale om en indstilling.
Vi har  

 derfor  

 læst ordet valgt som værende ensbetydende med, at Uddannelsesrådet har valgt  

 at  

 indstille (B) til ansættelse.
I overensstemmelse hermed er den endelige  

 ansættelse sket, og der er udarbejdet ansættelsesbrev til (B) den 18.  

 september  

 1995. Vi har derfor ikke fundet grundlag for at reagere på indstillingsbrevet  

 af 22. august 1995.
Ministeriet beklager, hvis  

 der i telefonsamtalen den 30. juni 1995 med formanden for bedømmelsesudvalget  

 blev givet indtryk af, at højskolen havde ansat en ansøger inden  

 forelæggelsen  

 for ministeriet.
Da højskolen kun havde indstillingskompetencen burde  

 højskolen udelukkende have udtalt sig om, hvad indstillingen til ministeriet  

 gik ud på.
Dette har vi telefonisk meddelt højskolen.
Af højskolens udtalelse af 3.  

 juli 1997 fremgår, at højskolen fuldt ud var klar over kompetencefordelingen.  

 Samtidig beklager højskolen, hvis (A) har fået indtryk af, at sagen ikke  

 skulle  

 forelægges for ministeriet efter Uddannelsesrådets beslutning.
Vi har derfor  

 ikke fundet grundlag for at foretage yderligere i forhold til højskolen.
..." Ombudsmandens udtalelse "1. Ansættelseskompetencen Af § 7 i Undervisningsministeriets bek. nr. 424 af 16. juni 1987 om styrelse  

 af de sociale højskoler (fastsat i henhold til § 3 i lov om statens  

 overtagelse af de sociale højskoler i København, Århus, Odense og Esbjerg,  

 jf. lovbek. nr. 679 af 29. juli 1992) fremgår:
 '  

  

 § 7.  

  

 Inden for rammer, Undervisningsministeriet fastsætter, har uddannelsesrådet  

 følgende opgaver vedrørende socialrådgiveruddannelsen (grunduddannelsen):
 ...
6) at afgive indstilling til Undervisningsministeriet om ansættelse af lærere  

 og ledende pædagogisk-administrative medarbejdere (lr. 24 og derover) og om  

 uansøgt afskedigelse af dette personale, ...
Stk. 3.  

  

 Før uddannelsesrådet træffer beslutning om ansættelse af timelærere og  

 afgiver indstilling om ansættelse af lærere i normerede stillinger og af  

 ledende pædagogisk-administrative medarbejdere, skal ansættelsessagen være  

 behandlet i et bedømmelsesudvalg, som rådet nedsætter. ...' Under henvisning til denne bestemmelse tilslutter jeg mig ministeriets  

 opfattelse af at ministeriet - på baggrund af indstilling fra  

 uddannelsesrådet - er kompetent til at ansætte lærere i normerede stillinger  

 og ledende pædagogisk-administrative medarbejdere.
Det følger heraf at  

 uddannelsesrådet alene har kompetence til at afgive en indstilling om  

 ansættelse.
De har i Deres breve til mig forklaret at formanden for bedømmelsesudvalget,  

 (D), i overværelse af rektor i telefonsamtalen den 30. juni 1995 fortalte Dem  

 at uddannelsesrådet havde valgt at ansætte en anden i stillingen.
Denne  

 udlægning af telefonsamtalen har De også redegjort for i Deres breve til  

 højskolen af 26. juli 1995 og 5. august 1995. Da Deres gengivelse af  

 telefonsamtalen på intet tidspunkt er blevet  

 anfægtet, anser jeg det for ubetænkeligt at lægge denne til grund.
Det er efter min opfattelse  

 beklageligt at De i telefonsamtalen af 30. juni 1995 med Den sociale Højskole  

 blev bibragt den opfattelse at højskolen havde truffet en endelig afgørelse i  

 sagen.
Undervisningsministeriet har i sit brev til mig af 29. august 1997  

 meddelt at ministeriet telefonisk har påpeget dette over for højskolen.
Derudover er det min  

 opfattelse at Den sociale Højskole burde have reageret på Deres to breve hvor  

 De beder om at modtage skriftligt svar og om at få en begrundelse.
Det  

 fremgår  

 tydeligt af disse breve at De gik ud fra at en endelig afgørelse var truffet.
 Undervisningsministeriet  

 burde have påpeget dette forhold for Den sociale Højskole.
Det fremgår af sagen at  

 stillingen som lektor skulle tiltrædes den 1. august 1995, og jeg har  

 forstået  

 at (B) rent faktisk tiltrådte stillingen på dette tidspunkt.
Den 22. august  

 1995 sendte Den sociale Højskole sin indstilling til ministeriet.
Af  

 Undervisningsministeriets  

 brev af 29. august 1997 fremgår at efter at ministeriet modtog indstillingen  

 fra Den sociale Højskole, er 'den endelige ansættelse sket, og der er  

 udarbejdet ansættelsesbrev til (B) den 18. september 1995'.
Da en indstilling og en  

 efterfølgende afgørelse om ansættelse ikke kun har betydning for den person  

 der  

 bliver ansat i stillingen, er det - under hensyn til de øvrige ansøgere til  

 stillingen - beklageligt at Den sociale Højskole først sendte indstillingen  

 til ministeriet på dette sene tidspunkt.
Herved lægger jeg også vægt på at  

 det  

 fremgår at uddannelsesrådet allerede den 30. juni 1995 havde truffet  

 beslutningen om at indstille (B) til ansættelse i stillingen.
 Jeg finder det endvidere  

 kritisabelt at Den sociale Højskole lod (B) tiltræde stillingen før  

 ministeriet  

 traf afgørelse om ansættelsen.
 Det er min opfattelse at  

 Undervisningsministeriet burde have påpeget dette forhold over for Den  

 sociale  

 Højskole.
2. Begrundelse 2.1. Begrundelsespligten I henhold til  

 forvaltningslovens (lov nr. 571 af 19. december 1985) § 2, stk. 1, finder  

 forvaltningsloven anvendelse på 'behandlingen af sager, hvori der er eller  

 vil  

 blive truffet afgørelse af en forvaltningsmyndighed'.
 Ifølge § 22 i  

 forvaltningsloven skal en afgørelse når den meddeles skriftligt, være  

 ledsaget  

 af en begrundelse medmindre afgørelsen fuldt ud giver den pågældende part  

 medhold.
 Af forarbejderne til  

 forvaltningsloven fremgår at der med en afgørelse menes en forvaltningsakt  

 der  

 fastlægger hvad der er eller skal være ret i et foreliggende tilfælde, jf.  

 Folketingstidende 1985-86, tillæg A, sp. 115.
Som nævnt under pkt. 1 er  

 ansættelseskompetencen henlagt til Undervisningsministeriet, og Den sociale  

 Højskoles indstilling er ikke bindende for ministeriet.
Jeg har derfor ikke i  

 den konkrete sag fundet fuldt tilstrækkeligt grundlag for at fastslå at  

 Uddannelsesrådets indstilling om ansættelse er af en sådan endegyldig  

 karakter at den kan betegnes som en afgørelse.
 Under henvisning hertil kan  

 jeg ikke ud fra forvaltningslovens begrundelsesregler kritisere at Den  

 sociale  

 Højskole ikke sendte Dem en begrundelse for beslutningen om at indstille (B)  

 til ansættelse.
 Det havde dog efter min  

 mening været mere hensynsfuldt og bedst stemmende med god forvaltningsskik om  

 Den sociale Højskole under hensyn til Deres anmodninger herom havde redegjort  

 for baggrunden for sin beslutning.
 Jeg lægger her også vægt på  

 at højskolens indstilling til ministeriet afveg væsentligt fra  

 bedømmelsesudvalgets indstilling, at indstillingen var til ugunst for Dem, og  

 at indstillingen i praksis blev tillagt afgørende vægt for ansættelsen af  

 (B),  

 jf. nedenfor, under pkt. 3.1.
Det følger af  

 forvaltningsretlig praksis at en beslutning om ansættelse eller om afslag på  

 ansøgning om ansættelse er en afgørelse i forvaltningslovens forstand.  

 Ansøgere  

 der ikke kommer i betragtning til en stilling, skal have svar på ansøgningen.  

 Svaret skal i overensstemmelse med forvaltningslovens §§ 22 og 24, stk. 1 -  

 for  

 så vidt det er skriftligt - ledsages af en begrundelse hvor  

 ansættelsesmyndigheden redegør for de konkrete hensyn der har været  

 bestemmende  

 for ikke at ansætte den pågældende i stillingen, jf.
Kaj Larsen mfl.,  

 Forvaltningsret (1994), s. 145, John Vogter, Forvaltningsloven med  

 Kommentarer  

 (1992), s.  

 48f, og  

 Folketingets Ombudsmands beretning for året 1972, s. 58.
 Det fremgår af sagen at (B)  

 blev endeligt ansat i stillingen den 18. september 1995. På baggrund af Deres  

 klage til mig sendte jeg sagen over til ministeriet den 12. oktober 1995.  

 Ministeriet svarede Dem ved brev af 14. februar 1996. Konsekvensen af dette  

 er  

 at De først på dette tidspunkt modtog svar på Deres ansøgning om ansættelse.
Det er min opfattelse at  

 Undervisningsministeriet skulle have svaret Dem på Deres ansøgning da  

 ministeriet traf afgørelse om at ansætte (B) i stillingen.
Under hensyn til  

 Deres gentagne anmodninger om at modtage et skriftligt svar og en begrundelse  

 havde det været rettest hvis ministeriet havde givet Dem et skriftligt svar  

 som i overensstemmelse med forvaltningslovens § 22 skulle have været ledsaget  

 af en begrundelse.
2.2. Begrundelsens indhold - ministeriets svar af 14. februar 1996 Forvaltningslovens § 24  

 fastsætter følgende krav til begrundelsens indhold:
'  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
Stk 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.' Af forarbejderne til  

 forvaltningsloven fremgår at en begrundelse skal fremtræde som en forklaring  

 på  

 hvorfor afgørelsen har fået det pågældende indhold, jf.
Folketingstidende  

 1985-86, tillæg A, sp. 163. Man må derfor som minimum stille det krav at  

 begrundelsen er korrekt, og at den således er et sandt udtryk for de forhold  

 og  

 overvejelser der har ført myndigheden frem til den trufne afgørelse, jf.
Hans  

 Gammeltoft-Hansen mfl., Forvaltningsret (1994), s.  

 373f.
I brevet til Dem af 14.  

 februar 1996 har ministeriet redegjort for begrundelsen for at De ikke blev  

 ansat.
Ministeriet anfører særligt:
 '...
 I overensstemmelse hermed har  

 allerede bedømmelsesudvalget - ud over de tre nævnte 'faglige' kriterier -  

 lagt  

 vægt på ansøgernes 'evne til planlægning, samarbejde med timelærere og faste  

 lærere' (jf. bedømmelsesudvalgets indstilling af 30.6.95, side 1).
Bedømmelsesudvalget har  

 imidlertid ikke udtalt sig specifikt om, hvilken grad eller på hvilken måde  

 de  

 enkelte ansøgere har dokumenteret at opfylde dette kriterium.
Udvalget har  

 indskrænket sig til at udtale, at 'det (ikke) har indstillet personer til  

 ansættelse, hvis udvalget ikke har fundet dem kvalificerede med hensyn til  

 evne  

 til planlægning, koordinering og samarbejde med timelærere og faste lærere,  

 uagtet hvilke faglige kvalifikationer de har haft.' Uddannelsesrådet har derimod  

 valgt at tillægge dette kriterium større vægt i den samlede bedømmelse af de  

 fagligt kvalificerede ansøgere.
Uddannelsesrådet har herved ikke følt sig  

 bundet af bedømmelsesudvalgets forudsætninger om, at det vil være nødvendigt  

 at  

 ansætte Dem i den opslåede stilling for at kunne dække fagområdet økonomisk  

 planlægning  

 på forsvarlig måde.
...' Der er efter min opfattelse  

 ikke tilstrækkeligt grundlag for ministeriets udtalelse.
Det fremgår ikke af  

 sagens akter at uddannelsesrådet på noget tidspunkt har givet udtryk for at  

 det har lagt vægt på (B)'s evne til planlægning, koordinering og samarbejde  

 med timelærere og faste lærere.
De tilfælde hvor  

 uddannelsesrådet har anført en begrundelse for indstillingen af (B), er i  

 telefonsamtalen med Dem den 30. juni 1995, i brevet til Dem af 2. august  

 1995,  

 i sin indstilling til Undervisningsministeriet af 22. august 1995 og i sit  

 brev til ministeriet af 7. december 1995. I telefonsamtalen blev angivet at  

 uddannelsesrådet har lagt vægt på personalepolitiske hensyn, mens det af  

 brevet  

 til Dem fremgår at uddannelsesrådet ud fra en anden vurdering og vægtning har  

 valgt at pege på en anden ansøger.
Af indstillingen fremgår at det er blevet  

 tillagt vægt at (B) med interesse og engagement har deltaget i højskolens  

 arbejde, herunder at han med kort varsel er trådt til som lærer i  

 samfundsbeskrivelse  

 og har ført de studerende til eksamen.
I uddannelsesrådets brev til  

 ministeriet  

 af 7. december 1995 henviser rådet til sin indstilling.
Der er således ikke belæg for  

 at antage at uddannelsesrådet har lagt vægt på (B)'s evne til planlægning,  

 koordinering og samarbejde med timelærere og faste lærere, ligesom der ikke  

 er oplysninger om at hans evner på dette punkt skulle overstige de øvrige  

 ansøgeres.
Den begrundelse ministeriet har givet Dem, er derfor ikke - ud fra  

 det givne grundlag - korrekt, hvilket efter min opfattelse er stærkt  

 kritisabelt.
3. Ansættelsen Det er almindeligt antaget at  

 ved valg mellem en række ansøgere til en bestemt stilling inden for det  

 offentlige skal stillingen søges besat med den mest kvalificerede ansøger.  

 Hvor der foreligger ansøgninger fra flere kvalificerede, må der således i  

 forhold til de relevante kriterier foretages en nærmere vurdering af hvilken  

 ansøger der er bedst kvalificeret.
Ansættelsesmyndigheden har således ikke et  

 'frit valg' blandt de ansøgere som opfylder de grundlæggende  

 kvalifikationskrav, jf.
Kaj Larsen mfl., Forvaltningsret (1994), s. 145ff, og  

 Ole Hasselbach, Ansættelsesretten (1997), s. 98. Jeg har også tidligere  

 udtalt  

 mig om disse forhold, bl.a. i sagerne gengivet i Folketingets Ombudsmands  

 beretning for året 1988, s. 80, og for året 1987, s. 111.
3.1. Ansættelsesproceduren Det ovenfor anførte indebærer  

 først og fremmest at ministeriet som ansættelsesmyndighed er forpligtet til  

 at foretage en egentlig vurdering af ansøgernes kvalifikationer.
Det fremgår af ministeriets  

 brev af 14. februar 1996 at ministeriet har ansat (B) på baggrund af  

 uddannelsesrådets indstilling.
Bl.a. har ministeriet anført:
'Undervisningsministeriet har  

 ikke i forbindelse med selve ansættelsen foretaget en nærmere vurdering af  

 den  

 pågældendes kvalifikationer i forhold til, hvordan skolens lærerkorps i  

 øvrigt  

 er sammensat.' Ministeriet har i brevet udelukkende  

 refereret uddannelsesrådets indstilling.
Det fremgår derimod ikke af dette  

 brev  

 eller af den øvrige korrespondance at ministeriet har foretaget en  

 selvstændig  

 vurdering af ansøgernes kvalifikationer.
 Det er min opfattelse at  

 ministeriet som den kompetente ansættelsesmyndighed burde have foretaget en  

 selvstændig vurdering af ansøgernes kvalifikationer, og at ministeriet  

 ikke uprøvet kunne lægge uddannelsesrådets indstilling til grund for  

 ansættelsen.
3.2. Ansættelseshjemmelen I sin vurdering af hvilken  

 ansøger der er bedst kvalificeret til stillingen, er ministeriet forpligtet  

 til  

 at varetage de hensyn der i den konkrete situation er saglige.
Ved vurderingen af ansøgernes  

 kvalifikationer må de kriterier som er nævnt i stillingsopslaget, indgå  

 med betydelig vægt da der netop i opslaget angives de kvalifikationer som  

 højskolen  

 har ønsket at de nye lærere skulle have.
Også andre hensyn end de der  

 udtrykkeligt  

 nævnes, vil kunne indgå i den samlede bedømmelse af ansøgerne.
Ministeriet er  

 dog forpligtet til ikke derved at tilsidesætte formålet med  

 stillingsopslaget:  

 At besætte stillingerne  

 med de ansøgere  

 der er mest kvalificeret i forhold til de i opslaget nævnte kriterier.  

 Således  

 har ombudsmanden tidligere i en sag, gengivet i Folketingets Ombudsmands  

 beretning for året 1983, s. 185ff, konkluderet at et andet legitimt hensyn i  

 det højeste vil kunne tillægges betydning for det endelige valg mellem to  

 eller  

 flere ansøgere hvis kvalifikationer i relation til den opslåede stilling i  

 øvrigt er bedømt som i alt væsentligt ligeværdige.
Se endvidere Bent  

 Christensen, Forvaltningsret.
Opgaver - Hjemmel - Organisation (1997), s.  

 133ff.
Det fremgår af  

 stillingsopslaget at Den sociale Højskole søgte to lektorer med henblik på at  

 dække tre fag: Arbejdsmarkedskundskab, samfundsbeskrivelse og økonomisk  

 planlægning.
Derudover beskriver opslaget nærmere hvilke forhold der ville  

 blive lagt vægt på ved vurderingen af om en ansøger er kvalificeret:  

 Ansøgernes  

 faglige viden med henblik på sociale forhold, undervisningserfaring og  

 kendskab til praktisk socialt arbejde eller beslægtede områder.
Desuden  

 fremgår  

 det at de faste lærere skulle stå for den overordnede planlægning og  

 koordination samt instruktion af timelærere i de tre fag.
Det fremgår af  

 bedømmelsesudvalgets indstilling at det ligeledes var disse kriterier der  

 blev  

 lagt til grund ved bedømmelsesudvalgets bedømmelse af ansøgerne.
Bedømmelsesudvalget har  

 fundet at De var den mest kvalificerede til stillingen, og udvalget har  

 detaljeret redegjort for sin opfattelse.
Samlet bedømtes De til at være meget  

 kvalificeret til stillingen, mens (B) bedømtes til at være kvalificeret -  

 altså en klassificering et trin lavere end Dem.
Det fremgår videre af  

 udvalgets  

 konklusion:
 'Udvalget mener, fagområdet  

 økonomisk planlægning kun kan dækkes forsvarligt af (A).
Udvalget er derfor nået til  

 den konklusion, at en forsvarlig dækning af alle tre områder kun kan opnås  

 ved  

 at ansætte (A) i den faste stilling med henblik på at dække økonomisk  

 planlægning og samfundsbeskrivelse, og ved at ansætte (C) i vikariatet med  

 henblik på at dække primært arbejdsmarkedskundskab og sekundært  

 samfundsbeskrivelse.' Ved ansættelsen af (B) fik  

 højskolen ikke opfyldt sit behov for at få dækket undervisningen i alle tre  

 fag.
Det fremgår af skolens indstilling til ministeriet af 22. august 1995 at  

 med valget af (B) dækkedes primært faget samfundsbeskrivelse, mens det ikke  

 umiddelbart var muligt samtidig at dække fagene arbejdsmarkedskundskab og  

 økonomisk planlægning.
Dette indebærer at kun et af de tre fag man ønskede  

 dækket, rent faktisk er blevet dækket ved ansættelsen.
 Efter min opfattelse er det  

 af den grund i sig selv betænkeligt at ministeriet har ansat (B) i den faste  

 stilling.
 I sit brev til Dem af 14.  

 februar 1996 anfører Undervisningsministeriet at uddannelsesrådet kan følge  

 bedømmelsesudvalgets anbefalinger, men rådet kan også ud fra en anderledes  

 vægtning af kriterierne indstille en anden fagligt kvalificeret ansøger til  

 ansættelse.
Jeg er enig i denne  

 betragtning.
Undervisningsministeriet er dog stadig forpligtet til ud fra en  

 konkret vurdering at ansætte den mest kvalificerede ansøger og har således  

 ikke  

 frit valg mellem de kvalificerede ansøgere.
 Jeg har derfor undersøgt om  

 det fremgår af sagen at der er foretaget en sådan anderledes vægtning af  

 kriterierne at ministeriet med rette har kunnet anse (B) for mere  

 kvalificeret  

 til stillingen end Dem, eller om beslutningen om indstilling af (B) er båret  

 af  

 andre kriterier end dem der fremgår af stillingsopslaget.
Det fremgår af referatet af  

 uddannelsesrådets møde at beslutningen om indstilling af (B) blev truffet på  

 baggrund af en afstemning, hvor rådets medlemmer ved håndsoprækning  

 tilkendegav  

 hvem de 'ønskede at pege på'. Det fremgår ikke af referatet at  

 uddannelsesrådet tog stilling til i hvilket omfang de enkelte ansøgeres  

 kvalifikationer levede op til de kriterier der fremgik af stillingsopslaget  

 og  

 bedømmelsesudvalgets indstilling.
Der er derfor et vist grundlag for at  

 antage  

 at beslutningen navnlig er truffet på baggrund af de enkelte rådsmedlemmers  

 personlige præference.
 Denne antagelse bestyrkes  

 yderligere af det forhold  

  

 at  

  

 uddannelserådet har givet Dem og ministeriet forskellige begrundelser for  

 indstillingen  

 af (B),  

  

 at  

  

 uddannelsesrådet har  

 undladt at svare på Deres anmodning om en bekræftelse og uddybning af  

 begrundelsen,  

 og  

  

 at  

  

 rådets begrundelser fremført  

 under telefonsamtalen den 30. juni 1995 og i brevet af 2. august 1995 var  

 kortfattede og uspecifikke.
 Uddannelsesrådet har  

 derimod hverken over for Dem, i sin indstilling til ministeriet eller i sine  

 efterfølgende breve taget stilling til i hvilket omfang de enkelte ansøgeres  

 kvalifikationer lever op til de kriterier der fremgår af stillingsopslaget og  

 bedømmelsesudvalgets indstilling, eller gjort rede for hvilke forhold der  

 skulle vægtes anderledes, og hvilke kriterier der har kunnet føre til at (B)  

 skulle anses for mere kvalificeret til stillingen end Dem.
Jeg har derfor ikke fundet  

 belæg for at antage at uddannelsesrådet har foretaget en anderledes vægtning  

 af  

 de eksisterende kriterier.
Derimod må jeg ud fra en samlet vurdering af de  

 ovenfor anførte forhold hælde til den opfattelse at beslutningen om  

 indstilling  

 af (B) overvejende synes at være båret af hensynet til de enkelte  

 rådsmedlemmers  

 personlige præference.
Dette kriterium vil under ingen omstændigheder lovligt  

 kunne lægges til grund for ansættelsen.
Se herom Bent Christensen  

 Forvaltningsret.  

 Opgaver - Hjemmel - Organisation (1997), s. 142, og Jon Andersen mfl.,  

 Forvaltningsret (1994), s. 230.
 Jeg finder det samlet - idet  

 jeg også henviser til min redegørelse ovenfor, under pkt. 3.1. - særdeles  

 betænkeligt at Undervisningsministeriet på denne baggrund har valgt at følge  

 uddannelsesrådets indstilling om ansættelse af (B), da jeg ikke mener at  

 ministeriet  

 med føje har kunnet anse (B) for den mest kvalificerede til stillingen.
4. Aktindsigt 4.1. Afgørelseskompetencen Forvaltningslovens § 16, stk.  

 1, og § 7, stk. 2, er sålydende:
'  

  

 § 16.  

  

 Afgørelsen af, om og i hvilken form en begæring om aktindsigt  

 skal imødekommes, træffes af den myndighed, der i øvrigt har afgørelsen af  

 den  

 pågældende sag.' '  

  

 § 7....
Stk. 2.  

  

 Modtager en forvaltningsmyndighed en skriftlig henvendelse,  

 som ikke vedrører dens sagsområde, videresendes henvendelsen så vidt muligt  

 til  

 den rette myndighed.' Deres begæring om aktindsigt  

 er blevet behandlet af Den sociale Højskole.
Som det fremgår ovenfor, under  

 pkt. 1, var kompetencen til at træffe afgørelse i ansættelsessagen - og  

 derfor  

 også i aktindsigtssagen - henlagt til Undervisningsministeriet.
Den sociale Højskole burde  

 derfor i medfør af forvaltningslovens § 7, stk. 2, have videresendt Deres  

 anmodning om aktindsigt til Undervisningsministeriet.
Ministeriet burde have  

 påpeget dette over for højskolen.
4.2. Begrundelse Et afslag på aktindsigt er en  

 afgørelse i forvaltningslovens (lov nr. 571 af 19. december 1985) forstand.  

 Bestemmelserne i forvaltningslovens § 22 og § 24 (se ovenfor, under pkt. 2.1  

 og 2.2.) gælder derfor også for afgørelser om aktindsigt.
Det fremgår at De bad om  

 aktindsigt i bedømmelsesudvalgets indstilling samt i referatet af  

 uddannelsesrådets møde.
Den sociale Højskole har i sine breve af 2. august,  

 10.  

 august og 22. september 1995 taget stilling til begæringen og har tilsendt  

 Dem  

 referatet af uddannelsesrådets møde og følgende dele af bedømmelsesudvalgets  

 indstilling: Bedømmelsesudvalgets sammensætning og kriterier for bedømmelse,  

 udvalgets udtalelse om Deres ansøgning samt udvalgets konklusion.
Da De ikke har fået tilsendt  

 de dele af bedømmelsesudvalgets indstilling der vedrører udvalgets udtalelser  

 om de øvrige ansøgere til stillingen, har De således ikke fået fuldt ud  

 medhold  

 i Deres anmodning.
Højskolen har ikke i nogen af brevene begrundet afgørelsen  

 om at undtage denne del af bedømmelsesudvalgets indstilling fra aktindsigt.
Efter min opfattelse burde Den  

 sociale Højskole i overensstemmelse med forvaltningslovens § 24 nærmere have  

 forklaret hvorfor den pågældende del af bedømmelsesudvalgets indstilling  

 kunne  

 undtages fra aktindsigt.
Herunder burde højskolen have henvist til de  

 retsregler  

 som afgørelsen er truffet efter.
 Det er ligeledes min  

 opfattelse at Undervisningsministeriet burde have påpeget dette over for Den  

 sociale Højskole.
4.3. Omfanget af aktindsigt Efter forvaltningsloven § 10,  

 stk. 2, har den der ansøger eller har ansøgt om ansættelse i det offentliges  

 tjeneste, krav på at blive gjort bekendt med de dokumenter mv. der vedrører  

 den  

 pågældendes egne forhold.
De fik sammen med højskolens  

 brev til Dem af 2. august 1995 kun tilsendt de dele af bedømmelsesudvalgets  

 indstilling der vedrører bedømmelsesudvalgets sammensætning og kriterier for  

 bedømmelse og udvalgets udtalelse om Deres ansøgning.
Først ved Deres  

 efterfølgende henvendelse af 5. august 1995 fik De udleveret de øvrige  

 oplysninger  

 som De havde begæret aktindsigt i.
 De burde med det samme have  

 fået aktindsigt i alle de dele af bedømmelsesudvalgets indstilling og af  

 referatet af uddannelsesrådets møde der vedrørte Deres egne forhold.  

 Ministeriet burde have påtalt dette forhold.
 Jeg har ikke fundet grundlag  

 for at bede ministeriet om at genoptage behandlingen af Deres  

 aktindsigtsanmodning.  

 Jeg lægger her vægt på at De ved højskolens efterfølgende breve har fået  

 efterkommet  

 Deres anmodning for så vidt angår de dele der vedrører Deres egne forhold,  

 jf.  

 forvaltningslovens § 10, stk. 2.
 Da Deres anmodninger om  

 aktindsigt af 26. juli 1995 og 5. august 1995 blev besvaret henholdsvis den  

 2.  

 august 1995 og den 10. august 1995, giver Deres bemærkninger vedrørende  

 myndighedernes  

 sagsbehandlingstid mig ikke i sig selv anledning til bemærkninger.
5. Sammenfatning Ad 1.
 Det er efter min opfattelse  

 beklageligt at De i telefonsamtalen af 30. juni 1995 med Den sociale Højskole  

 blev bibragt den opfattelse at højskolen havde truffet en endelig afgørelse i  

 sagen.
Den sociale Højskole burde  

 endvidere have reageret på Deres to breve hvor De beder om at modtage  

 skriftligt svar og om at få en begrundelse.
Undervisningsministeriet burde  

 have påpeget dette forhold for Den sociale Højskole.
 Det er beklageligt at Den  

 sociale Højskole først sendte indstillingen til ministeriet den 22. august  

 1995.
Jeg finder det endvidere  

 kritisabelt at Den sociale Højskole lod (B) tiltræde stillingen før  

 ministeriet  

 traf afgørelse om ansættelsen.
Det er min opfattelse at  

 Undervisningsministeriet  

 burde have påpeget dette forhold over for Den sociale Højskole.
 Ad 2.
 Jeg kan ikke ud fra  

 forvaltningslovens begrundelsesregler kritisere at Den sociale Højskole ikke  

 sendte Dem en begrundelse for beslutningen om at indstille (B) til  

 ansættelse.
 Det havde dog været mere hensynsfuldt  

 og bedst stemmende med god forvaltningsskik om Den sociale Højskole havde  

 redegjort for baggrunden for sin beslutning.
Det er min opfattelse at  

 Undervisningsministeriet skulle have svaret Dem på Deres ansøgning da  

 ministeriet traf afgørelse om at ansætte (B) i stillingen.
Under hensyn til  

 Deres gentagne anmodninger om at modtage et skriftligt svar og en begrundelse  

 havde det været rettest hvis ministeriet havde givet Dem et skriftligt svar  

 som i overensstemmelse med forvaltningslovens § 22 skulle have været ledsaget  

 af en begrundelse.
 Den begrundelse ministeriet  

 har givet Dem i brevet af 14. februar 1996, er ikke korrekt hvilket efter min  

 opfattelse er stærkt kritisabelt.
 Ad 3.
 Det er min opfattelse at  

 ministeriet som den kompetente ansættelsesmyndighed burde have foretaget en  

 selvstændig vurdering af ansøgernes kvalifikationer, og at ministeriet  

 ikke uprøvet kunne lægge højskolens indstilling til grund for ansættelsen.
 Det er efter min opfattelse  

 betænkeligt at ministeriet har ansat (B) i den faste stilling, da ansættelsen  

 af ham indebærer at kun et af tre fag er blevet dækket.
Jeg har ikke fundet belæg for  

 at antage at uddannelsesrådet har foretaget en anderledes vægtning af de  

 kriterier der fremgår af stillingsopslaget.
Derimod synes beslutningen om  

 indstilling af (B) overvejende at være båret af hensynet til de enkelte  

 rådsmedlemmers personlige præference, hvilket under ingen omstændigheder  

 lovligt vil kunne lægges til grund for ansættelsen.
 Jeg finder det samlet  

 særdeles betænkeligt at Undervisningsministeriet på denne baggrund har valgt  

 at  

 følge uddannelsesrådets indstilling om ansættelse af (B), da jeg ikke mener  

 at ministeriet med føje har kunnet anse (B) for den mest kvalificerede til  

 stillingen.
 Ad 4.
Den sociale Højskole burde i  

 medfør af forvaltningslovens § 7, stk. 2, have videresendt Deres anmodning om  

 aktindsigt til Undervisningsministeriet.
Ministeriet burde have påpeget dette  

 over for højskolen.
Efter min opfattelse burde  

 Den sociale Højskole i overensstemmelse med forvaltningslovens § 24 nærmere  

 have forklaret hvorfor De ikke fik fuldstændigt medhold i Deres anmodning om  

 aktindsigt.
Herunder burde højskolen have henvist til de retsregler som  

 afgørelsen  

 er truffet efter.
Undervisningsministeriet burde have påpeget dette over for  

 Den sociale Højskole.
 De burde med det samme have  

 fået aktindsigt i alle de dele af bedømmelsesudvalgets indstilling og af  

 referatet af uddannelsesrådets møde der vedrørte Deres egne forhold.  

 Ministeriet burde have påtalt dette forhold.
 Deres bemærkninger vedrørende  

 myndighedernes sagsbehandlingstid giver mig ikke i sig selv anledning til  

 bemærkninger.
 Samlet er det min opfattelse  

 at både Den sociale Højskoles og Undervisningsministeriets sagsbehandling har  

 været overordentlig kritisabel.
Jeg har gjort ministeriet og  

 Den sociale Højskole bekendt med min opfattelse.
Jeg har overvejet at  

 henstille  

 til ministeriet at genoptage sagen, men jeg har - under hensyn til den tid  

 der  

 er gået, og til at der er udnævnt en anden i stillingen - besluttet at afstå  

 herfra." NOTER (*1) Jf.
FOB 1972, s.  

 58, FOB 1988, s. 80, FOB 1987, s. 111 og FOB 1983, s. 185ff.
