Genoptagelse, nye væsentlige retlige oplysninger, opmandskendelse, ændring af nævnets tidligere afgørelse omkring selvforskyldt ledighed, bortvisning, dagplejemor, rygning i dagplejehjemmet, rygeloven Ankenævnet tiltrådte på møde den 12. juni 2008 Arbejdsdirektoratets afgørelse om, at XX var selvforskyldt ledig, og at hun skulle have en karantæne på 3 uger.
I brev af den 27. november 2008 anfører a-kassen, at  sagen har været rejst ved et afskedigelsesnævn,  der nu foreligger en opmandskendelse i sagen,  XX har ret til erstatning for mistet løn i opsigelsesperioden på 6 måneder i henhold til funktionærloven,  XX har ret til feriepenge af ovennævnte erstatning, og  XX har ret til 3 måneders fratrædelsesgodtgørelse.
 Ankenævnet har på møde den 18. december 2008 taget stilling til, om disse forhold giver grundlag for at genoptage sagen.
A F G Ø R E L S E Ankenævnet finder, at der er grundlag for at genoptage sagen.
 Ankenævnet finder, at der er grundlag for at ændre nævnets tidligere afgørelse, således at XX ikke skal anses for selvforskyldt ledig den 31. oktober 2007, og at hun ikke skal have en karantæne på 3 uger.
 Ankenævnet ændrer således sin afgørelse af den 16. juni 2008.
B E G R U N D E L S E Afgørelsen af, om der skal ske genoptagelse af en sag, beror på en vurdering af, om der er fremkommet nye væsentlige retlige eller faktiske oplysninger i forhold til det oplysningsgrundlag, der forelå, da den afgørelse, der ønskes genoptaget, blev truffet, eller der er sket væsentlige sagsbehandlingsfejl.
 Ankenævnet har vurderet, at der ved brev af den 27. november 2008 er fremkommet nye væsentlige oplysninger vedrørende de retlige forhold, der giver grundlag for at genoptage sagen.
 Ankenævnet har herefter vurderet, at de nye oplysninger giver grundlag for at ændre ankenævnets afgørelse af den 16. juni 2008.
 Ankenævnet finder på baggrund af kendelsen, at XXs manglende overholdelse af rygeloven i dagplejehjemmet ikke kan bebrejdes hende, idet det ikke stod i hendes magt at efterkomme den tjenstlige ordre, som følge af rygelovens indførelse.
 Ankenævnet har herved lagt vægt på, at det almindelige udgangspunkt i funktionærforhold er, at det er arbejdsgiveren, som er nærmest til at bære risikoen for indtræden af omstændigheder, der  uden at det kan bebrejdes nogen af parterne  indebærer, at den ansatte ikke kan overholde sine forpligtelser over for arbejdsgiveren.
 Ankenævnet finder herefter ikke, at medlemmet er afskediget af en grund, der væsentligst kan tilregnes hende.
 XX skal derfor ikke anses for selvforskyldt ledig den 31. oktober 2007.
På ankenævnets vegne For så vidt angår afgørelsens faktiske og retlige grundlag henvises til ankenævnets afgørelse af den 16. juni 2008.
 Kopi til:
