Skriftlig fremsættelse (25. januar 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om ændring af lov om udstationering af  

 lønmodtagere (Forlængelse af revisionsfrist) (Lovforslag nr.
L 132).
 Med det foreliggende forslag ønsker regeringen at forlænge  

 revisionsfristen i lov om udstationering af lønmodtagere.
Udstationeringslovens revisionsbestemmelse blev sat ind i  

 loven efter drøftelse med arbejdsmarkedets parter.
Formålet med bestemmelsen  

 var, at man senere kunne anvende de kollektive overenskomster på  

 udstationerede  

 lønmodtagere, hvis der opstod problemer med social dumping med hensyn til  

 mindsteløn, der i Danmark alene er reguleret i arbejdsmarkedets parters  

 overenskomster.
Parterne er enige om, at der ikke er behov for ændringer på  

 nuværende tidspunkt, men der er fremsat ønske om, at lovens  

 revisionsbestemmelse opretholdes, således at spørgsmålet om revision tages op  

 igen senest den 1. januar 2009.
 Lovforslaget træder i kraft den 31. marts 2006.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
