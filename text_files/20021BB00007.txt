Fremsat den 10. oktober 2002 af  

 Sandy Brinck (S), Morten Bødskov (S), Frank Jensen (S), Per  

 Kaalund (S) og  

 Lissa Mathiasen (S) Forslag til folketingsbeslutning om en national handlingsplan til beskyttelse af  

 børn  

 mod seksuelt misbrug Folketinget opfordrer regeringen til i indeværende  

 samling at udarbejde en national handlingsplan til beskyttelse af børn  

 mod seksuelt misbrug.
Sigtet er at opnå en samlet indsats juridisk,  

 socialt og sundhedsmæssigt samt at øge fokus på den  

 forebyggende indsats.
Handlingsplanen skal indeholde følgende  

 tiltag:
1.	at børn afhøres af tværfaglige team, 2.	at børn afhøres i børnevenlige lokaler og med  

 en interviewteknik, som er tilpasset børns præmisser, 3.	at det sikres, at den retsmedicinske undersøgelse foretages  

 af en pædiater, 4.	at barnet eller dets forældre modtager information under  

 retssagen, 5.	at barnet i øget grad tilbydes psykologhjælp, 6.	at antallet af behandlingspladser til sædelighedsforbrydere i  

 kriminalforsorgen udvides og behandlingsmetoderne udvikles på baggrund  

 af internationale erfaringer og forskning, 7.	at Rigshospitalets videnscenter samt de regionale netværk  

 knyttet hertil udbygges, 8.	at der indføres sikkerhedsprocedurer i  

 børneinstitutioner samt opfordres til, at disse anvendes i  

 foreningslivet omkring børn, 9.	at der sættes forskningsmæssig og praktisk fokus  

 på børns overgreb mod børn.
Bemærkninger til forslaget Seksuelle overgreb mod børn er noget  

 af det mest modbydelige, man kan forestille sig.
Derfor er det vigtigt, at vi  

 bevarer fokus på initiativer til bekæmpelse af denne  

 kriminalitet.
En handlingsplan bør medtage en status over de  

 initiativer, Danmark allerede har taget under den tidligere S-RV-regering.  

 Kun med en sådan status opnås det reelle billede af, hvor behovet  

 for nye tiltag er i dag.
Således bør nedenstående danne  

 afsættet for næste fase i beskyttelsen af børn:
I 1994 blev besiddelse og ikke alene salg af børnepornografi  

 kriminaliseret, I 1997 flere lovændringer, bl.a. mulighed for behandling af  

 seksualforbrydere, I 1999 blev det strafbart at være kunde hos en prostitueret  

 under 18 år, I 2000 flere lovændringer, bl.a. øgede  

 efterforskningsmuligheder i sager om børnepornografi,  

 forlængelse af forældelsesfristen ved seksuelt misbrug af  

 børn, udvidelse af anvendelsesområdet for straffelovens § 235 og  

 forhøjelse af strafferammerne, I 2000 oprettes Videnscenter om seksuelt misbrug af børn  

 på Rigshospitalet, ligesom Socialministeriets udviklingscentre i Fyns  

 og Sønderjyllands amter tilknyttes opgaven.
 Ligeledes har forslagsstillerne bemærket, at den  

 nuværende regering   såvel som den tidligere   i sit lovkatalog  

 havde en ændring af straffelovens § 235 om børnepornografi, samt  

 at logning af datatrafik indgik i antiterrorpakken.
Den tidligere socialdemokratiske justitsminister, Frank  

 Jensen, nedsatte en arbejdsgruppe med landsdommer Linkis som formand, der ved  

 udgangen af år 2001 skulle komme med anbefalinger efter at have  

 gennemgået og vurderet spørgsmål i forbindelse med  

 efterforskning og gennemførelse af straffesager om seksuelt misbrug af  

 børn.
Denne arbejdsgruppe har endnu ikke afsluttet opgaven, men  

 arbejdsgruppens anbefalinger bør efter forslagsstillernes mening  

 indgå i en bredere indsats.
Ad 1. Tværfaglige afhøringsteam Ud over at specialuddannede politifolk i dag tager sig af  

 disse sager, bør der være en børnepsykolog med i et  

 afhøringsteam, en børnepsykolog, som dels kan bidrage til en  

 tolkning, som gør, at man får stillet de rette  

 spørgsmål til afklaring af barnets udsagn, dels kan være  

 behjælpelig med at få barnet til at åbne for det smertende  

 sår, som psykisk skal gennemleves igen i situationen, dels kan samle  

 barnet psykisk op efter afhøringen.
Den tværfaglige tilgang er  

 bl.a. kendt i både England, Norge og Island.
Samtidig er det  

 forslagsstillernes ønske, at der udarbejdes en egentlig beskrivelse af Ad 2. Afhøringslokaler og interviewteknik indrettet på  

 børns præmisser Et generelt dilemma i forbindelse med sager om seksuelt  

 misbrug af børn er, at straffeloven og retsvæsenet dybest set  

 ikke egner sig til at håndtere disse sager.
Dette er der to grunde  

 til:
For det første er der sjældent konkrete  

 tekniske beviser, hvorfor bevisbyrden ofte bygger på vidneudsagn, som  

 ikke bare er påstand mod påstand, men oven i købet et  

 barns påstand mod en voksens.
Børns troværdighed er et  

 omdiskuteret og centralt emne.
Børneuniverset og formidlingen passer  

 ikke ind i en rationel tankegang med høje krav til  

 bevisførelse.
For det andet er en retssag altid en drøj omgang  

 for et barn, som skal genopleve traumet og mærke de mange trusler, som  

 tidligere har fået barnet til at tie, blive til aktuel frygt.
At skulle  

 fortælle om de grufulde hændelser, der er overgået en, er  

 ikke alene smertefuldt, men også for mange skamfuldt og meget privat,  

 hvorfor selve afhøringen og retssagen som helhed kan opleves som endnu  

 et overgreb.
Men uden barnets vidneudsagn ingen retssag og uden retssag ingen  

 dom.
 Håndtering af et sådant dilemma må ske  

 på en sådan måde, at retssagen bliver så  

 skånsom for barnet som muligt, men det er indlysende, at sager af denne  

 karakter uanset fremgangsmåde altid vil være meget ubehagelige  

 for både barnet og dets pårørende.
Afhøringslokaler Helt åbenlyst er det, at børn skal  

 afhøres i lokaliteter, som ikke er sterile og kolde.
Lokalerne skal  

 være indrettet på børnenes præmisser.  

 Børnevenlige afhøringslokaler findes nogle steder, men  

 bør være en realitet mindst på regionalt plan.
Regeringen  

 bør i denne forbindelse lade sig inspirere af lande som England,  

 Norge, Island og USA, hvor afhøringen foregår i helt andre  

 lokaliteter end politistationen, fordi disse børn ofte er truet til  

 tavshed med netop henvisning til politiet.
Interviewteknik Børns troværdighed har været diskuteret  

 og oftest sat på dagsordenen af forsvarsadvokater.
Udgangspunktet  

  må være, at børn er lige så troværdige som  

 voksne.
Det afgørende er, hvordan de bliver udspurgt, og dermed  

 hvilken påvirkning interviewsituationen har.
I den erkendelse  

 bør fokus rettes mod, at der skabes troværdige  

 forhørssituationer.
Barneuniverset forstår slet ikke den voksne  

 seksualitet   barnet har intet begreb om, hvad det drejer sig om.
Det er  

 svært at se, hvorfra et barn skulle få ideen om seksuelt misbrug,  

 medmindre der er noget om snakken.
Jo, børn kan manipuleres med som  

 del af en voksenkonflikt, f.eks. i forbindelse med skilsmisser, hvor chikane  

 mod modparten desværre er et velkendt led.
Dette skal der naturligvis  

 tages højde for i vurderingen af vidneudsagnets troværdighed,  

 men det er et forbehold fra det udgangspunkt, at barnet er troværdigt.  

 Samtidig må det også erkendes, at ganske mange krænkere  

 benægter deres misbrug og er dybt manipulerende.
Manipulation er ofte  

 krænkerens metode over for børnene, deres forældre og  

 nærmiljøet i det hele taget.
Børnene er således  

 ikke på nogen måde mindre troværdige end deres modpart og  

 skal derfor heller ikke behandles som sådan.
Selv når barnets udsagn lyder som ren  

 tegnefilmsfantasi i voksne øren, kan det være barnets  

 forsøg på at beskrive noget, som det dels prøver at  

 distancere sig fra (ren overlevelsestaktik), dels ikke fatter.
På en  

 international konference om seksuelt misbrug af børn i november 2000,  

 arrangeret af Dansk selskab til forebyggelse af børnemishandling og  

 omsorgssvigt, blev der vist en videoafhøring af en amerikansk dreng  

 på ca. 3 år.
Drengen beskrev, at han var blevet stukket i numsen  

 af Spiderman.
På et uddybende spørgsmål fra intervieweren  

 om, hvad han var blevet stukket med, svarede drengen helt logisk, når  

 man er blevet stukket:
Det kan selvfølgelig være problematisk, at et  

 barns udsagn ikke altid kan Ad 3. Retsmedicinsk undersøgelse foretaget af en  

 pædiater Det burde være en selvfølge, at den  

 retsmedicinske undersøgelse, som børn skal igennem, foretages  

 af en pædiater.
Vi ser imidlertid desværre, at dette ikke altid  

 er tilfældet.
Helt praktisk betyder dette, at børnene risikerer  

 at skulle undersøges med instrumenter beregnet til voksne, hvilket  

 selvsagt forøger risikoen for (re)traumatisering af børnene.  

 Det er et centralt ansvar at sikre dette basale krav for børn.
Ad 4. Information under retssagen til barnet eller dets  

 forældre Barnet indgår i retssagen som vidne i en sag rejst  

 af anklagemyndigheden.
Barnet og dets forældre har derfor ikke krav  

 på at blive orienteret under retssagen, hvis døre oftest er  

 lukkede på grund af disse sagers følsomme karakter.
Efter  

 afhøring og vidneudsagn bliver offeret og dets nærmeste så  

 at sige hægtet af det videre forløb.
Det er ikke rimeligt, at  

 barnet her behandles som et hvilken som helst andet vidne i en hvilken som  

 helst anden sagstype.
Barnet som vidne i en sædelighedssag er ikke at  

 sidestille med et vidne, som blot har set en bil eller en person på et  

 givet sted som bidrag til at fastlægge tiltaltes færden.
Det  

 må være muligt at ændre retsplejeloven således, at  

 man i disse særlige sager indarbejder en procedure, som tager hensyn  

 til både tiltaltes retssikkerhed og offerets åbenbare interesse i  

 at blive underrettet undervejs.
Ad 5. Psykologhjælp Kommunerne har via den sociale lovgivning mulighed for at  

 tildele økonomisk tilskud til psykologhjælp til et barn, som har  

 været udsat for et seksuelt overgreb.
Fra en socialpolitisk vinkel er  

 det selvfølgelig ret og rimeligt, at en sådan hjælp  

 vurderes konkret og er afhængig af familiens økonomiske  

 formåen.
Det kan imidlertid være et problem, hvis kommunen  

 så at sige er part i sagen (som ansvarlig for den institution, hvor  

 overgrebet anføres at være sket) og dermed kan opleve et tilskud  

 som en erkendelse af problemet   en halv tilståelse.
Sygesikringen yder imidlertid uafhængigt af  

 økonomisk formåen tilskud til psykologhjælp i  

 krisesituationer.
Målgruppen er afgrænset, men heriblandt er  

 voldtægtsofre.
Socialdemokratiet finder det ulogisk, at et barn, hvis  

 krænker ikke er tiltalt efter straffelovens § 216 om voldtægt,  

 men i stedet § 222, ikke kan være sikker på og i værste  

 fald kan få afslag på sygesikringstilskud til  

 psykologhjælp.
Sygesikringens tilbud om psykologhjælp i en  

 krisesituation er ydermere kun gældende i 6 måneder efter  

 hændelsen.
Meget få seksuelt misbrugte børn er i stand til  

 med det samme at bringe forbrydelsen frem i lyset   tværtimod går  

 der ofte lang tid med fortrængning og angst, som i sig selv er  

 psykologisk nedbrydende.
Forslagsstillerne mener, at der er grund til at foretage  

 et eftersyn af mulighederne for psykologhjælp til børn, der har  

 været udsat for seksuelle overgreb.
Behovet kan der ikke være  

 tvivl om, når man betragter forbrydelsens grovhed og art.
En yderligere  

 understregning af behovet kan imidlertid anføres ved at pege på,  

 at et ubearbejdet forkvaklet forhold til kærlighed og seksualitet  

 indebærer en stor risiko for, at offeret senere selv udvikler sig til  

 krænker.
Der er således også en misbrugskæde, som  

 skal brydes.
Ad 6. Behandling af sædelighedsforbrydere Under den hidtidige Forslagsstillerne ønsker en udbygning af pladser  

 samt en udvikling af metoder.
De opnåede danske erfaringer må  

 sammen med internationale erfaringer danne en god baggrund herfor.
Det er for forslagsstillerne et afgørende politisk  

 ansvar i hele problemstillingen omkring seksuelt misbrug af børn,  

 når krænkeren er dømt og samfundet dermed har fat i ham.  

 Det er vores ansvar at gøre alt, hvad vi kan, for, at den dømte  

 ikke går ud og krænker igen.
Behandling er et vigtig led i  

 forebyggelsen af denne alvorlige kriminalitetstype.
Ad 7. Udbygning af Rigshospitalets videnscenter samt de regionale  

 netværk knyttet hertil Den tidligere S-R-regering oprettede et Videnscenter mod  

 seksuelt misbrug af børn på Rigshospitalet, ligesom lokale  

 formidlingscentre i Sønderjylland og på Fyn har særligt  

 fokus på området med hensyn til opsamling af viden og formidling.  

 Der er ligeledes iværksat forskning på området.  

 Forslagsstillerne opfordrer regeringen til at fastholde planen om, at alle  

 landets sociale formidlingscentre skal kobles på som netværk  

 under Rigshospitalets Videnscenter.
Vi mener, det er vigtigt med en regional  

 forankring i den nationale vidensopsamling og i den formidling samt  

 rådgivning, som især små kommuner med få  

 tilfælde har så hårdt brug for i en speciel og meget  

 følsom situation.
Forslagsstillerne håber endvidere på, at  

 Videnscenteret på Rigshospitalet kan blive den fælles portal for  

 ofre, forældre og fagpersoner som indgang til viden om, hvordan man  

 skal gebærde sig.
Vi finder det vigtigt, at et videnscenter har en  

 hotline, som kan bruges til at få af- eller bekræftet de  

 symptomer, man måtte opfange fra børn enten som leder i en  

 frivillig forening eller som professionel.
Man kan selvfølgelig ikke  

 stille diagnosen over telefonen, men det er betryggende at kunne blive  

 bekræftet i, om man er vidne til noget unormalt, som kræver en  

 henvendelse til myndighederne, eller om den adfærd, man har  

 observeret, og som bekymrer en, måske er helt normal for alderstrinnet  

 og derfor ikke kræver yderligere reaktion.
Vi tror, mange er  

 tilbageholdende med at rejse spørgsmålet, fordi der så med  

 det samme er en sag.
Dermed lader man ikke tvivlen komme børnene til  

 gavn.
Regeringen opfordres desuden til at overveje at lade  

 Videnscenteret kunne henvise til sexologisk behandling.
Behandling må  

 ikke være noget, som alene opfattes som en reel mulighed i det  

 øjeblik man bliver dømt for sædelighedsforbrydelser mod  

 børn.
Det at skulle søge hjælp via egen læge kan  

 let opleves som en barriere.
Forslagsstillerne mener derfor, at  

 Videnscenteret kan udgøre en ekstra mulighed, hvor en person kan  

 henvende sig og blive visiteret til behandling, idet nogle vil opleve centret  

 som en mere anonym udvej for at søge hjælp.
Ad 8. Sikkerhedsprocedurer i børneinstitutioner Alle med børn i deres varetægt bør  

 have sikkerhedsprocedurer, dels i forhold til ansættelser, dels i  

 forhold til, hvilke signaler man i dagligdagen skal reagere på, samt  

 hvilke forholdsregler der kan afværge ubegrundet mistanke.
Også  

 her kan der hentes megen inspiration fra udlandet, f.eks. fra British Home  

 Office on Sexual Abuse in Day Care Institutions.
Den tidligere justitsminister, Frank Jensen, udvidede  

 mulighederne for at benytte straffeattester både i forhold til, at  

 sådanne forbrydelser ikke forældes på straffeattesten, og i  

 forhold til, hvem der kan få disse oplysninger.
Dette er ingenlunde  

 nogen garanti, og derfor bør man også indarbejde andre  

 instrumenter i en sikkerhedsprocedure som f.eks.
CV og kontaktpersoner ved  

 tidligere ansættelser.
Ligeledes er det vigtigt, at man også har  

 en fælles forståelse af, hvilke signaler man i hverdagen skal  

 reagere på og hvordan.
Det er for forslagsstillerne uacceptabelt, at  

 forholdsregler er et problem for den enkelte mandlige pædagog, mens det  

 rettelig bør være et anliggende for institutionen.
Forslagsstillerne opfatter sikkerhedsprocedurer mod  

 seksuelt misbrug som en helt åbenlys del af det generelle ansvar,  

 institutionerne har over for børn.
Det er at sammenligne med  

 procedurer i tilfælde af brand.
Selv om brand også er noget, der  

 sker sjældent, ved alle, hvad der skal gøres   og mest af alt,  

 hvordan man skal undgå brand.
 Hvis institutioner og foreninger ikke af sig selv lever op  

 til dette ansvar, må det overvejes at følge op med lovgivning.  

 Det er dog klart at foretrække, at opgaven løftes lokalt, idet  

 det allervæsentligste er, at man forholder sig til risikoen og aktivt  

 nedbryder tabuet.
Ad 9. Forskningsmæssig og praktisk fokus på børns  

 overgreb mod børn Internationale undersøgelser afslører, at op  

 mod 30 pct. af alle overgreb begås af teenagere (f.eks.
Calder 1996,  

 Greystone 1990). Det er vigtigt, at man får viden om både omfang  

 og indhold af disse overgreb.
Den seneste undersøgelse, Afsluttende bemærkninger Dette beslutningsforslag bør opfattes som et  

 oplæg til en samlet og bred diskussion af, hvordan vi bedst beskytter  

 børn mod seksuelt misbrug.
Forslaget kan sagtens tilføjes  

 punkter, som forslagsstillerne har overset i det komplekse problemfelt.
 Ligeledes er det vigtigt for forslagsstillerne at  

 understrege, at den væsentligste beskyttelse ligger i, at tabuet  

 omkring seksuelt misbrug nedbrydes   at vi ikke lukker øjnene for det,  

 vi helst ikke vil se, men at voksne forholder sig til det grufulde, som mange  

 børn desværre må forholde sig til.
Skriftlig fremsættelse Sandy Brinck Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en national  

 handlingsplan til beskyttelse af børn mod seksuelt misbrug.
(Beslutningsforslag nr.
B 7).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
