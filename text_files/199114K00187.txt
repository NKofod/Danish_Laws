Nr BTL 187 Betænkning over Forslag til lov om ændring af lov om fonde og visse  

 foreninger(Uddeling af visse kursgevinster)   

 Nr L 187 1991-92, 1. samling Afgivet af Retsudvalget Afgivet: 19920227 Udvalget har behandlet lovforslaget i nogle møder.
 Herefter indstiller udvalget lovforslaget til vedtagelse  

 uændret .
Et flertal (Socialdemokratiets, Venstres, Det Konservative Folkepartis,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) finder, at de foreslåede ændringer af reglerne om den  

 bundne kapital er en god løsning på de problemer, som den nyindførte  

 generelle kursgevinstbeskatning ellers kunne skabe for de  

 ikkeerhvervsdrivende fonde.
Uden en ændring af fondslovens regler ville disse  

 fonde blive skattepligtige af beløb, som man ikke kunne disponere over.
Med  

 de foreslåede ændringer af fondslovens § 9 får fondene mulighed for at  

 anvende kursgevinster af den bundne kapital til uddeling i overensstemmelse  

 med de formål, der er fastsat i vedtægten.
 Fondenes formuer skal forvaltes fornuftigt, og flertallet finder, at såvel  

 den foreslåede regel om, at kun det forudgående regnskabsårs  

 nettokursgevinster må uddeles, som reglen om bødestraf for den, der medvirker  

 til uddeling af aktiver i strid med fondslovens § 9, på en hensigtsmæssig  

 måde vil medvirke til at sikre dette.
