 I henhold til § 7, stk. 1 og 3, § 9, stk. 2, § 13, stk. 5, og §§ 17 og 19  

 i værnepligtsloven (lov nr. 213 af 30. maj 1980) og efter forhandling med  

 forsvarsministeren fastsættes:
SESSIONERNES SAMMENSÆTNING OG FORRETNINGSGANG § 1.  Udskrivningschefen eller en anden repræsentant  

 for værnepligtsstyrelsen forbereder og leder som formand sessionens  

 forhandlinger.
 Stk. 2.  Sessionen udøver sin virksomhed i møder.  

 Udskrivningschefen kan dog bestemme, at en sag skal afgøres ved skriftlig  

 votering eller på anden måde.
 Stk. 3.  Værnepligtsstyrelsen fastsætter i øvrigt regler  

 for sessionernes forretningsgang.
 § 2.  Amtsrådet, i Københavns kommune  

 borgerrepræsentationen og i Frederiksberg kommune kommunalbestyrelsen,  

 udpeger et antal amtsråds- eller kommunalbestyrelsesmedlemmer, der kan  

 deltage i sessionen.
Stk. 2.  Værnepligtsstyrelsen meddeler de i stk. 1  

 nævnte myndigheder, hvor og hvornår sessionerne afholdes.
De nævnte  

 myndigheder underretter værnepligtsstyrelsen om, på hvilke dage de udpegede  

 medlemmer kan deltage i sessionen.
 § 3.  Sessionsofficererne udpeges af  

 forsvarskommandoen.
DE VÆRNEPLIGTIGES MØDE FOR SESSIONEN § 4.  Værnepligtige, der har bopæl eller ophold her i  

 landet, skal møde for sessionen i det år, hvori de fylder 18 år.  

 Værnepligtsstyrelsen kan ved bekendtgørelse fastsætte, at mødepligten  

 indtræder senere.
 Stk. 2.  For sessionen skal endvidere møde  

 værnepligtige, der har bopæl eller ophold her i landet, og som 1) er ældre  

 end de i stk. 1 omhandlede værnepligtige og ikke tidligere er mødt for  

 sessionen, 2) er forbigået til det indeværende sessionshalvår, 3) tilsiges  

 til at møde eller 4) har fået udsættelse med at møde, såfremt grundlaget for  

 udsættelsen er bortfaldet eller udsættelsesperioden er udløbet.
 Stk. 3.  Udskrevne værnepligtige, der mindst 1/2 år før  

 det indeværende sessionshalvårs begyndelse er blevet erklæret for tiden  

 uegnede, skal møde for sessionen.
 Stk. 4.  Værnepligtsstyrelsen indrykker i Statstidende  

 meddelelse om, ved hvilken session den værnepligtige er mødepligtig, ligesom  

 særskilt meddelelse om mødetid og mødested bliver tilsendt den enkelte  

 værnepligtige.
Stk. 5.  Den i stk. 1 omhandlede mødepligt er uafhængig  

 af, om den enkelte værnepligtige har modtaget den i stk. 4 nævnte særskilte  

 meddelelse om mødetid og mødested fra værnepligtsstyrelsen.
Enhver er selv  

 ansvarlig for at holde sig underrettet om det tidspunkt og det sted for  

 sessionsmødet, der er bekendtgjort i Statstidende.
Ulovlig udeblivelse  

 medfører straf, jfr. værnepligtslovens § 34.
 § 5.  Værnepligtige, som har indgået aftale om  

 tjeneste som frivillig i forsvaret bortset fra hjemmeværnet, skal uanset § 4  

 ikke møde for sessionen.
§ 6.  Værnepligtige kan fra og med det år, hvori de  

 fylder 18 år - for 17-årige med værgens tilladelse - møde for sessionen på  

 dage, hvor sessionen afholdes, når de har rimelig interesse heri med henblik  

 på afklaring af deres værnepligtsforhold.
Dette gælder, uanset om der  

 tidligere er truffet afgørelse om egnethed eller udsættelse med møde for  

 sessionen.
 Stk. 2.  Er den værnepligtiges ønske om  

 sessionsbehandling åbenbart ugrundet, kan værnepligtsstyrelsen afvise ham.
 Stk. 3.  En værnepligtig, der er erklæret for tiden  

 uegnet, kan ikke møde for sessionen før det tidspunkt, der er fastsat for  

 fornyet sessionsbehandling, medmindre han anfører omstændigheder, der giver  

 grundlag for en ny egnethedsbedømmelse.
 Stk. 4.  Tjenstgørende værnepligtige, bortset fra  

 værnepligtige i civilforsvaret, som ikke er kasernemæssigt indkvarteret, kan  

 ikke møde for sessionen efter stk. 1.
Stk. 5.  Medmindre værnepligtsstyrelsen tillader andet,  

 kan en værnepligtig ikke forlange at møde for sessionen med kortere varsel  

 end 10 dage.
SÆRREGLER FOR SØFARENDE MED BOPÆL HER I LANDET § 7.  Værnepligtsstyrelsen kan tillade, at en  

 værnepligtig, der har hyre af mere end 1 måneds varighed, møder for en anden  

 session end fastsat efter § 4, stk. 4.
§ 8.  En værnepligtig, der er forhyret på et skib, der  

 sejler i udenrigsfart, herunder fart på Færøerne og Grønland, skal, første  

 gang han kommer her til landet efter det halvår, i hvilket hans fødselsårgang  

 skal møde for sessionen, jfr. § 4, stk. 1, henvende sig til  

 værnepligtsstyrelsen for at blive sessionsbehandlet.
SESSIONSBEHANDLINGEN § 9.  De værnepligtige skal til brug for sessionen  

 medvirke ved følgende prøver og undersøgelser m.v.:
 Stk. 2.  Sessionen kan erklære en værnepligtig for  

 varigt uegnet til værnepligtstjeneste, uden at han skal møde for sessionen.
 Stk. 3.  Nægter en værnepligtig at medvirke ved  

 sessionsbehandlingen, afgør sessionen, om sagen skal overgives til politiet  

 til strafforfølgning, eller om hans egnethed skal fastsættes skønsmæssigt.
 § 10.  Sessionen kan erklære en værnepligtig, der er  

 udskrevet, for tiden uegnet, såfremt den værnepligtige har en midlertidig  

 svaghed eller sygdom.
§ 11.  De udskrevne værnepligtige skal på sessionen  

 trække et lodtrækningsnummer.
Sessionen trækker et nummer for den, der nægter  

 selv at gøre det.
§ 12.  Sessionen kan bestemme, i hvilken måned en  

 udskrevet værnepligtig, der godtgør at have en udsættelsesgrund, jfr.  

 værnepligtslovens § 19, tidligst kan indkaldes.
Sessionen kan fastsætte en  

 sådan tidligste indkaldelsesmåned i tidsrummet fra 1/2 til 1 1/2 år efter  

 udløbet af sessionshalvåret, men ikke efter udgangen af det år, i hvilket den  

 værnepligtige fylder 26 år.
 § 13.  Sessionen skal vejlede de udskrevne  

 værnepligtige om det videre værnepligtsforløb og give dem lejlighed til at  

 udtale sig om, hvor og hvornår de ønsker at gøre værnepligtstjeneste.
 Stk. 2.  Sessionen skal give de værnepligtige skriftlig  

 meddelelse om udfaldet af sessionsbehandlingen.
KLAGEREGLER § 14.  Sessionens afgørelser kan inden 4 uger påklages  

 til værnepligtsstyrelsen.
Sessionens afgørelse om en værnepligtigs egnethed  

 kan dog ikke indbringes for anden administrativ myndighed.
Stk. 2.  Værnepligtsstyrelsen kan under særlige  

 omstændigheder behandle klager, der er modtaget senere end 4 uger efter  

 sessionens afgørelse.
STRAFFEBESTEMMELSER § 15.  I medfør af værnepligtslovens § 34, jfr. lovens  

 § 13, stk. 1 og 2, § 14, stk. 1, og § 15, stk. 1, straffes den, der undlader  

 at møde for eller medvirke ved sessionen, jfr. § 4, § 8 og § 9, stk. 1, nr.  

 2-8, med bøde eller hæfte.
IKRAFTTRÆDEN § 16.  Bekendtgørelsen træder i kraft den 1. februar  

 1986.
