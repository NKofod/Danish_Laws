Nytegning af aktier -  

 overkurs Spørgsmål 1. Vil D A/S´s nytegning af aktier i M2 A/S til en overkurs, der  

 væsentligt overstiger den regnskabsmæssige indre værdi i M2 A/S udløse  

 beskatning hos:
- D A/S, - M2 A/S, - M2 A/S´s moderselskab: M1 A/S  

 eller - Aktionærerne i M1 A/S: A ApS, B ApS og C ApS, når det forudsættes, at nytegningen sker ved apportindskud af  

 aktierne og anparterne i D A/S´s datterselskaber, og at handelsværdien af  

 disse  

 aktier/anparter svarer til den nominelle værdi af de udstedte aktier i M2 A/S  

 med tillæg af overkurs? 2. Vil aktietegningen som beskrevet ovenfor udløse beskatning hos  

 A, B og C, der hver især vil blive eneanpartshaver i de tre selskaber, der  

 bliver aktionærer i M1 A/S, når det forudsættes, at der ikke sker nogen  

 formueforøgelse for eller formueforskydning mellem anpartshaverne indbyrdes,  

 og  

 at der ikke sker udlodning til anpartshaverne? Svar Se sagsfremstilling og begrundelse.
Beskrivelse af de faktiske  

 forhold Beskrivelse af den nuværende koncern.
D A/S er moderselskab i en koncern med datterselskaber i Danmark  

 og datter-datterselskaber (salgsselskaber) i Sverige og Tyskland.  

 Hovedaktiviteten er koncentreret i Danmark, og hovedsædet befinder sig i X i  

 XX  

 Kommune.
Moderselskabet, der har regnskabsår 1.juli - 30.juni, er  

 sambeskattet  

 med sine fire danske datterselskaber, E ApS, F A/S, G A/S og H A/S.
Koncernens hovedaktivitet består af produktion og salg af  

 produkter til inde- og udemøbler (hynder og stof, have- og rattanmøbler,  

 vandsenge og andre handelsvarer). Produktionen foregår i datterselskabet F  

 A/S  

 og suppleres med produktion fra Sydøstasien efter D´s eget design.
F A/S er  

 tillige salgsselskab.
Det samme gælder F A/S´s datterselskaber F Sweden AB og  

 F  

 GmbH.
Desuden importeres og sælges handelsvarer i datterselskabet G A/S.  

 Lagerbygningerne ejes af datterselskabet H A/S og fabriksbygningerne ejes at  

 datterselskabet E ApS.
Koncernens produkter afsættes i Nordeuropa.
Det  

 gennemsnitlige  

 antal beskæftigede medarbejdere udgør ca. 100. Nettoomsætningen har i de to  

 seneste regnskabsår ligget i størrelsesordenen 120 mio. kr., hvoraf knap  

 halvdelen vedrører hjemmemarkedet.
D A/S ejes med hver en tredjedel af A, B og C.
Aktiekapitalen  

 udgør 500.000 kr. efter at være blevet forhøjet med 200.000 kr. i  

 regnskabsåret  

 1996-97 (i forbindelse med den nedennævnte aktieombytning). Den  

 regnskabsmæssige indre værdi af D A/S udgør ca. 21 mio. kr. - primært i form  

 af  

 kapitalandele i datterselskaberne.
Fabriksbygningerne var oprindeligt ejet af de tre stiftere af  

 virksomheden.
Bygningerne blev overdraget til E ApS pr. 1. januar 1995 efter  

 reglerne i lov om skattefri virksomhedsomdannelse.
Pr. 1. september 1996 er  

 anparterne i E ApS blevet overdraget til (indskudt i) D A/S ved en skattefri  

 aktieombytning.
De tre hovedaktionærers samlede skattemæssige anskaffelsessum  

 for aktierne i D A/S er i kraft af den tidligere skattefri  

 virksomhedsomdannelse negativ med ca. 4 mio. kr.
Tilladelsen til den  

 skattefri  

 aktieombytning blev betinget af, at D A/S bevarede helejerskabet af  

 anparterne  

 i E ApS i 3 år fra ombytningstidspunktet.
 Koncernen ser i oversigtsform således ud:
A, B og C ejer hver 1/3 af:
Nom. kapital Indre værdi pr.  

  

 30. juni 1997 D A/S, 500.000 kr.
 21.045.000 kr.
 der har følgende 100% ejede  

  

 datterselskaber:
 21.317.000 kr.
E ApS, 200.000 kr.
G A/S, 600.000 kr.
H A/S, 6.500.000 kr.
F A/S, 5.500.000 kr.
 F A/S har følgende datterselskaber:
F Sweden AV (99%) 100.000 SEK F GmbH (100%) 50.000 DM Baggrunden for de påtænkte dispositioner:
Koncernen søger en institutionel investor med henblik på styrkelse  

 af kapitalgrundlaget og forbedring af kreditværdigheden.
Repræsentanten  

 anfører, at en styrkelse af kapitalgrundlaget og bedre muligheder for at  

 optage  

 fordelagtige lån vil give mulighed for gennemførelse af virksomhedens  

 strategi  

 om vækst og øgede beskæftigelsesmuligheder i lokalsamfundet.
De nuværende ejere har ikke mulighed for at tilføre virksomheden  

 den kapital, der er nødvendig for ekspansionen.
Der søges derfor en  

 institutionel investor, der skal blive medejer af koncernen.
Det anføres tillige, at der er tanker om et generationsskifte, der  

 forventes at skulle ske til yngre ledende medarbejdere i virksomheden.
Den  

 nuværende ejerstruktur med tre personlige ejere af D A/S gør det vanskeligt  

 at  

 gennemføre et generationsskifte, uden at koncernens kapital delvist skal  

 anvendes til betaling af skat.
De tre hovedaktionærer er ikke i stand til med  

 egne midler at betale de skatter, der udløses ved generationsskiftet.  

 Skattebetalingen vil derfor skulle finansieres ved udlodning fra koncernen.
 Endelig anføres, at de tre hovedaktionærer ønsker at få hver sit  

 holdingselskab, hvorved der åbnes mulighed for, at de hver for sig kan  

 foretage  

 investeringer m.v. uden involvering af de øvrige hovedaktionærer.
 Af hensyn til ovennævnte ønskes derfor etableret en fleksibel  

 koncernstruktur, som letter optagelsen af en medinvestor og  

 generationsskiftemulighederne.
 De påtænkte dispositioner:
Hver af de tre hovedaktionærer etablerer hver sit 100 % ejede  

 holdingselskab.
Selskaberne benævnes i anmodningen om bindende forhåndsbesked  

 "A ApS", "B ApS" og "C ApS". Det påtænkes, at  

 kapitalen i hvert af disse tre anpartsselskaber skal udgøre 200.000 kr.  

 Kapitalen tegnes ved kontant indskud til kurs 100.
Disse tre selskaber etablerer et nyt holdingselskab, der benævnes  

 "M1 A/S". M1 A/S tænkes ejet med en tredjedel af aktierne til hvert  

 af de tre selskaber.
Det påtænkes, at aktiekapitalen i M1 A/S skal udgøre  

 600.000 kr.
Kapitalen tegnes ved kontant indskud til kurs 100.
M1 A/S etablerer et holdingselskab, der her benævnes "M2  

 A/S". Dette selskab ejes i første omgang 100% af M1 A/S.
Det påtænkes,  

 at  

 aktiekapitalen i M2 A/S skal udgøre 600.000 kr.
Kapitalen tegnes ved kontant  

 indskud til kurs 100.
 Det er tanken, at D A/S herefter - inden udgangen af 1998 -  

 overdrager samtlige aktier og anparter i sine datterselskaber til M2 A/S.
 Overdragelsen af datterselskaberne fra D A/S til M2 A/S påtænkes  

 gennemført ved, at M2 A/S udsteder nom. 10.000 kr. aktier som vederlag for  

 aktierne/anparterne i de overdragne datterselskaber.
Udstedelsen af aktier påtænkes gennemført til en kurs på ca.  

 200.000, hvorved overkursen vil udgøre 19.990.000 kr.
Tegningskursen  

 overstiger  

 således i væsentlig omfang den regnskabsmæssige indre værdi i M2 A/S.
D A/S  

 vil  

 efter aktietegningen besidde en minioritetsaktiepost i M2 A/S på nom. 10.000  

 kr. ud af den samlede aktiekapital på. 610.000 kr.
Som nævnt under beskrivelsen af koncernen er der i forbindelse med  

 en skattefri aktieombytning af anparterne i E ApS stillet som vilkår, at D  

 A/S  

 skal bibeholde helejerskabet i tre år efter aktieombytningen.
D A/S´ anparter  

 i  

 E ApS påtænkes derfor kun overdraget til M2 A/S i det omfang, der kan opnås  

 dispensation fra vilkåret om helejerskabet i tre år.
Såfremt sådan  

 dispensation  

 ikke kan opnås, er det hensigten at udskyde overdragelsen af anparterne i E  

 ApS  

 til efter udløbet af treårsperioden.
 Selskabets dispensationsansøgning er behandlet af Ligningsrådet på  

 møde den 18. august 1998. Ligningsrådet tillod det ansøgte på betingelse af,  

 at  

 M2 A/S overtager det stillede vilkår om 3 års helejerskab.
Det er hensigten, at en institutionel investor senere tegner ny  

 aktiekapital og dermed foretager kapitalindskud i M2 A/S.
Det er ligeledes  

 tanken, at det er i M2 A/S, at nogle ledende medarbejdere vil få mulighed for  

 at tegne aktier.
 Der er ikke planer om, at der skal være forskellige aktieklasser i  

 de nye selskaber.
Efter en treårsperiode er det hensigten at lade D A/S overdrage  

 minoritetsaktieposter i M2 A/S til M1 A/S.
Derved opnås en ren ejerstruktur i  

 den nye koncern.
 Der er ikke på nuværende tidspunkt nogen planer om, hvad der skal  

 ske med D A/S, efter at selskabet efter 3 års ejertid sælger sine aktier i M2  

 A/S.
 Ejerforhold, kapital og indre værdi efter første del af  

 strukturændringen vil se således ud:
Navn Nom. kapital Indre værdi efter  

  

 strukturændring A ApS 200.000 kr.
 7.139.000 kr.
B ApS 200.000 kr.
 7.139.000 kr.
C ApS, 200.000 kr.
 7.139.000 kr.
 der hver ejer 1/3 af:
M1 A/S, 600.000 kr.
 21.417.000 kr.
 der ejer 98,36% af:
M2 A/S, 610.000 kr.
 21.917.000 kr.
 der har følgende 100%  

  

 ejede datterselskaber:
 21.317.000 kr.
E APS 200.000 kr.
H A/S 6.500.000 kr.
G A/S 600.000 kr.
F A/S 5.000.000 kr.
 F A/S har følgende  

  

 datterselskaber:
F Sweden AB (99%) 100.000 SEK F GmbH (100%) 50.000 DM Desuden ejer D A/S efter strukturændringen 1,64% af M2 A/S (sælges  

 efter 3 år til M1 A/S).
 A, B og C ejer hver især et af de førstnævnte selskaber, og de  

 ejer hver 1/3 af D A/S.
 Repræsentantens opfattelse af den skattemæssige behandling af de  

 påtænkte dispositioner:
D A/S´s nytegning af aktier i M2 A/S sker til overkurs.
Overkurs,  

 som et selskab opnår ved udvidelse af sin aktiekapital er skattefri i henhold  

 til selskabsskattelovens § 13, stk. 1, nr. 1.
Nytegningen af aktier i M2 A/S til overkurs medfører en forøgelse  

 af formuen i M1 A/S, A ApS, B ApS og C ApS, idet disse selskabers aktier i de  

 respektive underliggende selskaber stiger i værdi.
Disse selskaber realiserer  

 imidlertid ikke nogen avancer, hvorfor der ikke udløses nogen beskatning.  

 Selskaberne vil alene realisere avancer, i det omfang selskaberne helt eller  

 delvist realiserer aktierne i de respektive underliggende selskaber.
I så  

 fald  

 vil disse avancer skulle behandles i overensstemmelse med  

 aktieavancebeskatningsloven.
Nytegningen af aktier i M2 A/S til overkurs medfører ingen  

 formueforøgelse for eller formueforskydning mellem de tre nuværende  

 hovedaktionærer A, B eller C, idet de i samme indbyrdes forhold besidder  

 aktierne i D A/S og - via hver deres helejede anpartsselskab - i M2 A/S.
Der  

 sker ikke ved transaktionen nogen udlodning af midler til ejerkredsen.
 Det er på denne baggrund repræsentantens opfattelse, at  

 nytegningen af aktier i M2 A/S til overkurs ikke vil medføre nogen beskatning  

 af de tre hovedaktionærer A, B eller C.
 Repræsentanten henviser i den forbindelse til TfS 1995.803, hvori  

 Landsskatteretten i en påklaget bindende forhåndsbesked fastslog, at der ikke  

 er hjemmel til beskatning af en urealiseret stigning i værdien af en række  

 aktionærers, herunder en hovedaktionærs, aktieposter i et selskab, hvortil  

 der  

 blev tilført aktiekapital til en kurs, der væsentligt oversteg den indre  

 værdi  

 i selskabet.
 Repræsentanten anfører afslutningsvis, at nytegningen af aktier i  

 M2 A/S til en overkurs påfører D A/S et ikke fradragsberettiget formuetab.
 Sammenfattende er det repræsentantens opfattelse, at de påtænkte  

 dispositioner i sin helhed kan gennemføres uden skattemæssige konsekvenser  

 for  

 de implicerede personer og selskaber.
 Kommunale skattemyndigheders udtalelser:
Anmodningen om bindende forhåndsbesked har været sendt til  

 udtalelse i XX Kommune, hvor D A/S er hjemmehørende, samt i hver af de tre  

 hovedaktionærers bopælskommuner: YY, ZZ og ÆÆ.
Skattemyndighederne i XX, YY  

 og  

 ZZ kommuner er enige i repræsentantens vurdering af de skattemæssige  

 konsekvenser.
 Skattemyndigheden i ÆÆ Kommune har anført, at der ved  

 overdragelsen ikke er tale om en "normal" aktieombytning, idet D  

 A/S  

 ikke får ejerskab og dermed værdier, der svarer til den indskudte kapital i  

 M2  

 A/S.
 Det er på denne baggrund ÆÆ Kommunes opfattelse, at D A/S skal  

 beskattes efter reglerne i aktieavancebeskatningsloven ved indskuddet af sine  

 datterselskaber i M2 A/S. ÆÆ Kommune påpeger, at overdragelse efter 3 års  

 ejertid ikke udløser beskatning.
 Samtidig er det ÆÆ Kommunes opfattelse, at M2 A/S i forbindelse  

 med erhvervelsen af D A/S´s datterselskaber til underpris skal beskattes af  

 forskellen mellem betalingen (værdien at de nyudstedte aktier) og  

 handelsværdien af D A/S´s indskudte datterselskaber.
 Ligningsrådet bemærker:
Ved den påtænkte transaktion indskyder D A/S selskabets  

 kapitalandele (aktier/anparter) i datterselskaberne til en indre værdi af ca.  

 21 mio. kr. i M2 A/S.
Som betaling herfor påtænkes D A/S vederlagt ved nom.  

 10.000 kr. nytegnede aktier til overkurs udstedt af M2 A/S.
Hvis det  

 forudsættes,  

 at der efter indskuddet af D A/S´s datterselskaber regnskabsmæssigt er  

 værdier  

 for - afrundet - 21.917.000 kr. i M2 A/S og en aktiekapital på nominelt  

 610.000  

 kr., svarer dette isoleret set til en indreværdiaktiekurs på knap 3.600.  

 Værdien af nominelt 10.000 kr. aktier svarer således beregnet til ca. 360.000  

 kr.
 Efter ligningslovens § 2 (lov nr. 432 af 26. juni 1998) skal  

 interesseforbundne parter ved opgørelsen af den skattepligtige indkomst  

 anvende  

 priser og vilkår for handelsmæssige eller økonomiske transaktioner i  

 overensstemmelse med, hvad der kunne være opnået, hvis transaktionerne var  

 afsluttet mellem uafhængige parter (armslængde princippet).
Ligningsrådet er af den opfattelse, at den påtænkte transaktion er  

 omfattet af bestemmelsen, idet D A/S efter principperne i kursgevinstlovens §  

 4  

 er koncernforbundet med M2 A/S, jf.
LL § 2, stk. 1, nr. 3, jf. stk. 2.
 Der er herved henset til, at de tre aktionærer, A, B og C, direkte  

 ejer den fulde aktiekapital i D A/S, såvel forud for transaktionen som  

 efterfølgende, ligesom de ved etableringen af den påtænkte nye  

 koncernstruktur  

 indirekte vil komme til at eje mere end 50% af aktiekapitalen i M2 A/S.
 Det indebærer, at selskaberne har pligt til ved opgørelsen af den  

 skattepligtige indkomst at fastsætte pris og vilkår for overtagelsen af  

 kapitalandelene i datterselskaberne i overensstemmelse med, hvad der kunne  

 være  

 opnået, hvis handlen var foregået mellem to uafhængige parter.
 Henset til forskellen mellem den regnskabsmæssige indre værdi af  

 kapitalandelene i datterselskaberne sammenholdt med vederlaget for  

 afståelsen,  

 er Ligningsrådet af den opfattelse, at den påtænkte disposition/transaktion  

 ikke opfylder armslængdeprincippet.
 Ligningsrådet har ikke herved taget stilling til, hvorvidt indre  

 værdi er udtryk for værdien af D A/S´ kapitalandele i datterselskaberne.
 På den baggrund er det Ligningsrådets opfattelse, at en  

 gennemførelse af den påtænkte disposition vil have følgende skattemæssige  

 konsekvenser:
 Ad spørgsmål 1:
Vedr.
D A/S:
 Selskabets overdragelse af kapitalandele til M2 A/S mod vederlag i  

 form af nom. 10.000 kr. nytegnede aktier i selskabet til overkurs vil ikke  

 kunne anerkendes i skattemæssig henseende.
 Efter Ligningsrådets opfattelse vil D A/S i skattemæssig henseende  

 anses at være vederlagt i form af nom. 10.000 kr. aktier i M2 A/S til kurs  

 pari.
 Forskellen mellem handelsværdien af kapitalandelene i  

 datterselskaberne og det modtagne vederlag, kr. 10.000 vil i skattemæssig  

 henseende være at betragte som et ikke fradragsberettiget tilskud til M2 A/S.
 Selskabets skattemæssige anskaffelsessum for de nytegnede aktier  

 nom. 10.000 kr. i M2 A/S anses således for anskaffet til kurs 100.
 Ved vurderingen heraf har Ligningsrådet lagt vægt på, at en  

 uafhængig sælger/kapitalindskyder ikke ville acceptere sig vederlagt i nom.  

 10.000 kr. nytegnede aktier i M2 A/S, henset til størrelsen af de værdier,  

 der  

 indskydes i selskabet.
Vedr.
M2 A/S:
 Selskabet vil i medfør af statsskattelovens § 4 være skattepligtig  

 af et tilskud fra D A/S, der kan beregnes således:
Handelsværdi af kapitalandele i datterselskaberne x - vederlag, nom. 10.000 kr. aktier kurs 100 - 10.000 Skattepligtigt tilskud x Ligningsrådet kan således ikke tilslutte sig selskabets  

 repræsentants opfattelse af, at overkursen vil være skattefri for det  

 udstedende  

 selskab i medfør af SEL § 13, stk. 1, nr. 1.
Ligningsrådet er derimod af den opfattelse, at der er tale om en  

 maskeret disposition.
En transaktion der - iklædt en ydre form - formelt  

 fremstår som en overkurs ved kapitaludvidelse, mens der reelt er tale om en  

 vederlagsfri overførsel af midler fra en formuesfære til en anden og dermed  

 om  

 et skattepligtigt tilskud til M2 A/S, jf.
SL § 4.
 Ligningsrådet har herved henset til det betydelige misforhold  

 mellem D A/S´ indskud af datterselskabsaktier/-anparter (regnskabsmæssig  

 indre  

 værdi ca. 21 mio. kr.) og vederlaget herfor nom. 10.000 kr. nytegnede aktier  

 i  

 M2 A/S, svarende til en værdi af ca. 360.000 kr.
 Overdragelsen afviger dermed så meget fra almindelige  

 forretningsmæssige vilkår, at dispositionen alene kan anses begrundet i  

 aktionærernes interesse og ønske om at undgå beskatning i forbindelse med den  

 påtænkte omstrukturering af koncernen.
 Ligningsrådet har herved lagt vægt på, at en uafhængig  

 kapitalindskyder ikke ville acceptere sig vederlagt med nom. 10.000 kr.  

 aktier  

 i Nyt Moderselskab henset til størrelsen af de værdier, der indskydes i  

 selskabet.
Vedr.
M1 A/S, A ApS, B ApS & C  

 ApS:
Som repræsentanten anfører, indebærer transaktionen, at der  

 overføres værdier fra D A/S via Nyt Moderselskab A/S til M1 A/S og - i sidste ende - A ApS, B ApS og C  

 ApS, idet værdien af disse selskaber vil stige på bekostning af værdien af D  

 A/S.
De tre aktionærer, der hver især ejer et af de tre selskaber, ejer hver  

 1/3 af D A/S.
 Ligningsrådet er enig med repræsentanten i, at der ikke er hjemmel  

 til at beskatte den urealiserede værdistigning på aktierne i M1 A/S  

 henholdsvis  

 anparterne i A ApS, B ApS og C ApS.
 Ad. spørgsmål 2:
 Ligningsrådet er enig med repræsentanten i, at der ikke herved  

 sker nogen formueforskydning mellem eller formueforøgelse for nogen af de tre  

 personaktionærer.
 Ligningsrådet er af den opfattelse, at den påtænkte disposition  

 ikke udløser beskatning af aktionærerne A, B og C.
 Afslutningsvis bemærkes, at Ligningsrådet ikke har forholdt sig  

 til værdiansættelsen af D A/S´s kapitalandele i datterselskaberne.
 Koncernopbygning efter D A/S´s indskud af sine datterselskaber i  

 M2 A/S (inden institutionel investors nytegning af aktier i M2 A/S):
