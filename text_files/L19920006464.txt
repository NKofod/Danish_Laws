 I tilslutning til Udenrigsministeriets bekendtgørelse nr. 23 af 11.
marts 1983 samt bekendtgørelse nr. 78 af 9. august 1990, Lovtidende C, meddeles det, at der ved noteveksling i San Jose og Managua henholdsvis den 16. juli og den 26. juli 1991 er indgået en overenskomst mellem Danmark og Nicaragua, ifølge hvilken den danske regering yder et bidrag på 812.000 kroner til fortsat støtte til skovfrøforsyningsprojektet i Nicaragua.
 Desuden meddeles det, at der ved noteveksling i San Jose og Managua  

 henholdsvis den 26. september og den 6. november 1991 er indgået en  

 overenskomst mellem Danmark og Nicaragua, ifølge hvilken den danske regering  

 over en 5-årig periode yder et bidrag på indtil 21.620.950 kroner til 2. fase  

 af skovfrøforsyningsprojektet i Nicaragua.
 I henhold til overenskomsterne vil Danmark levere Nicaragua forskelligt  

 udstyr samt yde teknisk bistand igennem træning af nicaraguansk personale.
