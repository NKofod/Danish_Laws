Klagebrevet var dateret den 17. december  

 2005, hvilket ville sige inden for klagefristen, men fejlagtigt sendt til  

 Pressenævnets tidligere adresse, og som følge heraf først modtaget i Nævnet  

 efter fristens udløb, jf. medieansvarsloven § 40, stk. 1. Uanset at  

 klagebrevet  

 var modtaget i Nævnet efter udløbet af 4-ugersfristen, fandt Nævnet, at  

 klagen  

 skulle realitetsbehandles.
Nævnet havde herved også lagt vægt på, at det ikke  

 fremgik af Politikens afslag på genmæle, at afslaget kunne indbringes for  

 Pressenævnet senest 4 uger efter at afslaget var kommet frem, og at Nævnets  

 adresse ikke fremgik af afslaget, jf. medieansvarsloven § 40, stk. 1.
 Nævnet fandt, at bemærkningerne i  

 anmeldelsen med henvisning til Morten Korch-klicheer var udtryk for  

 anmelderens  

 vurdering af bogens indhold, og at der ikke var grundlag for at give genmæle  

 over for sådanne vurderinger.
 Uanset om de oplysninger, over for hvilke  

 der i øvrigt ønskes genmæle, måtte være forkerte, fandt Nævnet, at  

 oplysningerne ikke var egnet til at påføre klager skade af betydning, og der  

 var derfor ej heller grundlag for genmæle vedrørende disse punkter.
Kendelse  

 fra Pressenævnet i sag 2005-6-276 [K] har klaget til  

 Pressenævnet over en boganmeldelse af sin roman [A] bragt i  

 Politiken den 1.  

 november 2005, idet Politiken har afvist at bringe et genmæle.
1. Sagsfremstilling 1.1. Anmeldelse af [A]  

 bragt i Politiken den 1. november 2005 Provinsens mafia Arven fra Morten Korch lever  

 i romandebut om en jysk provinsby.
ROMAN [K]: [A] (Gyldendal, 360 sider, 275  

 kroner). Udkommer i dag.
[K] er en 55-årig jysk arkitekt,  

 der driver typehusvirksomhed, fiskesø, hytteby og tegnestue.
Nu har han også  

 skrevet en roman.
Her ville det være meget let at skrive: og det skulle han  

 hellere have ladet være med.
Et langt stykke hen ad vejen var det da også min  

 tanke  ligesom en til forargelse grænsende undren over, at Gyldendal  

 har  

 udgivet den.
For i [A], som er en roman  

 om halvfjerdserne i en østjysk provinsby af samme navn, ligger klicheerne  

  en  

 del [af] dem taget direkte fra Morten Korch  i lag.
Påskuddet for  

 fortællingen, som man dog hurtigt glemmer, fordi det er påklistret og slet  

 ikke  

 foldet ud, er mordet på en lokal særling med en skjult formue.
Man husker  

 svagt  

 en sådan sag fra medierne.
Selve fortællingen handler om, at [A] er  

 gennemsyret  

 af dobbeltmoral, korruption, sammenspisthed, inkompetence, der går ud over  

 småfolk, utilpassede typer og forsvarsløse enker.
De værste skurke er  

 selvfølgelig  

 missionen (men ikke præsten), skoleinspektøren, advokaten og  

 skatteinspektøren.  

 Heldigvis har byen mindst én hædersmand i form af en dyrlæge, der gennemskuer  

 hykleriet, siger, hvad han mener, ikke er bange for nogen og gør det  

 nødvendige  

 lobbyarbejde, f.eks. når den forførte, forrådte og misbrugte, men dygtig  

 Lilly  

 skal have spiritusbevilling.
Den dyrlæge er nok den værste og mest Morten  

 Korch-agtige af klicheerne, men han er også meget sympatisk. (Værre er det,  

 at  

 der i hele bogen er en tendens til, at forfatteren skoser én fordom ved hjælp  

 af en anden.
De usympatiske personer skal til overflod forsynes med enten et  

 handicap eller en perversion  hvad der for forfatteren vist kommer ud  

 på et).
BÅDE FOLKEVALGTE, embedsmænd  

 og erhvervsliv sidder sammen i en loge, kaldet Clubben, der i  

 praksis  

 fungerer som et alternativt byråd, der  helt uden om offentlig indsigt,  

 kontrol eller valgbarhed  laver økonomiske rævekager og holder hånden  

 over  

 egne medlemmer.
Hvis den lokale presse optager et kritisk læserbrev, ryger  

 den  

 livsvigtige indtægt fra alle kommunens annoncer.
Og hvis en borger kommer et  

 af  

 klubbens medlemmer på tværs på nogen måde, så sørger skattedirektøren for, at  

 deres selvangivelser og regnskaber kommer gennem et grundigt tjek fem år  

 tilbage.  

 Det er vist med effektivt illustrative eksempler, der kan give hvem som helst  

 sved på panden.
Forfatteren synes at have et nært kendskab til lokale  

 skattefolks beskidte kneb i kunsten at genere flittige borgere, og han vender  

 igen og igen tilbage til, at kommunen altid taber sine skattesager højere  

 oppe  

 i systemet.
Der er i det hele taget mange gentagelser i [A], og  

 en del  

 forekommer som et kneb, der skal hjælpe hukommelsen og lette læsningen for  

 den  

 type læsere, der kun når et par sider før indslumringen om aftenen.
NÅR ALT dette er sagt, så vil  

 jeg alligevel ikke brokke mig over, at Gyldendal har udgivet denne bog.
Det  

 skyldes ene og alene, at det er godt, der af og til skrives råt for usødet  

   

 sågar af og til pedantisk som her  om den skjulte magtstruktur i nogle  

 mænds  

 broderskaber.
Samt om ovennævnte dobbeltmoral, korruption, sammenspisthed og  

 inkompetence, som jeg ikke et øjeblik er i tvivl om ligger og lurer ude i  

 kommunerne.
Så skal man åbenbart bære over med psykologiske og sproglige  

 klicheer i bøger, der ikke har mere med skønlitteratur at gøre end ambitionen  

 om at være det.
Eller skal man? Det fremgår af sagen, at [K]  

 den 21. november 2005 rettede skriftlig henvendelse til kulturredaktøren på  

 Politiken og påpegede en række faktiske fejl i anmeldelsen af bogen og  

 anmodede  

 om genmæle heroverfor samt tilkendegav, at god presseskik var tilsidesat.  

 Politiken afviste dette ved e-mail af samme dato.
Klagebrevet til Pressenævnet er dateret den  

 17. december 2005 og fejlagtigt sendt til Nævnets tidligere adresse i  

 Borgergade.
Brevet er videresendt af postvæsenet og modtaget i Pressenævnet  

 den  

 28. december 2005.
2. Parternes synspunkter 2.1. [K]s synspunkter [K] har anført, at han er  

 klar over, at han i givet fald må affinde sig med overfladiskhed og  

 anmeldersjusk,  

 men at der efter hans opfattelse er følgende faktiske fejl i anmeldelsen:
 1) Påstand om litterært  

 tyveri:
Anmelderen beskylder ham for at have  

 hentet figurer fra Morten Korchs forfatterskab.
Der er tale om en grov  

 beskyldning for et litterært tyveri og krænkelse af en anden forfatters  

 ophavsret.
Beskyldningen er udokumenteret.
2) Romanen omtaler missionen  

 som skurk.
Det er forkert.
Der er alene omtalt to skurke, som har  

 tilknytning  

 til missionen.
Missionen som helhed er slet ikke omtalt.
3) Anmelderen nævner  

 forsvarsløse enker.
Der er omtalt én enke, hvor anmelderen får  

 alle de andre  

 fra er uoplyst.
4) Anmelderen omtaler også  

 en skattedirektør.
En sådan er slet ikke omtalt i bogen.
5) Anmelderen nævner, at [K]  

 i bogen skoser sine fordomme.
Det burde være påvist.
Han skoser som sådan  

 ingen  

 fordomme i bogen.
Og dermed heller ikke den ene fordom med den anden.
6) Anmelderen omtaler  

 personer med et handicap.
Men hvilke personer? De findes ikke.
7) Anmelderen nævner, at et  

 handicap og en perversion skulle kunne komme ud på et.
Det er  

 uforståeligt i  

 forhold til bogens indhold, og anmelderen har heller ikke kunnet give  

 eksempler  

 på sin påstand.
8) Anmelderen fremhæver, at  

 kommunen igen og igen taber sine sager oppe i systemet.
Denne  

 oplysning er  

 også forkert.
Det fremgår netop, at ikke alle vinder sager oppe i systemet.
9) Anmelderen nævner i flæng  

 skattedirektør og skatteinspektør.
I bogen eksisterer  

 kun en  

 skatteinspektør, den anden person har anmelderen frit opfundet til sin  

 anmeldelse.
Herudover er der fejl af  

 mindre betydning.
Henset til omfanget af de faktiske fejl mener [K], at  

 Politiken bør tilpligtes at bringe en berigtigelse. [K] har videre anført, at  

 Indre Mission er en af hans gode klienter, og at en offentlig udokumenteret  

 påstand  

 om, at han i sin bog skulle omtale missionen som skurk, kan have vide  

 økonomiske konsekvenser.
2.2. Politikens synspunkter Politiken har anført, at det  

 mest konkrete eksempel i de påståede faktiske fejl er, at en skatteinspektør  

 omtales som skattedirektør, og at der er tale om en fiktiv person fra bogens  

 univers.
Når [K] endvidere opfatter henvisningen til Morten Korch-klicheer  

 som  

 udtryk for en påstand om litterært tyveri, afspejler det en uvidenhed om  

 denne  

 references universalitet i dansk litteratur- og filmkritik, der vel kun kan  

 forklares med, at [K] er debutant.
 Politiken har herudover  

 anført, at anmeldelsen samlet set ligger vel inden for de vide rammer, der  

 gælder for litterær kritik i dansk presse.
 3. Pressenævnets afgørelse og  

 begrundelse:
 I sagens behandling har  

 følgende nævnsmedlemmer deltaget:
 Axel Kierkegaard, Jan  

 Kristensen, Lene Sarup og Ole Askvig.
Klagebrevet er dateret den  

 17. december 2005, hvilket vil sige inden for klagefristen, men fejlagtigt  

 sendt til Pressenævnets tidligere adresse, og som følge heraf først modtaget  

 i  

 Nævnet efter fristens udløb, jf. medieansvarsloven § 40, stk. 1. Uanset at  

 klagebrevet er modtaget i Nævnet efter udløbet af 4-ugersfristen, finder  

 Nævnet, at klagen skal realitetsbehandles.
Nævnet har herved også lagt vægt  

 på,  

 at det ikke fremgår af Politikens afslag på genmæle, at afslaget kan  

 indbringes  

 for Pressenævnet senest 4 uger efter at afslaget er kommet frem, og at  

 Nævnets  

 adresse ikke fremgår af afslaget, jf. medieansvarsloven § 40, stk. 1.
 Nævnet finder, at  

 bemærkningerne i anmeldelsen med henvisning til Morten Korch-klicheer er  

 udtryk  

 for anmelderens vurdering af bogens indhold, og at der ikke er grundlag for  

 at  

 give genmæle over for sådanne vurderinger.
 Uanset om de oplysninger,  

 over for hvilke der i øvrigt ønskes genmæle, måtte være forkerte, finder  

 Nævnet, at oplysningerne ikke er egnet til at påføre [K] skade af betydning,  

 og  

 der er derfor ej heller grundlag for genmæle vedrørende disse punkter.
