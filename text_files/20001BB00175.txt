Fremsat den 3. april 2001 af  

 Helga Moos (V), Gitte Lillelund Bech (V),  

 Brian Mikkelsen (KF), Tom Behnke (KF),  

 Susanne Clemensen (CD) og Christian H.&nbsp  

 ;Hansen (DF) Forslag til folketingsbeslutning om etablering af en naturforvalteruddannelse i  

 Tønder I lyset af ønsket om en øget regionalisering  

 af blandt andet uddannelserne i Danmark opfordrer Folketinget regeringen til  

 inden udgangen af år 2001 at etablere en naturforvalteruddannelse i  

 Tønder, som en mellemlang videregående uddannelse, omfattet af  

 MVU-loven, hvor de studerende efter endt uddannelse opnår titlen  

 professionsbachelor.
Bemærkninger til forslaget Gentagne gange er problemstillingen om  

 regionalisering i uddannelsessektoren blevet debatteret i Folketingssalen.  

 Specielt er det blevet drøftet, hvorledes det sikres, at ikke alle  

 uddannelser trækkes mod de større byer.
Senest er det af alle  

 partier i Folketinget enstemmigt vedtaget, at regeringen ved beslutninger om  

 placering af nye og nedlæggelse af eksisterende statslige  

 arbejdspladser og institutioner prioriterer hensynet til en ligelig regional  

 udvikling i Danmark højt og således tager hensyn til de egne af  

 landet, hvor den økonomiske udvikling ligger under gennemsnittet, jf.  

 Folketingets vedtagelse af forslag til vedtagelse nr.
V 69 den 27. marts  

 2001.
Forslagsstillerne finder det vigtigt, at  

 regionaliseringsproblematikken tages alvorligt, også i  

 uddannelsesmæssige sammenhænge.
Tønderområdet og  

 Sønderjylland generelt er ved de seneste uddannelsesmæssige  

 reformer blevet ramt uforholdsmæssigt hårdt, idet flere  

 uddannelser er fjernet fra området som faste uddannelser.
Når de  

 interessante uddannelser flyttes væk fra området, er det  

 svært at opfylde ønsket om at fastholde unge i  

 regionalområdet.
 Forslagsstillerne ønsker, at et lokalt forslag om  

 etablering af en naturforvalteruddannelse i Tønder som en mellemlang  

 videregående uddannelse hurtigst muligt skal imødekommes og  

 mener, at regeringen med udgangspunkt i ovennævnte vedtagelse   skal  

 iværksætte etableringen af uddannelsen allerede i år.
 Naturforvalteruddannelsens formål skal være at  

 sætte den færdiguddannede professionsbachelor i stand til at  

 anvende forskellige praksisudviklede og forskningsrelaterede  

 hjælpemidler til at træffe beslutning om anvendelse af kultur- og  

 naturarealer, udvikling og beskyttelse af kultur- og naturarealer og om  

 miljøbeskyttelsesinitiativer i såvel by- og kulturlandskabet som  

 i det åbne land.
Uddannelsen skal være en mellemlang  

 videregående uddannelse under MVU-loven, det vil sige af 3 års  

 varighed med fokus på at give en generel indsigt i naturforvaltningens  

 teorimæssige, metodemæssige og retlige grundlag samt udvikle  

 færdigheder i at analysere problemstillingerne inden for fagets  

 naturvidenskabelige og samfundsvidenskabelige områder.
Det drejer sig  

 blandt andet om naturpleje, kultur- og naturarealplanlægning,  

 naturgenopretning og naturformidling samt varetagelse af erhvervsfunktioner  

 inden for områderne med baggrund i naturvidenskabelige og  

 forvaltningsmæssige kundskaber, metoder og processer.
Uddannelsen skal udvikles i samarbejde med EU-lande, der  

 allerede i dag er langt fremme på dette område.
Således  

 skal meritmulighederne på europæisk plan overvejes ved  

 udviklingen af uddannelsen.
Uddannelsens indhold forventes ikke at kollidere  

 med de eksisterende uddannelser ved Skovskolen i Fredensborg,  

 Københavns Universitet eller RUC, idet uddannelsens jobsigte,  

 studieindhold og tilrettelæggelse vil afvige fra disse uddannelser.
 Det forventes, at professionsbachelorer fra  

 naturforvalteruddannelsen i Tønder kan finde beskæftigelse inden  

 for naturforvaltning i Danmark (stat, amt, kommuner og fælleskommunale  

 samarbejdsinstitutioner) og i udlandet, specielt i forbindelse med EU og  

 systemeksport til de central- og østeuropæiske lande.
Skriftlig fremsættelse Helga Moos (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om etablering af en  

 naturforvalteruddannelse i Tønder.
(Beslutningsforslag nr.
B 175).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
