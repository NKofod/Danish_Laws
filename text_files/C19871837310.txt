På foranledning af henvendelser fra landsskatteretten er man blevet  

 opmærksom på, at skyldråd i en række tilfælde har afgjort klager uden af  

 kendelsen angiver en begrundelse for skyldrådets afgørelse.
Det må i denne  

 anledning påpeges, at en skyldrådskendelse efter forvaltningslovens  

 bestemmelser ikke er gyldig, såfremt kendelsen er uden begrundelse.
Klagebehandlingssystemet - SV systemet - indeholder en række  

 standardbegrundelser, som må betragtes som mindstekrav i forhold til  

 begrundelsesforpligtelsen.
En række af standardbegrundelserne må iøvrigt  

 efter den praksis, som har udviklet sig indenfor andre forvaltningsområder,  

 anses som ret kortfattede.
Statsskattedirektoratet vil derfor gennemføre en  

 ændring og udbygning af SV systemets begrundelser.
Skyldrådssekretariaterne  

 vil blive orienteret nærmere om tidspunktet for ændringens gennemførelse.
