 Et byrådsmedlem havde medvirket til, at PP havde ført en traktor med  

 tilkoblet påhængsvogn, selvom køretøjerne ikke var registrede.
 Den pågældende ansås for valgbar.
 (Fra Valgbarhedsnævnet til et byråd, j.nr. 528/1997).
 I brev af 2. januar 1997 har X-Kommune i henhold til § 101, stk. 4, i den  

 kommunale valglov indberettet til Valgbarhedsnævnet, at borgmester NN har  

 vedtaget et bødeforelæg på kr. 250,- for overtrædelse af færdselslovens §  

 118, jf. § 72, stk. 1.
Det fremgår af sagen, at pågældende ved som ejer af en traktor har  

 medvirket til, at PP mandag den 18. november 1996, kl. 11.05, førte traktoren  

 med tilkoblet påhængsvogn, der var belæsset med køleskabe og frysere, ad  

 Y-boulevard i XX ved Z-vej, selv om køretøjerne ikke var registrerede I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
