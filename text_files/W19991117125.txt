Selskabstømning Reference:
LL § § 17 A A klagede for indkomståret 1993 over, at de stedlige  

 skattemyndigheder ikke havde godkendt fradrag for renter af aktieafgift ved  

 genoptagelse af avanceansættelse efter betalt erstatning.
Det fremgik af sagens oplysninger, at klageren pr. 19. februar 1993 solgte  

 aktier i B A/S (herefter kaldet selskabet). Selskabet blev imidlertid  

 tømt for aktiver, og klageren havde efterfølgende betalt  

 erstatning til selskabets konkursbo.
Den betalte erstatning vedrørte  

 selskabsskat og selskabsskatterenter.
Det fremgik videre af sagens oplysninger, at klageren i marts 1998 betalte  

 i alt 160.531 kr. til skattemyndighederne.
Beløbet vedrørte  

 aktieafgift, 99.709 kr., og renter (perioden 18/2-93 til 28/2-98), 60.822  

 kr., i forbindelse med salget af aktierne i selskabet pr. 19. februar 1993.
 Told- og Skatteregionen havde efterfølgende efter anmodning fra  

 klageren genoptaget skatteansættelsen for indkomståret 1993 i  

 medfør af Told- og Skattestyrelsens cirkulære nr. 1997-19 og  

 foretaget en ny ansættelse af særlig indkomst som følge af  

 klagers betaling af erstatning til selskabets konkursbo samt klagers betaling  

 af aktieafgift.
 Ved ansættelsen havde regionen fundet, at renter af aktieafgift,  

 60.822 kr., ikke skulle indgå i opgørelsen af den skattepligtige  

 indkomst  for indkomståret 1993, jf. ligningslovens § 17 A.
 Klagerens repræsentant havde over for Landsskatteretten nedlagt  

 påstand om, at betalte renter af aktieafgift, 60.822 kr., skulle  

 indgå i beregningen af den særlige indkomst, idet der i  

 opgørelsen var godkendt renter efter selskabsskatteloven.
 Det var herved bl.a. anført, at renter efter selskabsskatteloven  

 indgik i opgørelsen af særlig indkomst på trods af, at  

 disse heller ikke var fradragsberettigede efter de almindelige regler.
Landsskatteretten fandt, at klageren ikke i det omhandlede  

 indkomstår havde fradragsret for betalte renter af aktieafgift, jf.  

 herved ligningslovens § 17 A, stk. 1, 1. led og 2. led modsætningsvist.  

 Det forhold, at klageren havde betalt et erstatningsbeløb til  

 selskabets konkursbo, og at erstatningsbeløbet bl.a. vedrørte  

 selskabsskatterenter, fandtes uden betydning for spørgsmålet om  

 begrænsning af fradragsret for renter af aktieafgift.
Det  

 bemærkedes herved bl.a., at aktieafgiftsspørgsmålet ikke  

 havde relation til erstatningsspørgsmålet.
 Herefter, og da den fornyede ansættelse ikke i øvrigt var  

 bestridt, blev den påklagede ansættelse stadfæstet.
