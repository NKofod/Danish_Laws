 I medfør af §§ 10, 10 a, 16 stk. 2, og § 18 i lov nr. 156 af 14.
 april 1920 om smitsomme sygdomme hos husdyrene, jf.
 lovbekendtgørelse nr. 906 af 15. december 1987, samt § 16 i lov nr.
175 af 5. juni 1959 om tillæg til lov om smitsomme sygdomme hos husdyrene, jf. lovbekendtgørelse nr. 907 af 15. december 1987, fastsættes:
 § 1.  Infektion med Bovint Herpesvirus 1,  

 (IBR/IPV-virus) hos kvæg, i det følgende benævnt IBR, skal anses for en  

 mildere smitsom sygdom hos husdyrene.
 Stk. 2.  Hjortedyr, som holdes i indhegninger, kan efter  

 Veterinærdirektoratets nærmere bestemmelser henføres under reglerne i denne  

 bekendtgørelse.
Smittede besætninger § 2.  Ejeren (brugeren) af en besætning skal ved viden  

 eller mistanke om, at IBR forekommer i besætningen, foretage anmeldelse til  

 en dyrlæge.
 Stk. 2.  Anmeldelse efter stk. 1 skal ske, når:
§ 3.  Når en dyrlæge modtager anmeldelse om mistanke  

 om smitte med IBR, jf. § 2, skal dyrlægen snarest foretage undersøgelse af  

 besætningen med henblik på at konstatere, om noget dyr viser tegn på at være  

 smittet med sygdommen.
Såfremt mistanken herefter ikke kan afvises, skal  

 dyrlægen indsende fornødent materiale - dog højst fra tre dyr - med angivelse  

 af besætningens eventuelle CKR-nr. til undersøgelse på Statens Veterinære  

 Serumlaboratorium, Bulowsvej 27, 1870 Frederiksberg C, eller på Statens  

 Veterinære Institut for Virusforskning, Lindholm, 4771 Kalvehave.
Der skal  

 dog ikke indsendes materiale, såfremt besætningen allerede i medfør af § 4  

 skal anses for smittet med IBR.
Stk. 2.  De i stk. 1 nævnte laboratorier underretter den  

 dyrlæge, der har indsendt det i stk. 1 omhandlede materiale, om resultatet af  

 undersøgelsen.
Når dyrlægen har modtaget meddelelse fra laboratoriet,  

 underretter han ejeren (brugeren) om dette resultat.
 § 4.  En besætning skal anses for smittet med IBR,  

 såfremt et af de i § 3, stk. 1, eller § 17 nævnte laboratorier i materiale  

 fra dyr i besætningen har påvist IBR-virus eller specifikke antistoffer mod  

 dette virus, jf. dog § 8.
Oplysningspligt § 5.  Ejeren (brugeren) af en besætning, hvor der hos  

 et eller flere dyr er påvist IBR-virus eller specifikke antistoffer mod dette  

 virus, eller hvor der er mistanke om forekomst af IBR i besætningen, skal  

 give meddelelse herom til alle, der kommer i kontakt med besætningen,  

 herunder ved levering til slagteri, mejeri eller destruktionsanstalt, indtil  

 besætningen erklæres IBR-fri, jf. § 8, eller mistanken i øvrigt afkræftes.
 Stk. 2.  Ejeren (brugeren) af en besætning, hvor der hos  

 et eller flere dyr er påvist IBR-virus eller specifikke antistoffer mod dette  

 virus, skal endvidere underrette alle modtagere af dyr, der har forladt  

 besætningen inden for 30 dage før påvisningen.
Udbinding, flytning og omsætning § 6.  Kvæg fra en besætning, som skal anses for  

 smittet med IBR i henhold til § 4, eller som mistænkes herfor, må kun  

 udbindes efter forudgående tilladelse fra Veterinærdirektoratet.
 Stk. 2.  I en udbindingstilladelse kan der fastsættes  

 nærmere vilkår for hegning, tilsyn, drikkevandsforsyning m.v.
 Stk. 3.  En udbindingstilladelse kan tilbagekaldes, hvis  

 der skønnes at være opstået en øget risiko for smitteoverførsel, hvis der  

 foreligger en overtrædelse af vilkår meddelt i henhold til stk. 2, eller hvis  

 særlige forhold i øvrigt taler for det.
 Stk. 4.  Ansøgningsskemaer kan fås ved henvendelse til  

 den lokale kredsdyrlæge.
 § 7.  Kvæg fra besætninger, der er eller mistænkes for  

 at være smittet med IBR, eller fra besætninger, der har været tilført dyr  

 uden attest for IBR-frihed, jf. § 11, må kun flyttes fra ejendommen, såfremt  

 det føres direkte til slagtning, slagtekvægsmarked eller destruktionsanstalt.
 Stk. 2.  Veterinærdirektoratet kan i særlige tilfælde  

 meddele dispensation herfor.
 Stk. 3.  Veterinærdirektoratet kan påbyde, at  

 besætninger der er eller mistænkes for at være smittet med IBR, ikke må  

 tilføres yderligere dyr.
IBR-frie besætninger § 8.  En besætning anses for fri for IBR, såfremt der  

 ved undersøgelse af blodprøver fra samtlige besætningens dyr, der er over 1  

 år, samt fra alle dyr, der ikke er tillagt i besætningen, ikke påvises  

 reaktion for IBR.
Stk. 2.  Fra besætninger, som i henhold til § 4 skal  

 anses for smittet med IBR, skal de i stk. 1 nævnte blodprøver omfatte  

 samtlige besætningens dyr.
Blodprøverne må tidligst være udtaget 30 dage  

 efter at det/de smittede dyr er fjernet fra besætningen, og der må ikke de  

 sidste 14 dage i denne periode være fjernet dyr fra besætningen, med mindre  

 disse umiddelbart forinden har været blodprøveundersøgt for IBR med negativt  

 resultat.
 § 9.  Samtlige besætninger, som ikke er IBR-smittede,  

 jf. § 4, skal undersøges efter reglerne i § 10.
 Stk. 2.  Nyetablerede besætninger skal inden 1 år efter  

 etableringen undersøges i henhold til § 8 eller § 10.
§ 10.  En besætning kan opretholde status som IBR-fri,  

 såfremt besætningen enten er en malkekvægsbesætning, hvis mælk undersøges i  

 henhold til § 15, eller såfremt der fra besætningen udtages blodprøver til  

 undersøgelse for IBR med højst 12 måneders mellemrum.
Blodprøverne skal  

 udtages fra mindst 10 pct. af samtlige dyr i besætningen, dog mindst 10 dyr,  

 der udvælges blandt de ældre dyr.
I en malkekvægsbesætning, hvor der tillige  

 holdes kødkvæg og/eller indkøbte fedekalve, skal disse dog blodprøves som  

 anført, såfremt de holdes adskilt fra malkekvæget eller antalsmæssigt  

 overstiger malkekvæget.
Det er endvidere en betingelse, at besætningen kun  

 tilføres IBR-frit kvæg, jf. §§ 11 og 12, og at besætningen ikke i øvrigt  

 efter Veterinærdirektoratets skøn har været udsat for smittefarligt samkvem.
Stk. 2.  Kvægbesætninger, der udelukkende består af  

 indkøbte fededyr, og hvorfra der udelukkende føres dyr direkte til slagtning,  

 skal blodprøves med 12 måneders mellemrum.
Blodprøverne skal udtages fra  

 mindst 10 pct. af samtlige dyr i besætningen, dog mindst 10 dyr, der udvælges  

 blandt de ældre dyr.
§ 11.  Kvæg, der flyttes fra en besætning, og kvæg,  

 der indsættes i en besætning, på et dyrskue, en fælles græsgang eller i en  

 anden samling af kvæg, skal ledsages af en attest, der er udstedt af en  

 dyrlæge på en af Veterinærdirektoratet godkendt formular.
Ejeren af kvæget  

 skal opbevare attesten i mindst 1 år.
 Stk. 2.  Uanset bestemmelsen i stk. 1 kan kvæg dog uden  

 attest leveres direkte til slagtning, destruktionsanstalt eller til et  

 slagtekvægsmarked.
Stk. 3.  Den i stk. 1 nævnte attest skal indeholde en  

 ejererklæring.
Af attesten skal endvidere fremgå, at besætningen, som dyret  

 kommer fra, er fri for IBR i henhold til §§ 8 og 10, og at der ved  

 blodprøvning af dyret tidligst 21 dage før flytningen ikke er påvist reaktion  

 mod IBR.
Stk. 4.  Undtaget fra bestemmelserne i stk. 3 er tyre og  

 stude, der indsættes på eller hjemtages fra en tyrestation eller en  

 avlsstation.
Den i stk. 1 krævede attest skal i dette tilfælde udfærdiges i  

 overensstemmelse med de til enhver tid gældende regler for tyres og studes  

 henholdsvis indsættelse på og hjemtagning fra disse stationer.
Stk. 5.  Det i stk. 1 nævnte kvæg skal være mærket med  

 CKR-mærke.
Nummeret på mærket skal i sin helhed påføres attesten, der skal  

 ledsage dyret, jf. stk. 1. Veterinærdirektoratet kan dog tillade anvendelse  

 af anden blivende mærkning.
IBR-frie områder § 12.  Inden for afgrænsede områder kan  

 Veterinærdirektoratet erstatte bestemmelserne i § 11, stk. 1, 3 og 5 med  

 bestemmelserne i stk. 2-5.
 Stk. 2.  Kvæg, der flyttes fra en besætning, og kvæg,  

 der indsættes i en besætning, på et dyrskue, en fælles græsgang eller i en  

 anden samling af kvæg, skal være mærket med et CKR-mærke eller et andet af  

 Veterinærdirektoratet godkendt mærke, og være ledsaget af en erklæring, der  

 entydigt angiver samme mærke i dets helhed, og hvori ejeren erklærer, at  

 besætningen er IBR-fri i henhold til bestemmelserne i §§ 8 og 10. Dette  

 gælder også ved flytning af kvæg ud af et af stk. 1 omfattet område.
 Stk. 3.  Erklæringen, der skal afgives på en af  

 Veterinærdirektoratet godkendt formular, der dateres og underskrives af  

 ejeren, gælder for een flytning og er gyldig i 3 dage efter underskrivelsen.
 Stk. 4.  Erklæringen skal opbevares i mindst 1 år af  

 den, der ejer kreaturet ved gyldighedsperiodens udløb.
 Stk. 5.  Veterinærdirektoratet kan dog påbyde, at der  

 ved flytning af dyr fra besætninger, der efter Veterinærdirektoratets skøn  

 har været udsat for smitte, uanset bestemmelserne i stk. 2-4 skal anvendes  

 IBR-attester, jf. herved § 11.
 § 13.  I de i § 12, stk. 1, omhandlede områder skal  

 afhentning og indtransport af kvæg til slagtning tilrettelægges således, at  

 kvæg fra besætninger, der er eller mistænkes for at være smittet med IBR,  

 under transporten hverken direkte eller indirekte kommer i kontakt med dyr  

 fra besætninger, der kan anses for fri for IBR.
 Stk. 2.  Efter aflæsning på slagtestedet skal den  

 person, der har ansvaret for transporten, påse, at transportmidler og  

 genstande, herunder fodtøj og overtrækstøj, der har været anvendt i  

 forbindelse med transporten, renses og desinficeres efter  

 Veterinærkontrollens nærmere anvisninger.
 Stk. 3.  Mælk fra besætninger, der er eller mistænkes  

 for at være smittet med IBR, skal afhentes sidst på den pågældende tur.
Vaccination § 14.  Vaccination mod IBR må kun finde sted, såfremt  

 tilladelse hertil i hvert enkelt tilfælde forud er givet af  

 Veterinærdirektoratet.
I tilladelsen kan fastsættes nærmere betingelser for  

 vaccinationen.
Undersøgelse af leverandørmælkeprøver og blodprøver § 15.  Fra samtlige mælkeleverende besætninger skal  

 mejeriet 4 gange årligt udtage leverandørprøver til undersøgelse for  

 antistoffer mod IBR.
 § 16.  Veterinærdirektoratet kan påbyde ejeren  

 (brugeren) af en besætning at lade udtage blodprøver fra hele eller dele af  

 besætningen med henblik på undersøgelse for forekomst af IBR.
 Stk. 2.  Veterinærdirektoratet kan i forbindelse med  

 undersøgelsen påbyde, at der ikke må til- eller fraføres besætningen kvæg,  

 før resultatet af undersøgelsen foreligger.
§ 17.  De i § 15 nævnte leverandørmælkeprøver samt de  

 i § 8, § 10, § 11, stk. 3, og § 16 nævnte blodprøver skal undersøges på  

 Kvægsundhedstjenestens laboratorium, Ladelund, 6650 Brørup.
Laboratoriet  

 underretter de pågældende besætningsejere (brugere) og indsendende dyrlæger  

 om resultatet af undersøgelserne med indberetning herom til  

 Veterinærdirektoratet, efter Veterinærdirektoratets nærmere bestemmelse.
Betaling, straf og ikrafttræden § 18.  Udgifterne ved udtagning, indsendelse og  

 undersøgelse af de i § 3, stk. 1, nævnte prøver betales af  

 Veterinærdirektoratet.
Alle andre udgifter, som skal afholdes i medfør af  

 denne bekendtgørelse, er det offentlige uvedkommende.
 § 19.  Overtrædelse af bestemmelserne i § 2, stk. 1, §  

 5, § 6, stk. 1, § 7, stk. 1, § 9, § 11, stk. 1 og stk. 3-5, § 12, stk. 2-4, §  

 13 og § 14, overtrædelse af påbud meddelt i henhold til § 7, stk. 3, § 12,  

 stk. 5, og § 16, samt overtrædelse af vilkår fastsat i medfør af § 6, stk. 2,  

 straffes med bøde.
 § 20.  Bekendtgørelsen træder i kraft den 5. juli  

 1989. Samtidig ophæves bekendtgørelse nr. 182 af 3. april 1986 og  

 bekendtgørelse nr. 571 af 26. august 1987.
