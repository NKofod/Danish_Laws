(Fremrykket årsopgørelse m.v.) VI MARGRETEH DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om opkrævning af indkomst- og formueskat for personer m.v.  

 (Kildeskat), jfr. lovbekendtgørelse nr. 402 af 19. august 1983, som ændret  

 senest ved lov nr. 129 af 28. marts 1984, foretages følgende ændringer:
 1. I § 55, stk. 1, indsættes efter 1. pkt.:
"Begæring om tilbagebetaling skal være fremsat inden udgangen af det  

 kalenderår, hvori den foreløbige skat opkræves." 2. I § 59 ændres "1. juni" til: "1.  

 juli".
 3. I § 59 indsættes efter 2. pkt. som nyt punktum:
"Indbetaling efter indkomstårets udløb kan ikke overstige 25.000  

 kr." 4. § 61, stk. 2, affattes således:
"Stk. 2. Ved betaling af restskat skal der tillige betales et  

 statskassen tilfaldende tillæg på 7 pct. af restskatten.
Såfremt restskatten  

 opkræves efter stk. 3 eller stk. 4, skal der dog betales et tillæg på 8 pct.  

 af restskatten." 5. § 61, stk. 3, 1. pkt., affattes således:
"Udgør restskatten og eventuelle skyldige renter efter § 63, stk. 1,  

 et beløb, der er mindre end 5.000 kr., og er udskrivningsdatoen for den  

 pågældende årsopgørelse senest den 1. oktober i det år, hvori ligningen  

 foretages, overføres beløbet med tillæg efter stk. 2, 2. pkt., som et  

 yderligere tilsvar for det efterfølgende år, til hvis dækning der opkræves  

 yderligere A- eller B-skat for dette år." 6. § 61, stk. 4, 1. og 2. pkt., affattes således:
"Udgør restskatten og eventuelle skyldige renter efter § 63, stk. 1,  

 et beløb, der er mindre end 5.000 kr., og er udskrivningsdatoen for den  

 pågældende årsopgørelse senere end den 1. oktober i det år, hvori ligningen  

 foretages, forfalder beløbet med tillæg efter stk. 2, 2. pkt., til betaling i  

 det følgende år på samme tidspunkter og med samme betalingsfrister som  

 B-skat, jfr. § 58. Er udskrivningsdatoen for årsopgørelsen først den 1.  

 januar eller senere, forfalder restskatten til betaling over de resterende  

 B-skatterater." 7. § 61, stk. 5, affattes således:
"Stk. 5. Udgør restskatten og eventuelle skyldige renter efter § 63,  

 stk. 1, 5.000 kr. eller derover, forfalder beløbet med tillæg efter stk. 2,  

 1. pkt., til betaling i 3 rater den 1. i hver af månederne september, oktober  

 og november i det år, hvori ligningen foretages.
Udskrives årsopgørelsen  

 først den 1. september eller senere, forfalder raterne dog først til betaling  

 den 1. i hver af de nærmest følgende 3 måneder, dog bortset fra juni og  

 december måned.
Reglerne i § 58 om betalingsfristen finder tilsvarende  

 anvendelse.
Af hver rate opkræves kun det hele kronebeløb." 8. I § 61, stk. 6, 2. pkt., udgår "med tillæg  

 efter stk. 2".
 9. I § 62, stk. 3, ændres "5 pct." til:  

 "4 pct.".
 10. I § 62, stk. 3, udgår 3. punktum.
 11. § 62, stk. 4, affattes således:
"Stk. 4. Tilbagebetaling af overskydende skat med godtgørelse efter  

 stk. 3 sker i tiden fra den 1. maj til den 1. oktober i det år, hvori  

 ligningen foretages.
Der tilkommer den skattepligtige en rente på 1 pct. pr.  

 påbegyndt måned fra den 1. oktober at regne, hvis tilbagebetaling sker efter  

 denne dato.
Inden tilbagebetaling finder sted, modregnes eventuelle restancer  

 af personlig skat med påløbne morarenter." 12. § 62A affattes således:
"§ 62A.
Medfører en ændret årsopgørelse, at der skal betales restskat  

 eller yderligere restskat, gælder reglerne i § 61, stk. 3-5, for betalingen  

 af beløbet med tillæg efter § 61, stk. 2. Udskrives den ændrede årsopgørelse  

 efter den 1. oktober i det år, hvori ligningen foretages, berører ændringen  

 ikke den opkrævning, der sker efter § 61, stk. 4, eller den overførsel, der  

 er sket efter § 61, stk. 3, af den eventuelt tidligere beregnede restskat  

 m.v.
Stk. 2.  Medfører en ændret årsopgørelse, at der sker  

 nedsættelse eller bortfald af overskydende skat, der allerede er udbetalt til  

 den skattepligtige, jfr. § 62, skal beløbet tilbagebetales tillige med  

 godtgørelse efter § 62, stk. 3, og eventuelle renter efter § 62, stk. 4, 2.  

 pkt.
Tilbagebetaling sker efter § 61, stk. 5.
Stk. 3.  Medfører en ændret årsopgørelse, at den  

 tidligere beregnede restskat nedsættes eller bortfalder, udbetales det beløb,  

 som restskatten er nedsat med, med tillæg efter § 61, stk. 2, til den  

 skattepligtige inden udgangen af den måned, der følger nærmest efter  

 udskrivningsdatoen.
Der tilkommer den skattepligtige en rente på 1 pct. pr.  

 påbegyndt måned fra forfaldsdagen for de hidtil opkrævede beløb.
For beløb,  

 der opkræves efter § 61, stk. 3, beregnes renten fra den 1. januar.
Inden  

 udbetaling finder sted, modregnes eventuel uforfalden restskat efter § 61,  

 stk. 3-5, og eventuelle restancer af personlig skat med påløbne morarenter.  

 Opkrævning af den resterende, ikke forfaldne del af restskatten sker efter  

 reglerne i § 61, stk. 3-5. Udskrives den ændrede årsopgørelse efter den 1.  

 oktober i det år, hvori ligningen foretages, berører ændringen ikke den  

 overførsel af restskat m.v. til det følgende år, der er sket efter § 61, stk.  

 3.
Stk. 4.  Medfører en ændret årsopgørelse, at der  

 fremkommer overskydende skat eller yderligere overskydende skat,  

 tilbagebetales beløbet med godtgørelse efter § 62, stk. 3, og eventuelle  

 renter efter § 62, stk. 4, 2. pkt., inden udgangen af den måned, der følger  

 nærmest efter udskrivningsdatoen.
Inden tilbagebetaling finder sted,  

 modregnes eventuelle restancer af personlig skat og påløbne morarenter." 13. § 80, stk. 3, 2. og 3. pkt., ophæves.
 14. I § 89A, stk. 2, ændres "slutopgørelsen"  

 til: "årsopgørelsen".
§ 2 I lov om skattemyndighedernes organisation og om klageadgang m.v.  

 (skattestyrelsesloven), jfr. lovbekendtgørelse nr. 177 af 21. april 1983, som  

 ændret ved lov nr. 107 af 28. marts 1984, foretages følgende ændring:
 I § 4 ændres "slutopgørelsen" til: "årsopgørelsen".
§ 3 Stk. 1.  Loven har virkning for opgørelsen af  

 slutskatten for indkomståret 1984 og følgende år.
 Stk. 2.  § 1, nr. 2, har virkning for indbetalinger for  

 indkomståret 1985 og følgende år.
 Stk. 3.  § 1, nr. 1 og nr. 13, har virkning for  

 indkomståret 1984 og følgende indkomstår.
Givet på Christansborg slot, den 23. maj  

 1984 Under Vor Kongelige Hånd og Segl MARGRETHE R.
