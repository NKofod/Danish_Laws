Betænkning afgivet af Kulturudvalget den  

 20. november 2002 Betænkning over Forslag til lov om ændring af lov om  

 biblioteksafgift (Ændrede beløbsgrænser m.v.) [af kulturministeren (Brian Mikkelsen)] 1. Udvalgsarbejdet Lovforslaget blev fremsat den 6. november 2002 og var til  

 1. behandling den 15. november 2002. Lovforslaget blev efter 1. behandling  

 henvist til behandling i Kulturudvalget.
Møder Udvalget har behandlet lovforslaget i 1 møde.
Høring En rapport fra Udvalget om Biblioteksafgift 2002 med  

 forslag til ændring af den gældende biblioteksafgiftsordning har  

 inden fremsættelsen af lovforslaget været sendt i høring,  

 og kulturministeren sendte den 3. oktober 2002 denne rapport til udvalget,  

 jf. alm. del - bilag 5. Den 7. november 2002 sendte kulturministeren de  

 indkomne høringssvar samt et notat herom til udvalget.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
Et mindretal i udvalget (S, SF og RV) er tilfredse med det  

 indgåede forlig om biblioteksafgiften mellem regeringen, S, DF, SF, RV  

 og KRF, der danner baggrund for lovforslaget.
Mindretallet finder det  

 især vigtigt, at rammen for biblioteksafgiften nu ligger fast for de  

 kommende fire år.
Dog skal det understreges, at Socialdemokratiet, SF  

 og Det Radikale Venstre fortsat finder, at de meget voldsomme  

 nedskæringer i biblioteksafgiften i forbindelse med finansloven for  

 2002 er forkerte og udtryk for en fejlagtig kulturpolitisk prioritering.
 Et andet mindretal i udvalget (EL) oplyser, at  

 lovforslaget er et led i udmøntningen af det forlig om  

 biblioteksafgiften, som alle partier i Folketinget med undtagelse af  

 Enhedslisten indgik i forbindelse med forhandlingerne om finanslovforslaget  

 for 2003. Aftalen betød, at Folketinget for andet år i  

 træk skar i biblioteksafgiften, der udbetales til forfattere som  

 betaling for udlån af deres bøger på landets biblioteker.  

 I 2002 skar man 16 mio. kr., og i 2003 tager man yderligere 8,2 mio. kr.  

 Derfor er det utilstrækkeligt, at man fra 2004 nøjes med at  

 kompensere med 15 mio. kr.
Det er og bliver en forringelse, og det ville Enhedslisten  

 ikke være med til.
Det er specielt problematisk for så lille et  

 sprogområde som det danske, at man ikke har haft den nødvendige  

 vilje til at opprioritere området økonomisk.
Når det er sagt, skal det understreges, at  

 Enhedslisten gerne bakker op om de øvrige elementer i forliget.
Det er  

 helt i overensstemmelse med mindretallets synspunkter, at der  

 gennemføres en omfordeling, så undergrænsen for udbetaling  

 af biblioteksafgiften nedsættes, og der tages fra de højeste  

 indtægter.
Afskaffelsen af arvingernes rettigheder sikrer  

 fremadrettet, at afgiften fungerer som støtte til de udøvende  

 kunstnere.
Mindretallet kunne såmænd ønske, at  

 kulturministeren kunne overbevise resten af regeringen om, at det var disse  

 fordelingsmæssige principper, der burde gennemsyre regeringens politik  

 på også andre områder.
Enhedslisten er også meget  

 tilfreds med, at der oprettes en litteraturpulje, der kan give  

 vækstlaget bedre betingelser for at udfolde sig.
På den  

 måde indeholder forslaget også et væsentligt kulturpolitisk  

 fremskridt.
Pengesiden i den her sag tager Enhedslisten stilling til,  

 når Enhedslisten stiller ændringsforslag til finanslovforslaget  

 for 2003 og i sidste instans stemmer imod finansloven.
Her vil mindretallet  

 tage stilling til lovforslagets konkrete indhold, og derfor stemmer  

 Enhedslisten for dette forslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Kim Andersen (V) fmd.  

  Ester Larsen (V)  Leif Mikkelsen (V)  

  Preben Rudiengaard (V)  Louise Frevert(DF)  

  Poul Nødgaard (DF) Carina Christensen (KF)  

  Charlotte Dyremose (KF)  Bodil Kornbek (KRF)  

  Frode Sørensen (S)  Jytte Andersen (S)  

  Jytte Wittrock (S)  Mette Frederiksen (S)  

 Poul Qvist Jørgensen (S)  Ole Sohn (SF)  

  Naser Khader (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 59 Bilagsnr.
