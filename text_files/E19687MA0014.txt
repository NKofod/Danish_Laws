Såfremt ejeren af en spilleautomat mv mod et fast vederlag udlejer denne  

 til en restauratør, hvem spilleindtægten tilfalder, skal automatens ejer  

 registreres for udlejningen og svare afgift af lejebeløbene, men har samtidig  

 ret til at fradrage afgiften af automatens anskaffelse og vedligeholdelse som  

 indgående afgift.
Restauratøren skal registreres for driften af automaten og  

 svare afgift af hele dens omsætning.
 Som indgående afgift kan restauratøren fradrage afgiften af lejebeløbene.
Hvis ejeren af automaten mod et fast vederlag til restauratøren får  

 tilladelse til at opstille automaten i restaurationslokalerne, således at  

 spilleindtægten tilfalder automatens ejer, skal denne registreres for driften  

 af automaten og svare afgift af hele dens omsætning.
Som indgående afgift kan  

 han fradrage afgift af automatens anskaffelse og vedligeholdelse.  

 Restauratøren skal derimod ikke registreres eller svare afgift af nogen del  

 af automatvirksomheden.
 I tilfælde, hvor ejere af spilleautomater mv lader disse opstille hos  

 restauratører m fl, således at spilleindtægten deles mellem parterne, vil man  

 - når der ikke mellem parterne er oprettet kontrakt, der klart karakteriserer  

 forholdet mellem disse på anden måde - være indforstået med, at de pågældende  

 hver for sig registreres for driften af automaten og svarer afgift af sin  

 andel af omsætningen.
 Ejeren af automaten vil som indgående afgift kunne fradrage afgiften af  

 automatens anskaffelse, og afgiften af dennes vedligeholdelse vil kunne  

 fradrages som indgående afgift af den af parterne, som vedligeholdelsen  

 påhviler.
