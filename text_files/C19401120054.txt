 Som i skrivelse herfra af 21.2.1940 meddelt, er det ved højesterets dom af  

 22.11.1939 statueret, at den i retsplejelovens § 826 fastsatte frist, inden  

 hvilken en i henhold til en stadsadvokats beslutning standset  

 strafforfølgning kan fortsættes efter den overordnede anklagemyndigheds  

 beslutning, er gældende ikke blot i sager, der har været genstand for  

 forundersøgelse, men overhovedet i alle sager, i hvilke en bestemt person har  

 været sigtet og har fået meddelelse om forfølgningens standsning.
 Da det herefter er af nødvendighed, at klager over d'hrr.s afgørelser af  

 den omtalte art indkommer så betids, at der levnes den overordnede myndighed  

 passende tid til at træffe sin afgørelse ....
 Det bedes derhos pålagt politimestrene at drage omsorg for, at der efter  

 at politiet har fået underretning om stadsadvokatens afgørelse, omgående  

 gives sigtede meddelelse om beslutningen, og for, at pågældende sag forsynes  

 med udtrykkelig angivelse af, at og hvornår sådan meddelelse er givet.
 Idet endvidere bemærkes, at omgørelsesfristen i henhold til  

 lovbestemmelsen ikke afbrydes ved den overordnede myndigheds beslutning om  

 forfølgningens fortsættelse, men kun ved foretagelse af nye  

 forfølgningsskridt, skal jeg anmode d'hrr. om at have opmærksomheden henvendt  

 på, at klager over beslutninger om frafald af forfølgning forsynes med  

 iøjnefaldende påtegning om tiden for omgørelsesfristens udløb og så vidt  

 muligt behandles omgående.
