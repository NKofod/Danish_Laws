Cirkulæreskrivelse om aftale mellem Forsvarets Personeltjeneste og Fagligt Fælles Forbund (3F) om rådighedstjeneste i forbindelse med brandberedskab Ref.:
a.
Institutionsspecifikke bestemmelser for Fagligt Fælles Forbunds forhandlingsområde under Forsvarsministeriet af 16. april 2009.
b.
Aftale mellem Forsvarsministeriet og Specialarbejderforbundet i Danmark (nu 3F) om etablering af rådighedsvagt i forbindelse med snerydning, glatførebekæmpelse, skydeøvelser mv. med tilhørende forvaltningsbestemmelser af 1. september 1993.
c.
Personalestyrelses Cirkulære om organisationsaftale for rengøringsassistenter og specialarbejdere m.fl. i staten (3F) af 27. juni 2006.
Bilag: (Rekvireres ved Forsvarets Personeltjeneste) Aftale mellem Forsvarets Personeltjeneste og Fagligt Fælles Forbund (3F) om rådighedstjeneste i forbindelse med brandberedskab af 27. juli 2008.
1. GENERELT 1.1. Formål.
 Nærværende cirkulæreskrivelse har til formål at fastsætte et ensartet forvaltningsgrundlag for rådighedstjeneste i hjemmet (udenfor den normale arbejdstid), for at udkald af personel til udførelse af brandbekæmpelse i skydeterrænerne ved Oksbøllejren og Borrislejren.
 1.2. Afgrænsning.
 Aftalen omfatter branduddannet personel under Fagligt Fælles Forbunds forhandlingsområde, der for nærværende kan omfatte følgende personelkategorier (PKAT):
PKAT 200 Specialarbejdere PKAT 700 Specialearbejdere (timeløn) PKAT 247 Rengøringsassistenter PKAT 747 Rengøringsassistenter (timeløn) Personel på alle underliggende STIKO kan indgå i rådighedstjenesten.
 1.3. Anvendelsesområde.
 Nærværende FPTBST gælder for myndigheder ved Oksbøllejren og Borrislejren.
2. ALMENE BESTEMMELSER Ved indgåelse af forhandlingsresultatet, der ligger til grund for ref. a, ophæves ref. b.
Det betyder, at der ikke længere er en sammenhæng mellem sne- og brandberedskab.
 Personellet kan således være omfattet af både brandtjenesten i relation til vedlagte aftale, jf. bilag, og af rådighedsforpligtigelsen ifm. snerydningsberedskabet i henhold til § 22 i ref. c.
 Bestemmelser om snerydningsberedskabet er reguleret i:
FPTBST 563-382 Bestemmelse om etablering af snerydningsberedskab for Fagligt Fælles Forbunds forhandlingsområde.
3. FORUDSÆTNINGER FOR DELTAGELSE Deltagelse i brandberedskabet optages i funktionsbeskrivelsen for de relevante stillinger.
Hertil forudsætter Forsvaret, at personellet har de af arbejdsgiver påbudte fornødne kurser, uddannelser mv.
 Såfremt en ny medarbejder i stillingen ikke har de fornødne kurser mv., indgås en uddannelsesaftale mellem LSEVJ og den pågældende medarbejder, som forudsætning for ansættelse i stillingen.
4. HONORERING Personel, der indgår i brandrosten honoreres med et centralt fastsat funktionstillæg, jf. § 3, stk. 4 i ref. a (LKO 3664, sats 6).
 Tillægget kan først anvises, når personellet har de krævede uddannelsesmæssige forudsætninger, samt virker i funktionen.
5. ANVISNINGER TIL DEMARS I DeMars planlægges den normale arbejdstid for det berørte personel i henhold til de gældende regler.
 I planlægningen af rådighedsvagten benyttes tidsart 1025/2025 med angivelse af et start- og sluttidspunkt.
DeMars vil hermed automatisk beregne timer således, at der regnes med en 1/3 belastning i det tidsrum, hvor der udføres rådighedstjeneste.
Den beregnede tid vil indgå i arbejdstidsnormen som almindelig tjeneste, dog uden at udløse ydelser.
Såfremt personel aktiveres i rådighedsperioden og møder ind til tjeneste, ophæves rådighedstjeneste og der foretages en registrering af faktisk tjeneste ved brug af tidsart 2010.
6. SAGSBEHANDLENDE ENHED Ved fortolkningsspørgsmål etc. vedrørende nærværende cirkulæreskrivelse kontaktes Forsvarets Personeltjeneste, Overenskomster- og Forretningsstøtte, Civilsektionen, der er sagsbehandlende enhed.
7. ANSVAR FOR BESTEMMELSEN Ansvar for vedligeholdelsen af nærværende cirkulæreskrivelse påhviler Forsvarets Personeltjeneste, Overenskomster- og Forretningsstøtte.
8. IKRAFTTRÆDEN Nærværende cirkulæreskrivelse har virkning fra 1. oktober 2009.
