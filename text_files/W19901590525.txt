Læge havde ikke foretaget pulskontrol og lyttet på hjerte og lunger på  

 en 59-årig mand med stærk svien og konstante smerter i brystet og som dagen  

 efter fik konstateret blodprop i hjertet, hvilket Patientklagenævnet  

 beklagede overfor lægen 5.4.1. Fejl i forbindelse med undersøgelse.
59-årig mand tilkalder vagtlæge på grund af stærk svien og konstante  

 smerter i brystet.
Den tilkaldte læge fastslår, at det drejer sig om  

 halsbrand, og tilråder syreneutraliserende medicin.
Den følgende dag tiltager symptomerne, og manden bliver af ny vagtlæge  

 indlagt akut.
På sygehuset konstateres en mindre blodprop i hjertet.
Der er modstridende oplysninger vedrørende undersøgelsens forløb i  

 hjemmet.
Den først tilkaldte vagtlæge mener, at han fik oplysninger om svie i  

 maven og brystet, og han skønnede, at patienten så så frisk ud, at der ikke  

 kunne være tale om en blodprop.
Han undersøgte ham derfor ikke nærmere med  

 hensyn til puls og blodtryk.
Uanset de modstridende oplysninger var  

 Patientklagenævnet enig med Sundhedsstyrelsen i, at lægen i denne situation  

 hos en 59-årig mand som et mindstemål burde have foretaget pulskontrol og  

 lyttet på hjerte og lunger.
 Patientklagenævnet meddelte i overensstemmelse hermed lægen en beklagelse  

 af hans handlemåde.
