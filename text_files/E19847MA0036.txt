 Bestemmelsen i merværdiafgiftslovens § 12, stk 1, punkt e, hvorefter  

 ydelser, der præsteres for skibe i udenrigs fart, kan holdes uden for den  

 afgiftspligtige omsætning, omfatter kun ydelser, der vedrører selve skibet  

 eller dettes normale udstyr, og som præsteres for skibets regning.
Advokatydelser, der præsteres for et dansk rederi vedrørende et dansk  

 indregistreret skib i udenrigs fart, skal derfor medregnes til den  

 afgiftspligtige omsætning.
Dette gælder således, når skibet involveres i en  

 bjærgningssag (som bjærget eller som bjærgende skib), i kollisionstilfælde  

 eller i en sag om ladningsskade, hvori spørgsmålet om placering af ansvaret  

 for det økonomiske tab ved skaden opstår.
Rederiet kan som indgående afgift  

 fradrage afgiften af advokatydelsen.
 Bestemmelsen findes nu i § 12, stk. 1, nr. 7.
