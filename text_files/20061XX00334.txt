Skriftlig fremsættelse (28. marts 2007) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
 Forslag til lov om  

 ungdomsuddannelse for unge med særlige behov.
(Lovforslag nr.
L 196).
 Med forslaget sikres unge udviklingshæmmede og andre unge  

 med særlige behov efter undervisningspligtens ophør ret til en 3-årig  

 ungdomsuddannelse, der er tilpasset deres særlige forudsætninger og behov.  

 Gruppen andre unge med særlige behov omfatter blandt andet unge med svære  

 bevægelseshandicap,  

 multihandicappede unge, unge med autisme, unge med psykiske lidelser samt  

 unge  

 med erhvervet hjerneskade.
 Ungdomsuddannelsen omfatter kun de unge, der ikke har  

 mulighed for at gennemføre en anden ungdomsuddannelse, selv om der ydes den  

 unge specialpædagogisk støtte.
 Adgangen til ungdomsuddannelsen sker gennem Ungdommens  

 Uddannelsesvejledning, der blandt andet skal foretage en vurdering af, om den  

 unge ikke har mulighed for at kunne gennemføre en anden ungdomsuddannelse.
 Det er kommunalbestyrelsen, der på grundlag af en  

 indstilling fra Ungdommens Uddannelsesvejledning træffer beslutning om den  

 unges optagelse på ungdomsuddannelsen.
Uddannelsen indledes med et afklaringsforløb på indtil 12  

 uger, der skal afdække den unges ønsker og muligheder for fremtidig  

 uddannelse  

 og beskæftigelse.
I forbindelse med afklaringsforløbet udarbejder Ungdommens  

 Uddannelsesvejledning sammen med den unge og forældrene en individuel  

 uddannelsesplan, som indeholder en oversigt over de aktiviteter, herunder  

 vejledningssamtaler og praktikophold, som den unge skal tilbydes under  

 uddannelsen.
Der kan i uddannelsesplanen også indgå elementer, der leveres af  

 daghøjskoler, efterskoler, husholdningsskoler, håndarbejdsskoler, højskoler,  

 produktionsskoler, erhvervsskoler, værksteder og andre institutioner.
 Med henblik på at sikre et ensartet ungdomsuddannelsestilbud  

 indeholder forslaget et krav om, at undervisningstimetallet mindst skal  

 udgøre  

 840 timer a 60 minutter årligt, svarende til 28 lektioner a 45 minutter i 40  

 uger.
Varigheden af ungdomsuddannelsen er 3 år, men med mulighed  

 for, at den unge efter eget ønske eller på grund af sygdom m.v. kan afbryde  

 uddannelsen.
Uddannelsen afsluttes med et kompetencepapir (afgangsbevis) for  

 de  

 opnåede færdigheder og kompetencer.
Efter forslaget får den unge mulighed for at indbringe  

 kommunalbestyrelsens afgørelser om tilbud eller afslag på tilbud om en  

 ungdomsuddannelse for Klagenævnet for vidtgående specialundervisning, jf. §  

 51 a  

 i lov om folkeskolen.
Desuden kan  

 kommunalbestyrelsens afgørelse om indholdet af ungdomsuddannelsestilbuddet  

 indbringes for nævnet.
Ud over bestemmelserne om kommunalbestyrelsens tilbud  

 indeholder lovforslaget bestemmelser om ungdomsuddannelsens formål, adgangen  

 til og indholdet af ungdomsuddannelsen, befordring, forsøg og klageadgang.  

 Bestemmelserne om styrelsesregler for kommunale uddannelsesinstitutioner  

 fremgår af lov om specialundervisning for voksne.
Det samme gælder lovens  

 bestemmelser om udgifter.
Efter den 1. januar 2007 afholder kommunalstyrelsen  

 de  

 med undervisningsvirksomheden forbundne udgifter, herunder udgifterne ved  

 undervisning på de regionale uddannelsesinstitutioner.
 Idet jeg i øvrigt henviser til lovforslaget og de ledsagende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i Det Høje Ting.
