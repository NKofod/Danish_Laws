BL  

 6-09  

  

 Bestemmelser om  

 indførelse af JAR-FCL  

 (pilotcertifikater, flyvemaskine og helikopter) Udgave 2, 13. juni 2005 I medfør af § 32, stk. 2, § 34, § 60  

 og § 149, stk. 10, i lov om luftfart, jf. lovbekendtgørelse nr. 543  

 af 13. juni 2001, fastsætter Statens Luftfartsvæsen herved efter bemyndigelse  

 fra Transport- og Energiministeriet, jf. bekendtgørelse nr. 810 af 19.  

 november  

 1998 om delegation af beføjelser til Statens Luftfartsvæsen og om kundgørelse  

 af de af luftfartsvæsenet udfærdigede forskrifter, følgende:
1. Referencedokumenter 1.1 Forordning (EF) nr. 785 af 21. april 2004 om  

 forsikringskrav til luftfartsselskaber og luftfartøjsoperatører.
 1.2 Joint  

 Aviation Requirements (JAR), JAR-FCL 1, seneste udgave.
 1.3 Joint  

 Aviation Requirements (JAR), JAR-FCL 2, seneste udgave.
 1.4 BL 1-12, Bestemmelser om luftdygtighedsbevis og  

 flyvetilladelse samt luftdygtighedskrav, generelt, seneste udgave.
 1.5 BL 3-7, Anmeldelse og registrering af private  

 flyvepladser, seneste udgave.
 1.6 BL 3-22, Bestemmelser om rundflyvningsflyvepladser,  

 flyvemaskine, seneste udgave.
 1.7 BL 3-31, Selvvalg af helikopterflyvepladser, seneste  

 udgave.
 1.8 BL 6-08, Bestemmelser om certifikater for betjening af  

 radioanlæg i luftfartsradiotjenester, seneste udgave.
1.9 Det dokument, der er nævnt i pkt. 1.1 findes på EUs  

 hjemmeside www.europa.eu.int/eur-lex 1.10  

 De dokumenter, der er nævnt i  

 pkt. 1.2 - 1.3, kan købes gennem Global Info Centre IHS Nordic A.S.
Strandvejen 130 2900 Hellerup Tlf.: 3940 2244 Fax: 3940 2300 E-post: info@ihsnordic.com Sektion 1 af  

 dokumenterne findes tillige både i dansk og engelsk udgave på Statens  

 Luftfartsvæsens hjemmeside www.slv.dk.
Den danske udgave af dokumenterne kan  

 herudover købes ved henvendelse til Statens Luftfartsvæsen Servicecentret Postboks 744 Ellebjergvej 50 2450 København SV Tlf.: 3618 6000 Fax: 3618 6001 E-post: ais@slv.dk 1.11 De dokumenter, der er nævnt i pkt. 1.4 - 1.8, findes på  

 Retsinformations hjemmeside www.retsinfo.dk og på Statens Luftfartsvæsens  

 hjemmeside www.slv.dk.
Dokumenterne kan endvidere købes ved henvendelse til Statens  

 Luftfartsvæsen Servicecentret Postboks 744 Ellebjergvej 50 2450 København SV Tel.: 3618 6000 Fax: 3618 6001 E-post: ais@slv.dk 2.  

 Definition 2.1 Når der i JAR-FCL nævnes the Authority, betyder dette  

 Statens Luftfartsvæsen.
 2.2 Der henvises i øvrigt til definitionerne i JAR-FCL.
 Anm.: Liste over  

 anvendte forkortelser findes i JAR-FCL 1 og 2, Part 2.
3. Anvendelsesområde Denne BL fastsætter bestemmelser, der gennemfører JAR-FCL 1  

 og JAR-FCL 2, samt bestemmelser om a.  

 	  

 udstedelseskrav,  

 rettigheder og betingelser for udøvelse af rettigheder for danske  

 certifikater  

 udstedt i henhold til JAR-FCL, b.  

 	  

 betingelser for  

 udøvelse af rettigheder for danske certifikater udstedt i henhold til de  

 bestemmelser, der var gældende indtil ikrafttrædelsen af denne BL, og c.  

 	  

 betingelser for  

 godkendelse og drift af uddannelsesvirksomheder, hvis hovedforretningssted er  

 beliggende inden for dansk område.
4. Generelt 4.1 Udstedelse og udvidelse af certifikat som  

 luftfartøjsfører på flyvemaskine og helikopter kan kun ske i henhold til  

 bestemmelserne i JAR-FCL.
 4.2 Rettigheder tilknyttet certifikater/beviser, der er  

 udstedt efter de regler, der var gældende indtil 1. juli 1999, kan kun  

 opretholdes  

 og udvides efter bestemmelserne i JAR-FCL.
 4.3 Uddannelse til certifikat og tilknyttede rettigheder,  

 der er omfattet af JAR-FCL, kan kun foregå ved en uddannelsesvirksomhed, der  

 opfylder kravene i JAR-FCL.
 4.4 Rettigheden af et certifikat, der er udstedt af et  

 JAA-medlemsland i henhold til JAR-FCL, kan udøves på dansk registreret  

 luftfartøj.
5. Luftfartøjer Ud over de krav, der fremgår af JAR-FCL, skal flyvemaskiner  

 og helikoptere, der anvendes til skoleflyvning være udstyret som følger:
 5.1 Et luftfartøj, der anvendes til grunduddannelse, skal  

 opfylde kravene i BL 1-12, afsnit 7, og skal herudover være forsynet med  

 skulder- og lændesele for elev og instruktør.
 5.1.1 Til skoleflyvning, der omfatter simuleret  

 instrumentflyvning, skal der forefindes egnet afdækningsudstyr.
5.2 Et luftfartøj, der anvendes under uddannelse af elev til  

 privatflyvercertifikat (PPL) eller under uddannelse af elev til  

 erhvervsflyvercertifikat  

 (CPL), skal være udstyret med a.  

 	  

 flyvehåndbog (AFM  

 eller owners manual) med de checklister, der er angivet i denne, b.  

 	  

 manøvreorganer,  

 inklusive bremser for såvel instruktør som elev, c.  

 	  

 dobbelt  

 instrumentering, hvis instruktør og elev ikke kan anvende samme instrument, d.  

 	  

 interkommunikationsanlæg, e.  

 	  

 kunstig horisont, f.  

 	  

 kursgyro og g.  

 	  

 drejnings- og  

 krængningsviser eller drejningskoordinator.
6. Skoleflyvning Ud over de krav, der fremgår af JAR-FCL, gælder følgende:
 6.1 Under skoleflyvning må der ikke medføres andre personer  

 i luftfartøjet end instruktør(er), elev(er), Statens Luftfartsvæsens  

 kontrollant(er) samt den besætning, der er nødvendig for luftfartøjets sikre  

 betjening/føring.
 6.2 Forinden skoleflyvning påbegyndes, skal flyveskolen give  

 eleven meddelelse om, hvorvidt vedkommende er dækket af en ulykkesforsikring,  

 der er tegnet af flyveskolen.
 Anm.: Medmindre der er  

 tale om eneflyvning, er en elev ved en flyveskole at betragte som passager,  

 og  

 skal i henhold til forordning (EF) nr. 785 af 21. april 2004 om  

 forsikringskrav  

 til luftfartsselskaber og luftfartøjsoperatører være dækket af en  

 passagerforsikring  

 på minimum 250.000 SDR (Special Drawing Rights).
6.2.1 Eleven skal underskrive en erklæring om at have  

 modtaget denne meddelelse.
Erklæringen opbevares på flyveskolen, sålænge  

 uddannelsen finder sted, og skal på forlangende forevises Statens  

 Luftfartsvæsen.
6.3 En elev må ikke autoriseres til at udføre eneflyvning,  

 medmindre den pågældende a.  

 	  

 har gennemgået en  

 praktisk og teoretisk uddannelse, der er tilstrækkelig til, at vedkommende på  

 sikkerhedsmæssig forsvarlig måde kan foretage den pågældende eneflyvning, b.  

 	  

 ar modtaget en  

 grundig briefing om den pågældende lektion, og c.  

 	  

 ar fået udstedt  

 certifikat som luftfartsradiotelefonist.
 Anm.: Bestemmelser om  

 certifikat som luftfartsradiotelefonist findes i BL 6-08.
 6.3.1 Autorisation til at udføre eneflyvning udstedes af  

 instruktøren ved påtegning i elevens logbog.
 6.4 Skoleflyvning må kun udføres fra en godkendt, offentlig  

 flyveplads eller fra en privat flyveplads, der af Statens Luftfartsvæsen er  

 særlig godkendt til skoleflyvning, jf. pkt. 6.4.1 og 6.4.2.
 Anm.: En privat  

 flyveplads, der godkendes til skoleflyvning, skal være anmeldt efter BL 3-7.
 6.4.1 For at opnå en særlig godkendelse som flyveplads til  

 skoleflyvning med flyvemaskine skal flyvepladsen opfylde de krav, der er  

 fastsat for rundflyvningsflyvepladser i BL 3-22, Bestemmelser om  

 rundflyvningsflyvepladser,  

 flyvemaskine, jf. afsnit 6 og 7.
 6.4.2 For at opnå en særlig godkendelse som flyveplads til  

 skoleflyvning med helikopter skal flyvepladsen opfylde de krav, der gælder  

 for  

 selvvalgte helikopterflyvepladser i forbindelse med rundflyvning i henhold  

 til  

 BL 3-31, Selvvalg af helikopterflyvepladser, jf. afsnit 3 og 4.
7. Teoretiske prøver til privatflyvercertifikat (PPL) 7.1 Indstilling af en elev til aflæggelse af prøve over for  

 Statens Luftfartsvæsen skal foretages af en flyveskole (FTO), der er godkendt  

 af Statens Luftfartsvæsen, eller en Registered Facility på en formular, der  

 er  

 autoriseret hertil af Statens Luftfartsvæsen.
 Anm.: Ved Registered  

 Facility forstås en ikke-godkendt flyveskole, som er registreret med ret til  

 udelukkende at uddanne til privatflyvercertifikat (PPL).
 7.2 Prøven består af et skriftligt opgavesæt, hvor  

 besvarelse foretages ved valg mellem flere svarmuligheder.
 7.2.1 Prøven omfatter følgende fag:
 -  

 	  

 ve og bestemmelser.
 -  

 	  

 Luftfartøjskendskab og  

 flyvelære.
 -  

 	  

 Flyvningens  

 planlægning og udførelse.
 -  

 	  

 Menneskelig ydeevne og  

 begrænsning.
 Anm.: Antal af  

 spørgsmål i de ovennævnte fag offentliggøres i AIC.
 7.3 For at bestå prøven kræves mindst 75 % rigtige svar i  

 hvert af de fag, der er nævnt i pkt. 7.2.1.
 7.4 Prøven afholdes på dansk, men kan undtagelsesvis efter  

 særlig tilladelse fra Statens Luftfartsvæsen afholdes på engelsk.
8. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes foreneligt med de  

 hensyn, der ligger til grund for de pågældende bestemmelser, og fra  

 bestemmelserne i JAR-FCL i overensstemmelse med reglerne i JAR-FCL.
9. Klage Afgørelser truffet af Statens Luftfartsvæsen efter  

 bestemmelserne i denne BL kan påklages til Transport- og -Energiministeriet.
10. Straf 10.1 Overtrædelse af bestemmelserne i afsnit 5 og 6 samt  

 JAR-FCL straffes med bøde.
 10.2 For overtrædelser begået af selskaber mv. (juridiske  

 personer) kan der pålægges strafansvar efter reglerne i straffelovens 5.  

 kapitel, jf. luftfartslovens § 149, stk. 14.
11. Ikrafttræden 11.1 Denne BL træder i kraft den 1. juli 2005.
 11.2 Samtidig ophæves BL 6-09, 1. udgave af 29. januar 1999.
