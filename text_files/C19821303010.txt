 Til samtlige til eksport af fersk kød, fjerkrækød og kødprodukter  

 autoriserede virksomheder samt dyrlægerne ved disse.
 Gennem udenrigsministeriet har man modtaget oplysning om de gældende  

 veterinære bestemmelser for eksport af fersk kød, fersk fjerkrækød og  

 kødprodukter til Hong Kong.
De pågældende forsendelser skal være ledsaget af oprindelses og  

 sundhedsattest, form.
K.K. 1700-1973.
 Samlecertifikat kan udstedes på betingelse af, at oplysningerne om de  

 enkelte delpartier (mængde, vægt, oprindelse og aut. nr.) fremgår af  

 certifikatet.
Ved transport af fersk kød og fersk fjerkrækød med omladning/omskibning i  

 et andet land skal der fremsendes skriftlig ansøgning til the Urban Services  

 Department med anmodning om tilladelse til at foretage omladning/omskibning  

 med angivelse af begrundelsen herfor.
Tranporten skal foregå enten i  

 forseglede containere med forseglingsnummeret angivet på veterinærattesten og  

 underskrevet på sædvanlig måde af dyrlægen, eller være ledsaget af et  

 »Transhipment Certificate«, som vedlagte model, der skal udstedes  

 af den kompetente sundhedsmyndighed i transitlandet.
 Temperaturen i containeren skal under transporten til Hong Kong  

 registreres, og optegnelsen skal forevises ved importkontrollen i Hong Kong.
 Skrivelse af 11. februar 1980, K.K. 4292-1979, vedrørende Hong Kong  

 tilbagekaldes.
 P.V.V.
K.
Hermansen.
