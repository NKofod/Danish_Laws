 1.1. Med virkning fra 1. januar 1986 sker der en bevillings- og  

 regnskabsmæssig omlægning af betalingen for retsmedicinske ydelser.
1.2. Hidtil er der kun delvist blevet betalt for disse ydelser, men for  

 fremtiden skal betalingen svare til de med undersøgelserne forbundne  

 omkostninger.
De nødvendige bevillinger er i den anledning overført fra  

 undervisningsministeriet til justitsministeriet.
 1.3. Der er ikke ved den gennemførte omlægning tilsigtet nogen ændring af  

 politiets rekvisition af retsmedicinske ydelser.
 2.1. Efter drøftelser med undervisningsministeriet og de 3 universiteter  

 er priserne fra 1. januar 1986 for det enkelte universitet fastsat, som det  

 fremgår af vedlagte bilag.
 2.2. Samtidig med ordningens ikrafttræden ophører politiets pligt til at  

 betale andre ydelser, herunder vederlag, til de retsmedicinske institutter.
 3.1. Betalingen til universiteterne foretages af rigspolitichefen, idet  

 hvert enkelt universitet månedsvis fremsender en samlet faktura vedrørende  

 rekvirerede og udførte undersøgelser.
 3.2. Samtidig underrettes den enkelte politikreds ved fremsendelse af kopi  

 af fakturaen, og ud for hver enkelt post angives opgavens art, pris,  

 instituttets journaliseringsdato samt så vidt muligt politikredsens  

 journalnummer.
3.3. Politikredsene skal herefter alene kontrollere, om de angivne  

 undersøgelser har fundet sted.
Ved eventuelle uoverensstemmelser underrettes  

 rigspolitichefen.
 3.4. Den kontrollerede regningskopi opbevares i 5 år sammen med embedes  

 månedsregnskab.
 4.4. I det omfang domfældte efter hidtidig praksis pålægges at betale for  

 de omtalte undersøgelser, skal det efter 1. januar 1986 ske med det faktisk  

 afholdte beløb.
