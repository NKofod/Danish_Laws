Ændringsforslag stillet den 2. juni 2021 Ændringsforslag til 3. behandling af Forslag til lov om ændring af repatrieringsloven m.v.
(Regulering af ydelsesstruktur og udbetalingstidspunkt af hjælp til repatriering, indhentelse af udtalelse fra politiet om registreringer i Kriminalregisteret, nægtelse af repatrieringsstøtte af hensyn til statens sikkerhed, andre staters sikkerhed eller den offentlige orden, ændring af den kommunale vejledningspligt om repatriering m.v.) [af udlændinge- og integrationsministeren (Mattias Tesfaye)]:
Til § 1 Af udlændinge- og integrationsministeren:
 1) I den under nr. 13 foreslåede affattelse af § 7 udgår i  stk. 1 »eller det tidligere opholdsland«.
[Korrektion] 2) I den under nr. 14 foreslåede § 7 a indsættes i stk. 1, nr. 1, efter »har«: »nær«.
[Korrektion] 3) I den under nr. 14 foreslåede § 7 a ændres i stk. 1, nr. 3, og stk. 3 og 4, »eller det tidligere opholdsland« til: », det tidligere opholdsland eller et land, hvortil den pågældende har nær familiemæssig tilknytning«.
[Korrektion] 4) I den under nr. 14 foreslåede § 7 a ændres i stk. 1, nr. 4 og 6, »eller det tidligere opholdsland« til: », det tidligere opholdsland eller et land, hvortil den pågældende har nær familiemæssig tilknytning,«.
[Korrektion] 5) I den under nr. 28 foreslåede affattelse af § 9 b ændres i stk. 5 »eller det tidligere opholdsland« til: », det tidligere opholdsland eller et land, hvortil den pågældende har nær familiemæssig tilknytning«.
[Korrektion] 6) Efter nr. 34 indsættes som nyt nummer:
»01. I § 10 b, stk. 5, ændres »eller det tidligere opholdsland« til: », det tidligere opholdsland eller et land, hvortil den pågældende har nær familiemæssig tilknytning«.« [Korrektion] Bemærkninger Til nr. 1 Ved en fejl er »det tidligere opholdsland« indsat to gange i den foreslåede affattelse af § 7, stk. 1, hvorfor dette slettes.
 Der er således alene tale om en teknisk korrektion.
Til nr. 2 Ved en fejl mangler ordet »nær« i den foreslåede § 7 a, stk. 1, nr. 1, hvorfor dette indsættes.
 Der er således alene tale om en teknisk korrektion.
Til nr. 3-6 Ved en fejl er udvidelsen af mulige repatrieringslande, hvorefter repatriering vil kunne ske til lande, hvortil den pågældende har nær familiemæssig tilknytning, ikke afspejlet i de foreslåede § 7 a, stk. 1, nr. 3, 4 og 6, og stk. 3 og 4, i den foreslåede nyaffattelse af § 9 b, stk. 5, og i § 10 b, stk. 5, hvorfor dette indsættes.
 Der er således alene tale om en teknisk korrektion.
