A.J.1 De lokale skattemyndigheder A.J.2 De statslige skattemyndigheder A.J.1 De lokale skattemyndigheder A.J.1.1 Kommunalbestyrelsen Efter skattestyrelseslovens § 1, stk.1, er kommunalbestyrelsen ansvarlig  

 for, at der hvert år udarbejdes en kommunal ligningsplan, og at planen  

 følges.
Udkast til planen udarbejdes af den kommunale skatteforvaltning,  

 hvorefter vedtagelsen sker i kommunalbestyrelsen i et møde.
Ligningsplanen må  

 på grund af planens politiske/økonomiske indhold og for ikke at skade  

 kommunens forestående dispositioner som udgangspunkt behandles af  

 kommunalbestyrelsen for lukkede døre.
Dette gælder ubetinget for så vidt  

 angår planens lignings- og kontroloplysninger.
Behandlingen af den del af  

 ligningsplanen, der vedrører den kommunale skatteforvaltnings funktioner, kan  

 således foregå for åbne døre.
 Lovgivningens almindelige bestemmelser om tavshedspligt vil afskære  

 kommunalbestyrelsens enkelte medlemmer fra efterfølgende at referere dele af  

 planens indhold, som tilsvarende er undtaget fra aktindsigt, jf.  

 forvaltningslovens §§ 15 og 27 samt offentlighedslovens § 13.
 Kommunalbestyrelsen kan ikke delegere vedtagelsen af planen til f.eks.  

 økonomiudvalget.
Efter bemærkningerne til skattestyrelsesloven kan kommunalbestyrelsen  

 sende ligningsplanen til udtalelse hos det kommunale skatteankenævn.
En  

 egentlig pligt hertil findes imidlertid ikke i loven.
Ligningsplanen skal udarbejdes efter de overordnede retningslinier, der  

 opstilles af Ligningsrådet og T&S, jf. skattestyrelseslovens §§ 13 og 18.  

 Opnås de forventede resultater ikke, kan Ligningsrådet give en henstilling,  

 som eventuelt kan følges op af bindende direktiver for ligningsarbejdet, jf.  

 skattestyrelseslovens § 18, stk.3. Tilsynet med overholdelse af  

 ligningsplanen er på samme måde som det øvrige tilsyn med den kommunale  

 ligningsaktivitet henlagt til told- og skatteregionerne.
For Københavns og  

 Frederiksberg kommuner varetages de regionale opgaver i forbindelse med den  

 kommunmale ligningsplan af T&S.
Kommunalbestyrelsen skal endvidere efter skattestyrelseslovens § 1, stk.2,  

 udpege en person ansat i kommunen, som skal have det øverste ansvar for den  

 kommunale skattemyndigheds ligningsarbejde.
Dette er nødvendigt, fordi  

 kommunalbestyrelsen ikke har kompetence til at tage stilling til den  

 kommunale skattemyndigheds afgørelser.
Skattestyrelsesloven stiller ikke krav om en bestemt embedsmand, f.eks.  

 kommunens skattechef.
Det skyldes hensynet til de muligheder, som  

 kommunalbestyrelsen har efter kommunestyrelsesloven for at etablere en  

 kommunal enhedsforvaltning.
Kommunalbestyrelsen er således frit stillet med  

 hensyn til at lade den udpegede person beskæftige sig med andre kommunale  

 opgaver end ligningsarbejdet.
A.J.1.2 Den kommunale skattemyndighed Skattestyrelseslovens § 1, stk.2, sidst pkt. indeholder en regel,  

 hvorefter den kommunale skattemyndighed (skatteadministrationen) tillægges en  

 særlig kompetence i skattesager.
Loven indeholder imidlertid ingen regler om  

 ansvaret for det arbejde, der udføres i den kommunale skatteadministration.  

 Det reelle ansvar for skatteadministrationens arbejde påhviler herefter i  

 overensstemmelse med den kommunale styrelseslovgivning den samlede  

 kommunalbestyrelse.
Det påhviler efter skattestyrelseslovens § 2 den kommunale skattemyndighed  

 at foretage skatteansættelser af indkomst og formue.
Derudover er kompetencen  

 på dødsboområdet vedrørende godkendelse af § 14-opgørelser, værdiansættelse  

 af aktiver og passiver og beregning af passivposter samt endelig kompetencen  

 til afgivelse af forhåndsbesked i henhold til KSL § 33 A henlagt til den  

 kommunale skattemyndighed.
Den kommunale skattemyndigheds ansættelsesvirksomhed sker efter  

 forvaltningslovens sagsbehandlingsregler og de særlige sagsbehandlingsregler  

 i skattestyrelsesloven.
Sidstnævnte indebærer en skærpelse i forhold til  

 forvaltningsloven.
 Den kommunale skattemyndigheds ligningskompetence er således udtømmende  

 opregnet i lovens § 2.
A.J.1.3 Skatteankenævnene Påklage af den kommunale skattemyndigheds afgørelser sker til kommunens  

 skatteankenævn.
Reglerne om nævnets sammensætning, udnævnelse af medlemmer,  

 beslutningsdygtighed mv., findes i skattestyrelseslovens §§ 5-11 samt i  

 forretningsordenen for skatteankenævnet, jf. bek. nr.202 af 23.mar. 1990.
 Medlemsskab af skatteankenævnet anses som et borgerligt ombud.
 Det påhviler efter skattestyrelseslovens § 11, stk.1, den kommunale  

 skattemyndighed at yde sekretariatsbistand til skatteankenævnene.  

 Sekretariatsbistanden består typisk i udarbejdelse af sagsfremstilling, jf.  

 skattestyrelseslovens § 21, stk.2, og udarbejdelse af forslag til  

 skatteankenævnets afgørelse, jf. forretningsordenen for skatteankenævnet, §  

 11, stk.3. Forretningsordenen § 11 indeholder i forhold til  

 skattestyrelsesloven en præcisering af, hvilke krav sagsfremstillingen skal  

 opfylde.
Om sagsbehandlingen ved skatteankenævnene henvises i øvrigt til  

 bestemmelserne i forretningsordenen.
Det forhold, at skatteankenævnet har  

 godkendt en sagsfremstilling med en indstilling om sagens afgørelse, er ikke  

 ensbetydende med, at nævnet har truffet afgørelse i sagen.
Nævnets afgørelse  

 træffes først, når klager har haft lejlighed til at udtale sig, jf.  

 skattestyrelseslovens § 21, stk.3.
A.J.2 De statslige skattemyndigheder De statslige skattemyndigheder består af Skatteministeriet, dvs.  

 Departementet og T&S som 2 sideordnede myndigheder, told- og  

 skatteregionerne, Ligningsrådet og Landsskatteretten.
A.J.2.1 Skatteministeriet Departementet Medens Departementet i hovedsagen forestår det lovforberedende arbejde,  

 har T&S ansvaret for den løbende administration af regelgrundlaget på  

 skatte-, afgifts- og toldområdet.
A.J.2.2 Told- og Skattestyrelsen T&S's opgaver i forbindelse med skatteligningen fremgår af  

 bestemmelserne i skattestyrelsesloven.
Med virkning fra 1.maj 1990 har  

 styrelsen bemyndiget told- og skatteregionerne til bl.a. at føre tilsyn med  

 ligningen.
A.J.2.3 Told- og skatteregionerne Told- og skatteregionerne udgør den regionale statsforvaltning inden for  

 skatte- og afgiftsområdet.
Regionerne er som lokal statsadministration  

 underlagt det almindelige forvaltningsretlige underordnelsesforhold i  

 relation til styrelsen.
Kommunernes skatteforvaltninger og skatteankenævnene er efter lovgivningen  

 principielt uafhængige.
De er dog undergivet tilsyn fra de statslige  

 skattemyndigheder.
Dette tilsyn er nærmere fastlagt ved skattestyrelsesloven.
Efter  

 skattestyrelseslovens § 17, stk.1, udøves tilsynet med de lokale  

 skattemyndigheder af Ligningsrådet sammen med T&S.
 Det nærmere indhold af tilsynsbeføjelsen fremgår af skattestyrelseslovens  

 §§ 12-15. Kernen i tilsynet er, at de statslige skattemyndigheder skal sikre  

 en ensartet og korrekt ligning.
Tilsynsbeføjelsen opfyldes først og fremmest ved udsendelse af  

 ligningsplanen (T&S-cirkulære 1991.19) samt udsendelse af  

 ligningsvejledningen og anvisninger godkendt af Ligningsrådet, jf.  

 skattestyrelseslovens § 13. Skattestyrelseslovens § 14, stk.4, giver told- og  

 skatteregionerne kompetence til at ændre de kommunale skatteforvaltningers  

 afgørelser.
En ændring kan ske i tilfælde, hvor regionen bliver opmærksom på  

 tilsidesættelse af gældende skatteretlige eller forvaltningsretlige regler.  

 Beføjelsen bygger på de almindelige forvaltningsretlige regler om forholdet  

 mellem statslige og kommunale myndigheder.
Regionerne kan i forbindelse med  

 udøvelsen af tilsynet, indkræve alle nødvendige oplysninger fra de kommunale  

 skattemyndigheder, herunder skatteankenævnene.
Told- og skatteregionerne har ikke samme beføjelse til at ændre afgørelser  

 truffet af skatteankenævnet.
Regionerne kan heller ikke give direktiver for  

 udførelsen af skatteankenævnenes arbejde.
Regionerne kan alene indberette  

 afgørelsen til T&S med henblik på en overvejelse af, om afgørelsen skal  

 forelægges Ligningsrådet til eventuel ændring.
 Der forelægges kun få sager for Ligningsrådet efter denne bestemmelse.
A.J.2.4 Ligningsrådet Skattestyrelseslovens § 17, stk.2, fastsætter regler om Ligningsrådets  

 sammensætning.
Ligningsrådets opgave er at fastsætte retningslinjer for T&S.s  

 administration af lignings- og vurderingsområdet.
Endvidere fører  

 Ligningsrådet tilsyn med ligningen, jf. skattestyrelseslovens § 17, stk.1, og  

 rådet kan efter § 18, stk.3, give en kommune bindende direktiver for  

 ligningsarbejdet.
Direktivet forudsætter en indstilling herom fra T&S,  

 efter at det er konstateret, at en bestemt kommune ikke har opnået de  

 forventede resultater af ligningsarbejdet.
Direktivet rettes direkte til  

 kommunalbestyrelsen for den pågældende kommune.
Det kan således eksempelvis  

 pålægges kommunen at lade ligningsarbejdet udføre ved ekstern sagkyndig  

 bistand.
Endelig er Ligningsrådet ved skattelovgivningen og vurderingsloven  

 tillagt en række andre opgaver og beføjelser.
De særlige regler om  

 skatteydernes adgang til at opnå bindende forhåndsbesked ved Ligningsrådet er  

 omtalt nærmere i afsnit A.K.8.
 Forretningsordenen for Ligningsrådet indeholder nærmere regler om rådets  

 sammensætning, tilforordnede, rådets afdelinger og udvalg, rådets  

 virksomhedsområde, rådets møder og afgørelser, protokol, genoptagelse,  

 delegation, repræsentation samt endelig bestemmelser om offentliggørelse af  

 rådets afgørelser.
A.J.2.5 Landsskatteretten Landsskatteretten er anden og sidste administrative klageinstans i  

 ligningssystemet.
Landsskatterettens virksomhed er opregnet i  

 skattestyrelseslovens § 23, nr.1-6. Af nr.6 ses, at bestemmelsen ikke er  

 udtømmende.
 Skattestyrelseslovens § 23, stk.6, indeholder en regel om, at den  

 administrative rekurs som udgangspunkt skal være udnyttet, for at  

 Landsskatteretten kan behandle sagen.
 Landsskatterettens forretningsorden indeholder regler om  

 Landsskatterettens organisation, afvisning af klager, sagsforberedelsen,  

 rettens afgørelser, retsmøder, udfærdigelser af kendelser, tilbagekaldelse,  

 genoptagelsessager, repræsentation, klageafgifter samt offentliggørelse af  

 rettens afgørelser.
Både klager og skattemyndighederne har adgang til at få prøvet  

 Landsskatterettens afgørelse ved domstolene.
Denne prøvelse sker efter  

 skattestyrelseslovens § 33, stk.1 ved Landsretten som første instans.
