Cirkulære om valg af administrerende  

 embedslæge og dennes funktioner og ansvar Af § 2, stk. 1, i bekendtgørelse nr. 474 af 19. september  

 1974 om embedslægeinstitutionernes virksomhed fremgår, at de ved  

 embedslægeinstitutionen ansatte embedslæger er sideordnede og at  

 embedslægerne af deres midte vælger en administrerende  

 embedslæge.
Af § 2, stk. 4, fremgår endvidere, at den  

 administrerende embedslæge skal forestå institutionens  

 sekretariatsforretninger samt påse at institutionens opgaver  

 varetages.
 Efter bemyndigelse fra Sundhedsministeriet er i det  

 følgende fastsat regler for, hvorledes valg af administrerende  

 embedslæge finder sted samt hvilke opgaver og hvilket ansvar funktionen  

 indebærer.
Valg af administrerende embedslæge § 1. Den administrerende embedslæge vælges af de  

 fastansatte embedslæger ved institutionen.
Forud for valget indhentes  

 en udtalelse fra embedslægeinstitutionens øvrige personale.  

 Resultatet af valget meddeles Sundhedsstyrelsen.
I tilfælde af  

 stemmelighed eller hvis embedslægeinstitutionen af andre årsager  

 ikke ser sig i stand til at vælge en administrerende embedslæge,  

 indberettes dette til Sundhedsstyrelsen, der herefter udpeger en  

 administrerende embedslæge.
§ 2. Valg af administrerende embedslæge sker  

 for en periode af 3 år ad gangen.
En embedslæge kan  

 genvælges for en ny periode.
Nyvalg skal finde sted og meddeles  

 Sundhedsstyrelsen senest 1 måned før udløbet af en  

 valgperiode.
Afgår en administrerende embedslæge under en  

 valgperiode, meddeler embedslægeinstitutionen dette til  

 Sundhedsstyrelsen og oplyser samtidig om, hvem der er valgt som ny  

 administrerende embedslæge for den resterende del af perioden.
 § 3. I embedslægeinstitutioner med kun  

 én embedslæge, er vedkommende automatisk administrerende  

 embedslæge.
 § 4. Opgaver der følger af funktionen som  

 administrerende embedslæge indgår i institutionens almindelige  

 opgavefordeling.
Den administrerende embedslæges funktioner og ansvar § 5. Den administrerende embedslæge er ansvarlig for  

 tilrettelæggelsen og ledelsen af institutionens drift.
Han  

 forestår i den forbindelse institutionens sekretariatsforretninger og  

 påser, at institutionens opgaver varetages.
§ 6. Den administrerende embedslæge har  

 ansvar for udarbejdelse af årlige budgetforslag samt for overholdelse  

 af de tildelte bevillinger i overensstemmelse med gældende regler.
Den  

 administrerende embedslæge har endvidere ansvaret for udarbejdelse af  

 de nødvendige bidrag til og opfølgning af planlægnings-  

 og aktivitetsstyringssystemer, herunder virksomhedsplaner,  

 virksomhedsregnskaber og tidsregistrering.
§ 7. Den administrerende embedslæge  

 sørger for at embedslægeinstitutionens inventar, tekniske  

 udstyr, sikkerhedsforhold m.v. vedligeholdes og udvikles i nødvendigt  

 omfang.
Ved nyindkøb er den administrerende embedslæge ansvarlig  

 for, at statens regler for indkøb følges.
§ 8. Den administrerende embedslæge har  

 ansvar for udarbejdelse og gennemførelse af uddannelsesplaner for  

 embedslægeassistenter og skal i øvrigt indenfor de givne  

 økonomiske rammer tilstræbe, at samtlige ansatte ved  

 institutionen gennemgår en hensigtsmæssig efteruddannelse ved  

 deltagelse i kurser, konferencer, møder m.v.
Den administrerende  

 embedslæge forestår medarbejderudviklingssamtaler (MUS) ved  

 embedslægeinstitutionen.
 § 9. Den administrerende embedslæge  

 forestår procedurer omkring ansættelse og afskedigelse af  

 institutionens personale, herunder udarbejdelse og fremsendelse af  

 indstilling om ansættelse til Sundhedsstyrelsen.
§ 10. Under hensyntagen til den enkelte  

 embedslæges faglige ansvar for eget sagsområde, holder den  

 administrerende embedslæge sig orienteret om alle væsentlige  

 sager i institutionen med henblik på at sikre den fornødne  

 koordinering.
Han holder sig herudover orienteret om samarbejdsforholdene med  

 de nærmeste samarbejdsparter, og drøfter, hvis det findes  

 nødvendigt af hensyn til institutionens samlede opgavevaretagelse,  

 disse med den ansvarlige embedslæge eller en større kreds af  

 medarbejdere.
 § 11. Den administrerende embedslæge er  

 ligeledes med respekt for den enkelte embedslægges faglige ansvar for  

 sagernes løsning   ansvarlig for den fornødne koordinering af  

 institutionens udtalelser til (lokal) presse, radio og fjernsyn m.v. samt for  

 den fornødne underretning af de centrale sundhedsmyndigheder  

 herom.
 § 12. Den administrerende embedslæge  

 påser at institutionen overholder almindelige forvaltningsretlige  

 regler og principper, herunder at sagsbehandlingstider overholdes.
 § 13. Den administrerende embedslæge tager  

 initiativ til interne møder med det formål, dels at orientere  

 samtlige medarbejdere om modtagne opgaver, dels regelmæssigt på  

 møder med samtlige medarbejdere eller med en kreds af medarbejdere at  

 drøfte væsentlige relevante spørgsmål  

 vedrørende institutionens drift, opgaver og ressourcer, herunder  

 prioritering af disse.
§ 14. Den administrerende embedslæge har  

 ansvar for at sikre en hensigtsmæssig fordeling af institutionens  

 opgaver mellem medarbejderne og skal sikre, at der sker en løbende  

 vurdering heraf.
Ved ændring af opgavefordelingen mellem  

 embedslægerne, herunder ved ansættelse af ny embedslæger,  

 er den administrerende embedslæge ansvarlig for indberetning af  

 fordelingen til Sundhedsstyrelsen.
§ 15. Hvis der inden for de i cirkulæret  

 nævnte områder er forhold, der fungerer uhensigtsmæssigt,  

 skal den administrerende embedslæge søge forholdet ændret  

 ved at gøre opmærksom på eller påtale forholdet  

 overfor den eller de relevante personer i embedslægeinstitutionen.
Hvis  

 der ikke findes en hensigtsmæssig løsning, har den  

 administrerende embedslæge pligt til at indberette forholdet til  

 Sundhedsstyrelsen.
Ikrafttræden § 16. Cirkulæret træder i kraft den 1. november 1999.  

 Valg af administrerende embedslæge i henhold til cirkulærets  

 regler sker første gang med virkning fra 1. januar 2000 for en 3  

 års periode.
