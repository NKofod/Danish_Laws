Skriftlig fremsættelse (11. februar 2000) Trafikministeren (Sonja Mikkelsen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 Københavns Lufthavne A/S. (Udvidelse af selskabets  

 forretningsmæssige muligheder m.v.).
(Lovforslag nr.
L 191).
 Det overordnede formål med  

 lovforslaget er at give Københavns Lufthavne A/S en øget  

 mulighed for på et forretningsmæssigt grundlag at gøre  

 brug af sin ekspertise inden for lufthavnsdrift, herunder gennem  

 investeringer i andre lufthavne.
Lovforslaget indebærer, at der skabes mulighed for,  

 at selskabet kan udvide virkefeltet for dets aktiviteter, idet de  

 nærmere vilkår herfor fastlægges.
I forbindelse hermed  

 foreslås i øvrigt mindre ændringer i loven.
 Selskabet får fremover mulighed for at etablere,  

 erhverve og drive anden lufthavnsvirksomhed, samt øvrig virksomhed som  

 har en forretningsmæssig sammenhæng med lufthavnsvirksomhed.  

 Herved får selskabet mulighed for at gøre brug af sin ekspertise  

 og ekspandere internationalt på linje med andre store internationalt  

 orienterede lufthavne, herunder gennem ejerskab af andre lufthavne.
 Der knytter sig imidlertid sådanne interesser og  

 forpligtelser til lufthavnene i Kastrup og Roskilde   ikke mindste til den  

 internationale lufthavn i Kastrup   at erhvervsaktiviteter, der ikke  

 forretningsmæssigt og geografisk relaterer sig til driften af disse  

 lufthavne, foreslås underlagt visse begrænsninger.
 Forslaget indebærer således, at selskabets  

 udøvelse af anden lufthavnsvirksomhed end driften af de to  

 nævnte lufthavne og den virksomhed, som har en forretningsmæssig  

 og geografisk sammenhæng med driften af disse to lufthavne, kun kan ske  

 forudsat, at erhvervsaktiviteterne foregår i datterselskaber  

 eller anden tilsvarende virksomhed med begrænset hæftelse,  

at selskabets kapitalberedskab er tilstrækkeligt til varetagelse  

 af en forsvarlig drift af lufthavnene i Kastrup og Roskilde, samt at  

 der ikke af selskabet udstedes garantier, der samlet overstiger 20 % af  

 selskabets egenkapital.
Endelig indebærer lovforslaget, at Københavns  

 Lufthavne A/S´ forpligtelse i forhold til staten til at beskæftige de  

 tjenestemænd, der frivilligt lader sig udlåne, indføjes  

 direkte i loven.
Herved præciseres det, at disse betingelser fortsat  

 vil være gældende.
I øvrigt kan jeg oplyse, at bestyrelsen i  

 Københavns Lufthavne A/S den 3. februar 2000 har truffet beslutning om  

 at indstille til den kommende generalforsamling, at aktiekapitalen  

 forhøjes fra 905 til 910 mio. kr. med henblik på udstedelse af  

 medarbejderaktier i anledning af lufthavnens 75-års jubilæum.
Den  

 danske stat agter at stemme for forhøjelsen af aktiekapitalen på  

 generalforsamlingen.
 Idet jeg i øvrigt henviser til bemærkningerne  

 til lovforslaget, tillader jeg mig at anbefale lovforslaget til det  

 høje Tings velvillige og hurtige behandling.
