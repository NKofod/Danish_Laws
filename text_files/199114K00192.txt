Nr BTL 192 Betænkning over Forslag til lov om ændring af lov om arbejdsmiljø  

 (Administrativ retshåndhævelse over for leverandører m.v.)   

 Nr L 192 1991-92, 1. samling Afgivet af Arbejdsmarkedsudvalget Afgivet: 19920612 Udvalget har behandlet lovforslaget i en række møder og har herunder stillet spørgsmål til arbejdsministeren, som denne har besvaret skriftligt.
Som bilag til betænkningen er optrykt rådsdirektiv nr.
89/392/EØF om indbyrdes tilnærmelse af medlemsstaternes lovgivning om maskiner (maskindirektivet).
 Endvidere har udvalget modtaget en skriftlig henvendelse fra Dansk  

 Arbejdsgiverforening.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse med det stillede ændringsforslag.
 Et andet mindretal (Venstres, Det Konservative Folkepartis,  

 Fremskridtspartiets og Centrum-Demokraternes medlemmer af udvalget)  

 indstiller lovforslaget til vedtagelse uændret.
 Et mindretal inden for mindretallet (Fremskridtspartiets medlem af  

 udvalget) kan naturligvis ikke have noget imod, at der fastsættes regler til  

 sikkerhed for, at tekniske hjælpemidler m.v. ikke frembyder farer for  

 mennesker.
 Lovforslaget er en udløber af et direktiv fra EF og er endnu et eksempel  

 på det veludviklede bureaukrati, hvor Danmark ikke alene skal vedtage  

 bestemmelserne, men også skal give tilbagemelding herom til EF.
 Sidstnævnte er formentlig udtryk for, at EF vil konstatere, om Danmark til  

 punkt og prikke har gennemført de ønskede bestemmelser.
 Et tredje mindretal (Det Radikale Venstres medlem af udvalget)  

 indstiller lovforslaget til vedtagelse og vil redegøre for sin  

 stilling til det stillede ændringsforslag ved 2. behandling.
 Et fjerde mindretal (Kristeligt Folkepartis medlem af udvalget)  

 indstiller lovforslaget til vedtagelse og vil redegøre for sin  

 stilling til det stillede ændringsforslag ved 2. behandling.
 ÆndringsforslagAf et mindretal (S), tiltrådt af et mindretal  

 (SF):
 Til § 1 1) Nr. 1 affattes således:
 »1. I § 77 indsættes efter stk. 2 som nyt stykke:
»Stk. 3. Direktøren for Arbejdstilsynet kan påbyde, at den,  

 der har leveret eller markedsført et teknisk hjælpemiddel, et personligt  

 værnemiddel eller et stof eller materiale, som anvendt i overensstemmelse med  

 dets bestemmelse alligevel viser sig at frembyde fare for sikkerhed eller  

 sundhed, træffer de nødvendige foranstaltninger til afværgelse heraf.
Det kan  

 herunder påbydes, 1) at levering eller markedsføring standses, 2) at de pågældende tekniske hjælpemidler, personlige værnemidler eller  

 stoffer eller materialer tilbagekaldes fra markedet.«» Bemærkninger Til nr. 1 Med ændringsforslaget udvides området for den administrative  

 retshåndhævelse over for leverandører m.v. til også at omfatte stoffer og  

 materialer ud over tekniske hjælpemidler og personlige værnemidler, selv om  

 dette ikke er en nødvendig følge af de vedtagne EF-direktiver.
 Baggrunden for dette er, at der gennem årene er opstået et stadig større  

 behov for på alle områder at begrænse den skade, der kan følge af levering  

 m.v. uden iagttagelse af gældende regler eller mulige farer.
 Det er forslagsstillernes opfattelse, at stoffer og materialer også bør  

 være omfattet for at sikre formålet med lovændringen.
Jytte Andersen (S) Bakholt (S) Ole Vagn Christensen (S) Poul Erik Dyrlund  

 (S) Hans Jørgen Jensen (S) fmd.
Lone Møller (S) Taanquist (S) Lilli  

 Gyldenkilde (SF) nfmd.
Duetoft (CD) Pia Christmas-Møller (KF) Kai Dige  

 Bach (KF) Charlotte Antonsen (V) Helge Sander (V) Jørgen Winther (V) Poul  

 Nødgaard (FP) Lone Dybkjær (RV) Kofod-Svendsen (KRF) Bilag RÅDETS DIREKTIV af 14. juni 1989 om indbyrdes tilnærmelse af medlemsstaternes lovgivning om maskiner (89/392/EØF) RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det Europæiske Økonomiske  

 Fællesskab, særlig artikel 100 A, under henvisning til forslag fra Kommissionen (* 1), i samarbejde med Europa-Parlamentet (* 2), under henvisning til udtalelse fra Det Økonomiske og Sociale Udvalg (* 3),  

 og ud fra følgende betragtninger:
Det påhviler medlemsstaterne at sørge for deres borgeres og i givet fald  

 også husdyrs og goders sikkerhed og sundhed på deres område, især  

 arbejdstagernes sikkerhed og sundhed, bl.a. i forbindelse med de risici, der  

 opstår ved anvendelse af maskiner; medlemsstaternes lovgivninger i forbindelse med forebyggelse af ulykker er  

 meget forskellige; de præceptive bestemmelser på området, som ofte suppleres  

 med de facto bindende tekniske specifikationer og/eller frivillige  

 standarder, fører ikke nødvendigvis til forskellige sundheds- og  

 sikkerhedsniveauer, men udgør dog på grund af deres forskelligartethed  

 hindringer for samhandelen inden for Fællesskabet; desuden er der væsentlige  

 forskelle mellem de nationale ordninger om godkendelse og attestering af  

 maskinernes overensstemmelse; opretholdelse eller forbedring af det sikkerhedsniveau, der er nået i  

 medlemsstaterne, er et af hovedmålene med dette direktiv og med sikkerheden  

 som defineret i de væsentlige krav; de gældende nationale bestemmelser vedrørende sikkerhed og sundhed, som  

 sikrer beskyttelse mod risici, der skyldes maskiner, skal indbyrdes tilnærmes  

 for at sikre den frie bevægelighed for maskiner, uden at de nuværende og  

 velbegrundede beskyttelsesniveauer i medlemsstaterne derved sænkes; de  

 bestemmelser vedrørende maskinernes konstruktion og fremstilling, som er  

 fastsat i dette direktiv, og som er af stor betydning for skabelsen af et  

 sikrere arbejdsmiljø, udelukker ikke, at der kan fastsættes særbestemmelser  

 om forebyggelse af visse risici, som arbejdstagerne udsættes for under  

 arbejdet, eller bestemmelser om maskinernes anvendelse og tilrettelæggelse af  

 arbejdstagernes sikkerhed på arbejdspladsen; maskinsektoren udgør en væsentlig del af den mekaniske sektor og er et af  

 de centrale industrielle områder inden for Fællesskabets økonomi; hvidbogen om gennemførelse af det indre marked, som Det Europæiske Råd  

 godkendte i juni 1985, indeholder i afsnit 65 og 68 bestemmelser om  

 anvendelse af den nye metode til harmonisering af lovgivningerne; de sociale omkostninger i forbindelse med det store antal ulykker, der  

 direkte skyldes anvendelse af maskiner, kan reduceres, såfremt der allerede  

 ved konstruktion og fremstillingen af maskinerne tages hensyn til  

 sikkerheden, og det samme vil kunne opnås ved en korrekt opstilling og  

 vedligeholdelse; direktivets anvendelsesområde skal bygge på en generel definition af  

 udtrykket »maskine« for at muliggøre den tekniske udvikling af  

 maskinerne; udviklingen af »kombinerede anlæg« samt de risici, som  

 de medfører, er af tilsvarende art og gør det derfor berettiget, at de  

 udtrykkeligt er medtaget i direktivet; Allerede på nuværende tidspunkt er der planer om at udarbejde  

 særdirektiver, der indeholder forskrifter for konstruktion og fremstilling af  

 visse maskinkategorier; nærværende direktivs meget omfattende  

 anvendelsesområde bør afgrænses i forhold til disse direktiver, men også i  

 forhold til de allerede eksisterende direktiver i de tilfælde, hvor disse  

 indeholder bestemmelser vedrørende konstruktion og fremstilling; Fællesskabsretten indeholder i sin nuværende udformning bestemmelser om,  

 at der som undtagelse fra en af de grundlæggende regler for Fællesskabet,  

 dvs. de frie varebevægelser, må accepteres de hindringer for samhandelen  

 mellem medlemsstaterne, der skyldes forskelle i de nationale lovgivninger  

 vedrørende markedsføring af produkter, såfremt forskrifterne kan anerkendes  

 som værende nødvendige for at opfylde absolut nødvendige krav;  

 harmoniseringen af lovgivningerne bør derfor i det foreliggende tilfælde  

 begrænses til at omfatte de forskrifter, der er nødvendige for at opfylde de  

 absolut nødvendige og væsentlige krav med hensyn til sikkerhed og sundhed i  

 forbindelse med maskiner; disse krav skal afløse de nationale forskrifter på  

 området, fordi de er væsentlige; overholdelsen af de væsentlige krav om sikkerhed og sundhed er en absolut  

 forudsætning for at sikre maskinernes sikkerhed; disse krav skal gennemføres  

 med sund fornuft, så der tages hensyn til det teknologiske stade på  

 fabrikationstidspunktet samt de tekniske og økonomiske forhold; ibrugtagningen af maskinen i den i dette direktiv nævnte forstand kan kun  

 vedrøre brug af selve maskinen ved den af fabrikanten forventede brug; dette  

 udelukker ikke, at der eventuelt kan fastsættes anvendelsesbetingelser, som  

 ikke vedrører selve maskinen, forudsat at disse betingelser ikke medfører  

 ændringer af maskinen i forhold til bestemmelserne i dette direktiv; i forbindelse med messer, udstillinger og lign. skal det være muligt at  

 udstille maskiner, som ikke opfylder bestemmelserne i dette direktiv;  

 eventuelle interesserede må imidlertid på passende vis gøres opmærksom på  

 denne manglende overensstemmelse og på, at det ikke er muligt at erhverve de  

 pågældende maskiner i den foreliggende udgave; dette direktiv fastlægger derfor kun de væsentlige krav til sikkerhed og  

 sundhed af generel art, suppleret med en række krav, som er mere specifikke  

 for visse kategorier af maskiner; for at gøre det lettere for fabrikanterne  

 at bevise, at maskinerne er i overensstemmelse med disse væsentlige krav samt  

 for at gøre det lettere at kontrollere overensstemmelsen med de væsentlige  

 krav, er det ønskeligt, at der på europæisk niveau foreligger harmoniserede  

 standarder for så vidt angår forebyggelse mod de risici, der skyldes  

 maskinernes konstruktion og fremstilling; disse harmoniserede standarder på  

 europæisk plan udarbejdes af privatretlige organer og skal bevare deres  

 status som ikke-obligatoriske tekster; i denne forbindelse anerkendes Den  

 Europæiske Standardiseringsorganisation (CEN) og Den Europæiske Komite for  

 Elektronisk Standardisering (CENELEC) som værende de organer, der er  

 kompetente til at vedtage de harmoniserede standarder i overensstemmelse med  

 de generelle retningslinjer for samarbejdet mellem Kommissionen og disse to  

 organer, som blev undertegnet den 13. november 1984; i dette direktiv forstås  

 ved en harmoniseret standard en teknisk specifikation (europæisk standard  

 eller harmoniseringsdokument), som er vedtaget af et af disse organer eller  

 af begge efter mandat fra Kommissionen i overensstemmelse med Rådets direktiv  

 83/189/EØF af 28. marts 1983 om en informationsprocedure med hensyn til  

 tekniske standarder og forskrifter(* 4), senest ændret ved direktiv  

 88/182/EØF(* 5), samt i henhold til ovennævnte generelle retningslinjer; retsforskrifterne bør forbedres, således at arbejdsgiverne og  

 arbejdstagerne kan bidrage mere effektivt og hensigtsmæssigt til  

 standardiseringsprocessen; denne skal være afsluttet senest ved dette  

 direktivs iværksættelse; Som det på nuværende tidspunkt er normal praksis i medlemsstaterne, bør  

 ansvaret for at attestere, at maskinerne er i overensstemmelse med de  

 væsentlige krav, påhvile fabrikanterne; overensstemmelsen med harmoniserede  

 standarder giver en formodning om, at der også er tale om overensstemmelse  

 med de pågældende væsentlige krav; det overlades helt til fabrikanten at  

 afgøre, om han finder det nødvendigt at lade tredjemand foretage  

 undersøgelser og attestere; for visse maskintyper, hvis anvendelse indebærer en større risiko, er det  

 ønskeligt, at der fastsættes en strengere godkendelsesprocedure; den valgte  

 EF-typeafprøvningsprocedure kan efterfølges af en EF-fabrikanterklæring, uden  

 at der kræves en strengere ordning såsom forsikring om kvaliteten, EF-kontrol  

 eller EF-overvågning; det er absolut nødvendigt, at fabrikanten eller hans i Fællesskabet  

 etablerede repræsentant udarbejder et teknisk produktionsdossier, inden der  

 kan udstedes EF-overensstemmelseserklæring; det er imidlertid ikke absolut  

 påkrævet, at hele dokumentationen til stadighed foreligger materielt, men den  

 skal efter anmodning kunne stilles til rådighed; detaljerede planer over de  

 underdele, der indgår i fremstillingen af maskinerne, kan udelades, medmindre  

 kendskab hertil er absolut nødvendigt for at kunne kontrollere, om de  

 væsentlige sikkerhedskrav er overholdt; det er ikke blot nødvendigt at sikre fri bevægelighed for og ibrugtagning  

 af maskiner, der er forsynet med EF-mærke og EF-overensstemmelsesattest; der  

 skal ligeledes sikres fri bevægelighed for maskiner, der ikke er forsynet med  

 EF-mærket, når de er bestemt til at skulle inkorporeres i en maskine eller  

 samles med andre maskiner, så de udgør et kombineret anlæg; medlemsstaternes ansvar på deres område for sikkerhed, sundhed og andre  

 aspekter, der omfattes af de væsentlige krav, bør anerkendes i en  

 beskyttelsesklausul, som indeholder bestemmelser om passende  

 fællesskabsbeskyttelsesprocedurer; modtagere af enhver beslutning, der træffes inden for rammerne af dette  

 direktiv, skal have kendskab til motiveringen for denne beslutning samt de  

 rekursmuligheder, der findes; der bør træffes foranstaltninger, der skal bidrage til gradvis at  

 gennemføre det indre marked i en periode, der udløber den 31. december 1992;  

 det indre marked omfatter et område uden indre grænser, hvori den frie  

 bevægelighed for varer, personer, tjenesteydelser og kapital er sikret - UDSTEDT FØLGENDE DIREKTIV:
KAPITEL 1 ANVENDELSESOMRÅDE, MARKEDSFØRING OG FRI BEVÆGELIGHED Artikel 1 1. Dette direktiv finder anvendelse på maskiner og  

 fastlægger de væsentlige sikkerheds- og sundhedskrav i forbindelse med disse  

 som defineret i bilag 1.
 2. Ved »maskine« forstås i dette direktiv en række indbyrdes  

 forbundne dele eller anordninger, hvoraf mindst en er bevægelig, samt  

 eventuelt startindretninger, styringskredsløb og energitilførselskredsløb  

 osv., der er samlet således, at de er indbyrdes forbundne, med henblik på en  

 nærmere fastlagt anvendelse, navnlig forarbejdning, behandling, flytning og  

 emballering af et materiale.
 Som »maskine« betragtes desuden en samling af maskiner, som for  

 at opnå et bestemt resultat er anbragt og styret således, at de er indbyrdes  

 forbundet i deres funktion.
 3. Følgende maskiner omfattes ikke af dette direktivs anvendelsesområde:
- mobile maskiner - maskiner, hvis eneste energikilde er den menneskelige kraft anvendt  

 direkte - maskiner til medicinsk brug, der anvendes i direkte kontakt med  

 patienten - materiel specielt til markedsfester og forlystelsesparker - dampkedler og trykbeholdere - maskiner, som anvendes eller er specielt konstrueret til anvendelse  

 inden for det nukleare område, og hvis svigt kan medføre frigivelse af  

 radioaktivitet - radioaktive kilder inkorporeret i en maskine - skydevåben - lagertanke og rørledninger til benzin, dieselbrændstof, brændbare væsker  

 og farlige stoffer.
 4. Når de i direktivet omhandlede risici for en maskines vedkommende er  

 helt eller delvis omfattet af EF-særdirektiver, finder nærværende direktiv  

 ikke anvendelse, eller det ophører med at finde anvendelse for så vidt angår  

 disse maskiner og disse risici, så snart særdirektiverne er trådt i kraft.
 5. Når risici for en maskines vedkommende hovedsagelig skyldes  

 elektricitet, er denne maskine udelukkende omfattet af Rådets direktiv  

 73/23/EØF af 19. februar 1973 om indbyrdes tilnærmelse af medlemsstaternes  

 lovgivning om elektrisk materiel bestemt til anvendelse inden for visse  

 spændingsgrænser(* 6).
 Artikel 2 1. Medlemsstaterne træffer de nødvendige  

 foranstaltninger for, at de maskiner, som dette direktiv finder anvendelse  

 på, kun kan markedsføres og ibrugtages, såfremt de ikke bringer personers, og  

 i givet fald husdyrs eller goders sikkerhed og sundhed i fare, når de  

 installeres og vedligeholdes på passende vis og anvendes i overensstemmelse  

 med deres bestemmelse.
 2. Dette direktiv berører ikke medlemsstaternes mulighed for - under  

 iagttagelse af Traktaten - at fastsætte de krav, som de anser for at være  

 nødvendige for at sikre personers, herunder navnlig arbejdstageres  

 beskyttelse i forbindelse med anvendelse af de pågældende maskiner, forudsat  

 at dette ikke indebærer ændringer af disse maskiner i forhold til  

 bestemmelserne i dette direktiv.
3. Medlemsstaterne modsætter sig ikke, at der på messer, udstillinger, ved  

 demonstrationer osv. præsenteres maskiner, som ikke er i overensstemmelse med  

 bestemmelserne i dette direktiv, forudsat at det ved synlig skiltning klart  

 er anført, at disse maskiner ikke er i overensstemmelse, samt at de ikke kan  

 erhverves, førend fabrikanten eller hans i Fællesskabet etablerede  

 repræsentant har bragt dem i overensstemmelse.
Ved demonstrationer må der  

 træffes passende sikkerhedsforanstaltninger for at sikre personbeskyttelse.
 Artikel 3 De maskiner, som dette direktiv finder anvendelse på,  

 skal opfylde de væsentlige sikkerheds- og sundhedskrav, der er anført i bilag  

 I.
 Artikel 4 1. Medlemsstaterne kan ikke forbyde, begrænse eller  

 hindre markedsføring og ibrugtagning på deres område af maskiner, som  

 opfylder bestemmelserne i dette direktiv.
 2. Medlemsstaterne kan ikke forbyde, begrænse eller hindre markedsføringen  

 af maskiner, som ifølge den i bilag II, punkt B, omhandlede erklæring fra  

 fabrikanten eller dennes i Fællesskabet etablerede repræsentant er beregnet  

 til at skulle inkorporeres i en maskine eller samles med andre maskiner med  

 henblik på at udgøre en maskine, som dette direktiv finder anvendelse på,  

 medmindre de kan fungere selvstændigt.
 Artikel 5 1. Medlemsstaterne anser maskiner, der er forsynet med  

 EF-mærke, og som ledsages af den i bilag II omhandlede  

 EF-overensstemmelseserklæring, for at opfylde de væsentlige sikkerheds- og  

 sundhedskrav, der er nævnt i artikel 3.
 Såfremt der ikke findes harmoniserede standarder, fastsætter  

 medlemsstaterne de bestemmelser, som de finder nødvendige for, at de berørte  

 parter får kendskab til de gældende nationale standarder og tekniske  

 specifikationer, der betragtes som vigtige eller nyttige dokumenter i  

 forbindelse med korrekt anvendelse af de væsentlige sikkerheds- og  

 sundhedskrav i bilag I.
 2. Når en national standard, der gennemfører en harmoniseret standard,  

 hvis reference er blevet offentliggjort i De Europæiske Fællesskabers  

 Tidende, omfatter et eller flere væsentlige sikkerhedskrav, forudsættes  

 den maskine, der er fremstillet i overensstemmelse med denne standard, at  

 være i overensstemmelse med de pågældende væsentlige krav.
 Medlemsstaterne offentliggør referencerne for de nationale standarder, der  

 gennemfører de harmoniserede standarder.
 3. Medlemsstaterne sikrer sig, at der træffes passende foranstaltninger  

 med henblik på at gøre det muligt for arbejdsmarkedets parter at få  

 indflydelse på nationalt plan på udarbejdelsen og opfølgningen af de  

 harmoniserede standarder.
Artikel 6 1. Såfremt en medlemsstat eller Kommissionen finder, at  

 de i artikel 5, stk. 2, omhandlede harmoniserede standarder ikke fuldstændigt  

 opfylder de væsentlige krav, der vedrører dem, og som er omhandlet i artikel  

 3, indbringer Kommissionen eller medlemsstaten sagen for det udvalg, der er  

 nedsat ved direktiv 83/189/EØF, og redegør for årsagerne hertil.
Udvalget  

 afgiver en hasteudtalelse.
 På baggrund af udvalgets udtalelse underretter Kommissionen  

 medlemsstaterne om, hvorvidt det er nødvendigt at tilbagetrække berørte  

 standarder i de i artikel 5, stk. 2, omhandlede offentliggørelser.
 2. Der nedsættes et stående udvalg sammensat af repræsentanter udpeget af  

 medlemsstaterne og med en repræsentant for Kommissionen som formand.
 Det stående udvalg fastsætter sin forretningsorden.
 Det stående udvalg kan forelægges ethvert spørgsmål i forbindelse med  

 iværksættelsen og den praktiske gennemførelse af direktivet efter følgende  

 fremgangsmåde:
Kommissionens repræsentant forelægger udvalget et udkast til de  

 foranstaltninger, der skal træffes.
Udvalget afgiver en udtalelse om dette  

 udkast inden for en frist, som formanden kan fastsætte under hensyntagen til  

 de pågældende spørgsmåls hastende karakter, i givet fald ved afstemning.
 Udtalelsen optages i mødeprotokollen; derudover har hver medlemsstat ret  

 til at anmode om, at dens holdning indføres i mødeprotokollen.
Kommissionen tager størst muligt hensyn til udvalgets udtalelse.
Den  

 underretter udvalget om, hvorledes den har taget hensyn til dets udtalelse.
 Artikel 7 1. Såfremt en medlemsstat konstaterer, at maskiner, der  

 er forsynet med EF-mærke og anvendes i overensstemmelse med deres  

 bestemmelse, vil kunne frembyde fare for personers og i givet fald husdyrs  

 eller goders sikkerhed, træffer den alle nødvendige foranstaltninger for at  

 trække maskinerne tilbage fra markedet, forbyde deres markedsføring,  

 ibrugtagning eller indskrænke deres frie bevægelighed.
 Medlemsstaten underretter straks Kommissionen om denne foranstaltning og  

 anfører grundene til beslutningen, herunder navnlig, om den manglende  

 overensstemmelse skyldes:
a) at de i artikel 3 omhandlede væsentlige krav ikke er opfyldt b) fejlagtig anvendelse af de i artikel 5, stk. 2, omhandlede standarder c) en mangel ved selve de i artikel 5, stk. 2, omhandlede standarder.
2. Kommissionen holder hurtigst muligt samråd med de berørte parter.  

 Såfremt Kommissionen efter dette samråd konstaterer, at foranstaltningen er  

 berettiget, giver den medlemsstat, der har taget initiativet, samt de øvrige  

 medlemsstater underretning herom.
Såfremt Kommissionen efter dette samråd  

 konstaterer, at foranstaltningen er uberettiget, giver den straks den  

 medlemsstat, der har taget initiativet, samt fabrikanten eller hans i  

 Fællesskabet etablerede repræsentant underretning herom.
Såfremt den i stk. 1  

 omhandlede beslutning motiveres med en mangel ved selve standarderne,  

 forelægger Kommissionen sagen for udvalget, såfremt den medlemsstat, der har  

 truffet beslutningen, har til hensigt at fastholde den, og indleder  

 fremgangsmåden i artikel 6, stk. 1.
 3. Når en maskine, der ikke er i overensstemmelse, er forsynet med  

 EF-mærke, træffer den kompetente medlemsstat de nødvendige foranstaltninger  

 over for den, der har påsat mærket, og underretter Kommissionen og de øvrige  

 medlemsstater herom.
 4. Kommissionen sørger for, at medlemsstaterne holdes underrettet om denne  

 procedures forløb og resultater.
KAPITEL II GODKENDELSESPROCEDURER Artikel 8 1. Fabrikanten eller hans i Fællesskabet etablerede  

 repræsentant skal for at dokumentere maskinernes overensstemmelse med deres  

 direktiv for hver af de fremstillede maskiner udarbejde en  

 EF-overensstemmelseserklæring, der udfærdiges i overensstemmelse med modellen  

 i bilag II, og anbringe det i artikel 10 omhandlede EF-mærke på maskinen.
 2. Inden markedsføringen skal fabrikanten eller hans i Fællesskabet  

 etablerede repræsentant:
a) udarbejde det i bilag V nævnte dossier, såfremt maskinen ikke er  

 omfattet af bilag IV b) forelægge modellen af maskinen til den i bilag VI omhandlede  

 EF-typeafprøvning, såfremt maskinen er omfattet af bilag IV og fremstilles,  

 uden at de i artikel 5, stk. 2, omhandlede standarder overholdes eller kun  

 anvendes delvis, eller såfremt der ikke findes sådanne standarder c) såfremt maskinen er omfattet af bilag IV og fremstilles i  

 overensstemmelse med de i artikel 5, stk. 2, omhandlede standarder:
- enten udarbejde det i bilag VI nævnte dossier og sende det til et  

 udpeget organ, som snarest anerkender modtagelse af dossieret og opbevare det - eller forelægge det i bilag VI nævnte dossier for det udpegede organ,  

 som blot kontrollerer, om de i artikel 5, stk. 2, omhandlede standarder er  

 blevet korrekt anvendt, og udfærdiger en attest om dette dossiers  

 overensstemmelse - eller forelægge modellen af maskinen til den i bilag VI omhandlede  

 EF-typeafprøvning.
 3. Såfremt stk. 2, litra c), første led, finder anvendelse, finder  

 bestemmelserne i stk. 5, første punktum, og i punkt 7 i bilag VI anvendelse i  

 analogi hermed.
 Såfremt stk. 2, litra c), andet led, finder anvendelse, finder  

 bestemmelserne i punkt 5, 6 og 7 i bilag VI anvendelse i analogi hermed.
 4. Såfremt stk. 2, litra a) og litra c), første og andet led, finder  

 anvendelse, skal EF-overensstemmelseserklæringen udelukkende bekræfte, at der  

 er tale om overensstemmelse med de væsentlige krav i direktivet.
 Såfremt stk. 2, litra b), og stk. 2, litra c), tredje led, finder  

 anvendelse, skal EF-overensstemmelseserklæringen attestere, at der er  

 overensstemmelse med den model, der er blevet forelagt til EF-typeafprøvning.
 5. Når maskinerne er omfattet af andre fællesskabsdirektiver, der vedrører  

 andre aspekter, angives det i disse tilfælde på det i artikel 10 omhandlede  

 EF-mærke, i det følgende benævnt »EF-mærket«, at maskinerne  

 ligeledes opfylder kravene i disse andre direktiver.
6. Når hverken fabrikanten eller hans i Fællesskabet etablerede  

 repræsentant har opfyldt de i ovenstående stykker nævnte forpligtelser,  

 påhviler disse forpligtelser enhver, som markedsfører maskinen inden for  

 Fællesskabet.
De samme forpligtelser påhviler den, som samler maskiner eller  

 dele af maskiner af forskellig oprindelse, eller som fremstiller maskinen til  

 eget brug.
Artikel 9 1. Hver medlemsstat underretter Kommissionen og de  

 øvrige medlemsstater om, hvilke organer det er blevet pålagt at gennemføre de  

 i artikel 8, stk. 2, litra b) og c), omhandlede godkendelsesprocedurer.
Til  

 underretning offentliggør Kommissionen i De Europæiske Fællesskabers  

 Tidende en fortegnelse over disse organer, og den sørger for ajourføring  

 heraf.
2. Medlemsstaterne skal anvende de i bilag VII indeholdte kriterier i  

 forbindelse med vurderingen af de organer, der skal udpeges.
De organer, der  

 opfylder de vurderingskriterier, der er fastsat i de relevante harmoniserede  

 standarder, formodes at være i overensstemmelse med disse kriterier.
3. En medlemsstat, der har udpeget et organ, skal inddrage udpegelsen,  

 såfremt den konstaterer, at dette organ ikke længere opfylder de i bilag VII  

 omhandlede kriterier.
Den underretter straks Kommissionen og de øvrige  

 medlemsstater herom.
KAPITEL III EF-MÆRKE Artikel 10 1. EF-mærket består af symbolet »CE«  

 efterfulgt af de to sidste cifre i det år, hvor mærket er blevet anbragt.
 I bilag III er anført den model, der skal anvendes.
 2. EF-mærket skal anbringes på maskinen i overensstemmelse med punkt  

 1.7.3. i bilag I, således at det er tydeligt og synligt.
 3. Der må på maskinerne ikke anbringes mærker eller påskrifter, der er af  

 en sådan art, at de kan forveksles med EF-mærket.
KAPITEL IV AFSLUTTENDE BESTEMMELSER Artikel 11 Enhver afgørelse, der træffes i medfør af dette  

 direktiv, og som medfører, at en maskines markedsføring og ibrugtagning  

 begrænses, skal begrundes nøje.
Afgørelsen meddeles så hurtigt som muligt den  

 berørte part med angivelse af de i den pågældende medlemsstat eksisterende  

 rekursmuligheder og fristerne for anvendelsen af disse.
 Artikel 12 Kommissionen træffer de nødvendige foranstaltninger  

 for, at fortegnelserne over alle de relevante afgørelser vedrørende dette  

 direktivs forvaltning, gøres tilgængelige.
Artikel 13 1. Medlemsstaterne vedtager og offentliggør inden den  

 1. januar 1992 de nødvendige love og administrative bestemmelser for at  

 efterkomme dette direktiv.
De underretter straks Kommissionen herom.
 Medlemsstaterne anvender disse bestemmelser fra den 31. december 1992.
 2. Medlemsstaterne meddeler Kommissionen teksten til de nationale  

 retsforskrifter, som de udsteder på det område, der er omfattet af dette  

 direktiv.
 Artikel 14 Dette direktiv er rettet til medlemsstaterne.
 Udfærdiget i Luxembourg, den 14. juni 1989.
På Rådets vegne P.
Solbes Formand (* 1) EFT nr.
C 29 af 3.2.1988, s. 1, og EFT nr.
C 214 af 16.8.1988, s.  

 23.
(* 2) EFT nr.
C 326 af 19.12.1988, s. 143, og EFT nr.
C 158 af 26.6.1989.
(* 3) EFT nr.
C 337 af 31.12.1988, s. 30.
(* 4) EFT nr.
L 109 af 26.4.1983, s. 8.
(* 5) EFT nr.
L 81 af 26.3.1988, s. 75.
(* 6) EFT nr.
L 77 af 26.3.1973, s. 29.
Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet et spørgsmål til justitsministeren, som denne har besvaret skriftligt.
 Miljøministeriets skrivelse af 24. februar 1992 og Justitsministeriets  

 skrivelser af 6. maj og 9. juni 1992, alle stilet til Arbejdsministeriet, et  

 af udvalgets spørgsmål til justitsministeren og ministerens besvarelse heraf  

 samt rådsdirektiv af 20. juni 1991 om ændring af direktiv 89/392/EØF om  

 indbyrdes tilnærmelse af medlemsstaternes lovgivning om maskiner (91/368/EØF)  

 er optrykt som bilag til tillægsbetænkningen.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Kristeligt Folkepartis medlemmer af  

 udvalget) lovforslaget til vedtagelse med det stillede  

 ændringsforslag.
Flertallet skal henvise til justitsministerens besvarelse af spørgsmål 9,  

 som er optrykt som bilag til tillægsbetænkningen, hvori det tilkendegives, at  

 der »ikke under hensyntagen til de formål, lov om arbejdsmiljø tilsigter  

 at varetage, er noget til hinder for, at der i loven indføres en bestemmelse  

 som den i ændringsforslaget anførte.« Justitsministeren anfører så senere, at »under hensyn til, at lov om  

 kemiske stoffer og kemikalier, der særlig regulerer forholdene omkring disse  

 produkter, allerede indeholder bestemmelser, der kan forbyde salg, import  

 eller anvendelse af kemiske stoffer og produkter med nærmere angivne  

 egenskaber, forekommer en tilsvarende bestemmelse herom i arbejdsmiljøloven  

 af lovtekniske grunde uhensigtsmæssig.« Da det imidlertid er menneskers liv og helbred, der er på spil i disse  

 spørgsmål, finder flertallet, at »det uhensigtsmæssige« må vige for  

 dette overordnede hensyn.
Skulle der senere opstå problemer, vil flertallet  

 på ny vurdere sagen.
 Flertallet skal for at undgå problemer opfordre til det tættest mulige  

 samarbejde mellem miljøministeren og arbejdsministeren.
 Et mindretal (Venstres, Det Konservative Folkepartis,  

 Fremskridtspartiets og Centrum-Demokraternes medlemmer af udvalget)  

 indstiller lovforslaget til vedtagelse uændret .
 ÆndringsforslagAf et flertal (S, SF, RV og KRF):
 Til § 1 1) Nr. 1 affattes således:
 »1. I § 77 indsættes efter stk. 2 som nyt stykke:
»Stk. 3. Direktøren for Arbejdstilsynet kan påbyde, at den,  

 der har leveret eller markedsført et teknisk hjælpemiddel, et personligt  

 værnemiddel eller et stof eller materiale, som anvendt i overensstemmelse med  

 dets bestemmelse alligevel viser sig at frembyde fare for sikkerhed eller  

 sundhed, træffer de nødvendige foranstaltninger til afværgelse heraf.
Det kan  

 herunder påbydes, 1) at levering eller markedsføring standses, 2) at de pågældende tekniske hjælpemidler, personlige værnemidler eller  

 stoffer eller materialer tilbagekaldes fra markedet.«» Bemærkninger Til nr. 1 Med ændringsforslaget udvides området for den administrative  

 retshåndhævelse over for leverandører m.v. til også at omfatte stoffer og  

 materialer ud over tekniske hjælpemidler og personlige værnemidler, selv om  

 dette ikke er en nødvendig følge af de vedtagne EF-direktiver.
 Baggrunden for dette er, at der gennem årene er opstået et stadig større  

 behov for på alle områder at begrænse den skade, der kan følge af levering  

 m.v. uden iagttagelse af gældende regler eller mulige farer.
 Det er forslagsstillernes opfattelse, at stoffer og materialer også bør  

 være omfattet for at sikre formålet med lovændringen.
Jytte Andersen (S) Bakholt (S) Ole Vagn Christensen (S) Poul Erik Dyrlund  

 (S) Hans Jørgen Jensen (S) fmd.
Lone Møller (S) Taanquist (S) Lilli  

 Gyldenkilde (SF) nfmd.
Tommy Dinesen (SF) Pia Christmas-Møller (KF)  

 Kai Dige Bach (KF) Charlotte Antonsen (V) Helge Sander (V) Jørgen Winther (V)  

 Poul Nødgaard (FP) Lone Dybkjær (RV) Glønborg (KRF) Miljøministeriet Bilag 1 Departementet24. februar 1992 3. kontor Arbejdsministeriet Laksegade 10 1063 København K I skrivelse af 5. februar 1992 (j.nr. 3200-2-46) har Arbejdsministeriet  

 anmodet Miljøministeriet om en udtalelse om udvidelse af arbejdsmiljøloven  

 til at omfatte stoffer og materialer, herunder standsning af markedsføring og  

 levering og tilbagekaldelse fra markedet.
Miljøministeriet skal indledningsvis præcisere, at man herfra opfatter  

 udtrykket »stoffer og materialer« som værende lig med kemiske  

 stoffer og produkter.
På den baggrund skal det oplyses, at lov om kemiske  

 stoffer og produkter, jf.
Miljøministeriets lovbekendtgørelse nr. 566 af 15.  

 august 1989, indeholder bestemmelser, der kan forbyde salg, import eller  

 anvendelse af kemiske stoffer eller produkter med nærmere angivne egenskaber.  

 Forbud kan nedlægges både af hensyn til det ydre miljø og sundhed.
 Miljøministeriet finder derfor, at en tilsvarende hjemmel i  

 arbejdsmiljøloven er overflødig og forvirrende, og finder det i øvrigt  

 tvivlsomt, om en sådan hjemmel kan indføres i arbejdsmiljøloven under  

 hensyntagen til de formål, loven tilsigter at varetage.
 Inden Miljøministeriet udtaler sig mere konkret om en sådan hjemmel, der  

 regulerer brugen af stoffer og materialer i arbejdsmiljøet, skal man således  

 anmode om i givet fald at se et konkret forslag hertil.
Med venlig hilsen Morten Palle Hansen Justitsministeriet Bilag 2 Lovafdelingen6. maj 1992 Slotholmsgade 10 Arbejdsministeriet Laksegade 19 1063 København K Ved skrivelse af 5. februar 1992, 3. kontor, j.nr. 3200-2-46, har  

 Arbejdsministeriet rettet henvendelse til Justitsministeriet vedrørende et  

 forslag til ændring af arbejdsmiljølovens § 77 (administrativ retshåndhævelse  

 over for leverandører m.v.).
 Det fremgår, at forslaget primært har til formål at gennemføre artikel 7 i  

 direktiv nr. 89/392/EØF om maskiner og artikel 7 i direktiv nr. 89/686/EØF om  

 personlige værnemidler.
 Det er oplyst, at der i forbindelse med forslagets behandling er rejst  

 spørgsmål om en eventuel udvidelse af forslaget til også at omfatte stoffer  

 og materialer, således at direktøren for Arbejdstilsynet kan påbyde, at den,  

 der har leveret eller markedsført et stof eller materiale, som anvendt i  

 overensstemmelse med dets bestemmelser kan frembyde fare for sikkerhed eller  

 sundhed, træffer de nødvendige foranstaltninger til afværgelse heraf,  

 herunder standsning af markedsføring og levering og tilbagekaldelse fra  

 markedet.
 I den anledning skal Justitsministeriet udtale følgende:
 En gennemførelse af forslaget i den udvidede form vil ikke i sig selv  

 indebære et indgreb i den fri vare-bevægelighed, men vil alene skabe hjemmel  

 til, at der administrativt kan foretages et sådant indgreb.  

 Justitsministeriet kan derfor tiltræde Arbejdsministeriets opfattelse,  

 hvorefter en udvidelse af forslaget ikke vil indebære, at det får karakter af  

 en teknisk forskrift, der i udkastform skal notificeres for Kommissionen  

 efter reglerne i informationsproceduredirektivet (83/189/EØF).
Det anførte indebærer imidlertid ikke, at adgangen til at udnytte  

 hjemmelen til faktisk at gribe ind over for markedsføring m.v. er ubundet af  

 EF-regler.
Om det i det enkelte tilfælde vil være foreneligt med EF-retten at  

 gribe ind, og hvilken fremgangsmåde der i givet fald skal følges, må bedømmes  

 på grundlag af de relevante EF-bestemmelser.
 Er det pågældende produkt ikke undergivet nogen særlig EF-regulering,  

 eller har EF-reguleringen vedrørende det pågældende produkt alene karakter af  

 minimumsharmonisering, således at de enkelte medlemslande er frit stillet med  

 hensyn til at fastsætte et højere beskyttelsesniveau, vil EF-foreneligheden  

 af et indgreb skulle bedømmes på grundlag af EØF-traktatens art. 30 ff.
Hvis et indgreb har karakter af en teknisk forskrift, skal fremgangsmåden  

 i informationsproceduredirektivet endvidere iagttages.
Det bemærkes i den  

 forbindelse, at direktivets art. 9, stk. 3, giver mulighed for, at en  

 medlemsstat kan sætte tekniske forskrifter i kraft uden at gennemføre den  

 almindelige samrådsprocedure, hvis der foreligger presserende grunde, der  

 vedrører beskyttelsen af bl.a. menneskers sundhed og sikkerhed.
I så fald  

 skal Kommissionen straks orienteres om de iværksatte tekniske forskrifter og  

 om, hvad der har berettiget til at træffe foranstaltningerne så hurtigt.
Er der for det pågældende stof eller materiale, som der måtte være  

 anledning til at gribe ind overfor, udstedt en retsakt, der fuldt ud  

 regulerer spørgsmålet om markedsføring m.v. (såkaldt totalharmonisering), må  

 betingelserne for indgreb og fremgangsmåden i forbindelse hermed vurderes på  

 grundlag af denne retsakt.
En sådan retsakt, der typisk vil være udstedt med  

 hjemmel i EØF-traktatens artikel 100 A, indeholder i almindelighed en  

 beskyttelsesklausul, som giver de enkelte medlemslande mulighed for at træffe  

 alle fornødne foranstaltninger med henblik på at forbyde eller begrænse  

 markedsføringen af et produkt, der f.eks. er til fare for sundheden, jf.  

 EØF-traktatens artikel 100 A, stk. 5, og Rådets resolution af 7. maj 1985 om  

 en ny metode i forbindelse med teknisk harmonisering og standarder (85/C  

 136/01).
 Ved anvendelse af en sikkerhedsklausul skal medlemsstaten inden en nærmere  

 fastsat frist underrette Kommissionen om foranstaltningen, hvorefter  

 Kommissionen efter en særlig procedure tager stilling til, om  

 foranstaltningen er berettiget.
 Forbud mod markedsføring m.v. af et produkt, der opfylder betingelserne  

 for frit at kunne markedsføres i henhold til et totalharmoniseringsdirektiv,  

 vil endvidere kunne ske med hjemmel i EØF-traktatens artikel 100 A, stk. 4.  

 Efter de regler, der gælder om den administrative tilrettelæggelse af  

 Danmarks deltagelse i EF-samarbejdet, vil denne fremgangsmåde efter  

 EØF-traktatens artikel 100 A, stk. 4, forudsætte en regeringsbeslutning.
 P.M.V.
Elmer Justitsministeriet Bilag 3 Lovafdelingen 9. juni 1992 Slotsholmsgade 10 Arbejdsministeriet 3. kontor Laksegade 19 1063 København K Arbejdsministeriet har ved skrivelse af 21. maj 1992 anmodet  

 Justitsministeriet om en udtalelse vedrørende forslag til lov om ændring af  

 lov om arbejdsmiljø (L 192 - administrativ retshåndhævelse over for  

 leverandører m.v.).
 Det nævnte lovforslag indebærer, at der i arbejdsmiljølovens § 77  

 indsættes en bestemmelse, der giver direktøren for Arbejdstilsynet mulighed  

 for at påbyde den, der har leveret eller markedsført et teknisk hjælpemiddel  

 eller et personligt værnemiddel, som anvendt i overensstemmelse med dets  

 bestemmelse kan frembyde fare for sikkerhed og sundhed, at træffe de fornødne  

 foranstaltninger til afværgelse af denne fare.
 Af bemærkningerne til lovforslaget fremgår det, at formålet med  

 lovforslaget er at gennemføre Rådets direktiv om maskiner (direktiv nr.  

 89/392/EØF som ændret ved direktiv nr. 91/368/EØF) og Rådets direktiv om  

 personlige værnemidler (direktiv nr. 89/686/EØF).
 I Dansk Arbejdsgiverforenings henvendelse af 7. maj 1992 til Folketingets  

 Arbejdsmarkedsudvalg anføres det, at anvendelsesområdet for den foreslåede  

 lovbestemmelse går længere, end en gennemførelse af de nævnte direktiver  

 nødvendiggør, idet lovforslaget omfatter ethvert teknisk hjælpemiddel,  

 herunder også allerede ibrugtagne maskiner, mens maskindirektivet alene  

 vedrører nye maskiner.
Dansk Arbejdsgiverforening giver endvidere udtryk for, at der også på et  

 andet område er tale om, at lovforslaget går videre, end en implementering af  

 direktiverne kræver.
Den foreslåede bestemmelse vil således gøre det muligt  

 at meddele påbud, såfremt et teknisk hjælpemiddel eller et personligt  

 værnemiddel anvendt efter bestemmelserne viser sig at være til fare for  

 sikkerhed og sundhed, uanset om det tekniske hjælpemiddel eller værnemidlet  

 opfylder lovgivningens krav eller ej.
Dette finder Dansk Arbejdsgiverforening  

 er mere vidtgående end direktiverne, idet der i disse alene findes at være  

 hjemmel til at skride ind over for ulovlige maskiner og ulovlige værnemidler.
 Justitsministeriet skal udtale følgende:
Den foreslåede bestemmelse i § 77, stk. 3, giver direktøren for  

 Arbejdstilsynet en generel hjemmel til at meddele påbud over for ethvert  

 teknisk hjælpemiddel, som kan frembyde fare ved betjening i overensstemmelse  

 med dets bestemmelser.
Udtrykket »ethvert teknisk hjælpemiddel«  

 rækker som anført af Dansk Arbejdsgiverforening videre end direktiverne.
Den foreslåede bestemmelse i § 77, stk. 3, vil kun kunne anvendes i  

 overensstemmelse med de EF-retlige regler.
Inden for maskindirektivets og  

 værnemiddeldirektivets anvendelsesområder vil der således alene kunne  

 udstedes påbud, såfremt direktivernes betingelser herfor er opfyldt, ligesom  

 den fremgangsmåde, der er foreskrevet i disse, skal følges.
Det skal i den forbindelse nævnes, at de to direktiver ikke blot åbner  

 mulighed for udstedelse af påbud i situationer, hvor de tekniske hjælpemidler  

 og de personlige værnemidler ikke opfylder de sundheds- og sikkerhedskrav,  

 som er anført i bilagene til direktiverne, eller hvor standarderne ikke  

 bliver anvendt korrekt.
Direktiverne åbner også mulighed for, at der udstedes  

 påbud, såfremt der er mangel ved selve de standarder, der er offentliggjort  

 vedrørende direktiverne, jf. begge direktivers artikel 7, stk. 1, litra c.
Dette indebærer, at der kan gribes ind over for maskiner og personlige  

 værnemidler, der i princippet er lovlige efter direktiverne.
Hertil kommer,  

 at de grunde, der er nævnt i artikel 7, stk. 1, 2. pkt., ikke er udtømmende,  

 jf. herved ordet navnlig.
Hvad angår situationer, som er omfattet af den foreslåede bestemmelse i  

 arbejdsmiljøloven, men som ikke er omfattet af de to direktiver, finder  

 Justitsministeriet grund til at fremhæve, at andre bestemmelser inden for  

 EF-retten også vil være af betydning for bestemmelsens anvendelse.
Det drejer  

 sig bl.a. om EØF-traktatens artikel 30 ff. og direktiv nr. 83/189/EØF om en  

 informationsprocedure med hensyn til tekniske standarder og forskrifter.
Også  

 andre EF-regler vil kunne være af betydning.
Der kan herom i det hele  

 henvises til Justitsministeriets skrivelse af 6. maj 1992 til  

 Arbejdsministeriet; der vedlægges kopi.
 På denne baggrund giver udformningen af den foreslåede lovbestemmelse i §  

 77, stk. 3, i arbejdsmiljøloven ikke Justitsministeriet anledning til  

 bemærkninger.
Hans Engell / Elmer Bilag 4 Et af udvalgets spørgsmål til justitsministeren og dennes besvarelse heraf Spørgsmål:
»Udvalget udbeder sig ministerens vurdering af Miljøministeriets  

 udtalelse i skrivelse af 24. februar 1992, jf. bilag 14, med henblik på  

 udvalgets behandling af ændringsforslag nr. 1, jf. bilag 12.« Svar:
 Arbejdsministeriets forslag til ændring af lov om arbejdsmiljø har til  

 formål at tilvejebringe det retlige grundlag for retshåndhævelsesskridt, som  

 Arbejdstilsynet kan tage i anvendelse over for leverede tekniske hjælpemidler  

 eller personlige værnemidler, der kan frembyde fare for sikkerhed og sundhed.  

 Forslaget giver Arbejdstilsynet mulighed for at påbyde, at levering eller  

 markedsføring standses, eller at de pågældende tekniske hjælpemidler eller  

 personlige værnemidler tilbagekaldes fra markedet.
 Ændringsforslag nr. 1, jf. bilag 12, udvider området for den  

 administrative retshåndhævelse over for leverandørerr m.v. til ud over  

 tekniske hjælpemidler og personlige værnemidler også at omfatte stoffer og  

 materialer.
Miljøministeriet anfører i sin udtalelse af 24. februar 1992, at man  

 opfatter udtrykket »stoffer og materialer« som værende lig med  

 kemiske stoffer og produkter.
Da lov om kemiske stoffer og produkter  

 indeholder bestemmelser, der af hensyn til både det ydre miljø og sundhed kan  

 forbyde salg, import eller anvendelse af kemiske stoffer eller produkter med  

 nærmere angivne egenskaber, finder Miljøministeriet derfor, at en tilsvarende  

 hjemmel i arbejdsmiljøloven er overflødig og forvirrende, og finder det i  

 øvrigt tvivlsomt, om en sådan hjemmel kan indføres i arbejdsmiljøloven under  

 hensyntagen til de formål, loven tilsigter at varetage.
Ifølge Juridisk Grundbog, bind 2, 4. udgave 1989, ved W.
E. von Eyben,  

 side 68, bør en lov ikke indeholde overflødigt stof.
Retsregler, der allerede  

 indeholdes i andre love, bør ikke gentages.
Lov om arbejdsmiljø har generelt til formål at skabe et sikkert og sundt  

 arbejdsmiljø. Lov om kemiske stoffer og produkter regulerer særligt  

 forholdene omkring kemiske stoffer og produkter.
Loven har til formål at  

 forebygge sundhedsfare og miljøskade i forbindelse med fremstilling,  

 opbevaring, anvendelse og bortskaffelse af kemiske stoffer og produkter.  

 Loven indeholder i kapitel 6 en række bemyndigelsesbestemmelser, hvorefter  

 der for at sikre, at kemiske stoffer og produkter ikke indebærer fare for  

 sundheden eller medfører skade på miljøet, kan fastsættes regler om  

 begrænsning i eller forbud mod salg, import og anvendelse af disse stoffer.
 Efter Justitsministeriets opfattelse er der ikke under hensyntagen til de  

 formål, lov om arbejdsmiljø tilsigter at varetage, noget til hinder for, at  

 der i loven indføres en bestemmelse som den i ændringsforslaget anførte.
 Under hensyn til at lov om kemiske stoffer og kemikalier, der som anført  

særlig regulerer forholdene omkring disse produkter, allerede  

 indeholder bestemmelser, der kan forbyde salg, import eller anvendelse af  

 kemiske stoffer og produkter med nærmere angivne egenskaber, forekommer en  

 tilsvarende bestemmelse herom i arbejdsmiljøloven af lovtekniske grunde  

 uhensigtsmæssig.
 Såfremt der både i lov om kemiske stoffer og produkter og i  

 arbejdsmiljøloven er hjemmel til at fastsætte bestemmelser om forbud mod  

 salg, import eller anvendelse af kemiske stoffer eller produkter, opstår der  

 desuden risiko for, at der i medfør af disse hjemmelsbestemmelser fastsættes  

 regler, der ikke er forenelige.
Bilag 5 RÅDET RÅDETS DIREKTIV af 20. juni 1991 om ændring af direktiv 89/392/EØF om indbyrdes tilnærmelse af  

 medlemsstaternes lovgivning om maskiner (91/368/EØF) RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det Europæiske Økonomiske  

 Fællesskab, særlig artikel 100 A, under henvisning til forslag fra Kommissionen(1), i samarbejde med Europa-Parlamentet(2), under henvisning til udtalelse fra Det Økonomiske og Sociale Udvalg(3), og ud fra følgende betragtninger:
Maskiner, der frembyder særlige risici som følge af deres mobilitet, deres  

 evne til at løfte byrder eller disse to forhold forenet, skal dels opfylde de  

 generelle sikkerheds- og sundhedskrav, der er anført i direktiv  

 89/392/EØF(4), dels de sikkerheds- og sundhedskrav, som vedrører disse  

 særlige risici; der bør for sådanne typer maskiner ikke fastsattes andre former for  

 certificering, end hvad der oprindeligt er fastsat for maskiner i direktiv  

 89/392/EØF; fastsættelse af yderligere væsentlige sikkerheds- og sundhedskrav i  

 forbindelse med de særlige risici, der skyldes maskinernes mobilitet og evne  

 til at løfte byrder, kan ske ved at ændre direktiv 89/392/EØF således, at  

 disse supplerende krav medtages i direktivet; i forbindelse med denne ændring  

 vil der samtidig kunne foretages rettelse af nogle mangler ved de væsentlige  

 sikkerheds- og sundhedskrav, der er gældende for alle maskiner; der bør fastsættes en overgangsordning, som tillader markedsføring og  

 ibrugtagning af maskiner, som er fremstillet i overensstemmelse med de  

 nationale bestemmelser, der er gældende pr. 31. december 1992; da visse former for materiel eller maskiner, som er omfattet af de  

 nugældende direktiver, falder ind under dette direktivs anvendelsesområde, og  

 da det er ønskeligt, at der kun findes et og samme direktiv, som omhandler  

 alle disse former for materiel, bør de tilsvarende nugældende direktiver  

 ophæves fra tidspunktet for dette direktivs iværksættelse - UDSTEDT FØLGENDE DIREKTIV:
 Artikel 1 I direktiv 89/392/EØF foretages følgende ændringer:
 1) Artikel 1 ændres således:
 a) I stk. 2 tilføjes følgende afsnit:
»Som »maskine« betragtes også udskifteligt udstyr, der  

 ændrer en maskines funktion, og som markedsføres med henblik på af operatøren  

 selv at blive koblet sammen med en maskine eller en række forskellige  

 maskiner eller med en traktor, for så vidt udstyret ikke en reservedel eller  

 et værktøj.' b) I stk. 3:
- udgår første led - affattes andet led således:
»- hejse- og løftemateriel, der er konstrueret og fremstillet til  

 personløft og/eller -flytning med eller uden byrder, bortset fra  

 industritrucks, hvis førerstand kan hæves« - tredje led, tilføjes følgende udtryk:
»medmindre der er tale om en maskine, som anvendes til at løfte  

 byrder« - tilføjes følgende led:
»- transportmidler, dvs. køretøjer og påhængsvogne, der udelukkende  

 er beregnet til personbefordring i luften, ad vej, ad jernbane eller ad  

 vandvej, samt transportmidler i det omfang, de er beregnet til godstransport  

 i luften, ad offentlig vej, ad jernbane eller ad vandvej.
Vejkøretøjer, der  

 anvendes i malmudvindingsindustrien, er ikke udelukket - søgående skibe og mobile offshore-enheder samt udstyr om bord på sådanne  

 skibe og enheder - tovinstallationer til offentlig eller ikke-offentlig personbefordring - landbrugs- og skovbrugstraktorer som defineret i artikel 1, stk. 1, i  

 Rådets direktiv 74/150/EØF af 4. marts 1974 om tilnærmelse af  

 medlemsstaternes lovgivning om godkendelse af landbrugs- og  

 skovbrugshjultraktorer(5), senest ændret ved direktiv 88/297/EØF(6) - maskiner, der er specielt konstrueret og fremstillet til militære eller  

 politimæssige formål.
 2) I artikel 2, stk. 3, første punktum, ændres udtrykket  

 »bestemmelserne i dette direktiv« til »gældende  

 fællesskabsforskrifter«.
 3) I artikel 4, stk. 2, tilføjes følgende afsnit:
»Udskifteligt udstyr i henhold til artikel 1, stk. 2, tredje afsnit,  

 anses for at være en maskine; sådant udstyr skal derfor under alle  

 omstændigheder være forsynet med EF-mærket og ledsaget af den  

 EF-overensstemmelseserklæring, der er omhandlet i bilag II, punkt A.« 4) I artikel 8 indsættes følgende som stk. 7:
»7. De i stk. 6 omhandlede forpligtelser påhviler ikke den, der til  

 en maskine eller en traktor tilkobler udskifteligt udstyr som omhandlet i  

 artikel 1, når delene passer sammen og hver af de enkeltdele, som indgår i  

 den samlede maskine, er forsynet med EF-mærket og ledsaget af  

 EF-overensstemmelseserklæringen.« 5) Artikel 13 affattes således:
»Artikel 13 1. Medlemsstaterne vedtager og offentliggør inden den 1. januar 1992 de  

 love og administrative bestemmelser, der er nødvendige for at efterkomme  

 dette direktiv.
De underretter straks Kommissionen herom.
Når medlemsstaterne vedtager disse love og administrative bestemmelser,  

 skal de indeholde en henvisning til dette direktiv, eller de skal ved  

 offentliggørelsen ledsages af en sådan henvisning.
De nærmere regler for  

 denne henvisning fastsættes af medlemsstaterne.
 Medlemsstaterne anvender de pågældende love og administrative bestemmelser  

 fra den 1. januar 1993, dog ikke for det materiel, der er omhandlet i  

 direktiv 86/295/EØF(7), 86/296/EØF(8) og 86/663/EØF(9), for hvilket disse  

 love og administrative bestemmelser anvendes fra den 1. juli 1995.
 2. Endvidere tillader medlemsstaterne for perioden indtil den 31. december  

 1994 markedsføring og ibrugtagning af maskiner, der er i overensstemmelse med  

 de nationale retsforskrifter, der er gældende på deres område pr. 31.  

 december 1992, med undtagelse af materiel, der er omhandlet i direktiv  

 86/295/EØF, 86/296/EØF og 86/663/EØF, for hvilket denne periode udløber den  

 31. december 1995.
 Direktiv 86/295/EØF, 86/296/EØF og 86/663/EØF er ikke til hinder for  

 anvendelsen af stk. 1 fra den 1. juli 1995.
 3. Medlemsstaterne meddeler Kommissionen teksten til de nationale  

 retsforskrifter, som de udsteder på det område, der er omfattet af dette  

 direktiv.
4. Inden den 1. januar 1994 undersøger Kommissionen, hvor langt  

 standardiseringsarbejdet i forbindelse med dette direktiv er nået, og  

 fremsætter i givet fald forslag til passende foranstaltninger.« 6) I bilag I foretages følgende ændringer:
 a) I punkt 1.3.7 tilføjes følgende afsnit:
»Der bør træffes alle nødvendige foranstaltninger til at hindre  

 utilsigtet standsning af de bevægelige arbejdsdele.
I tilfælde af, at der  

 trods de forholdsregler, der er truffet, alligevel kan indtræde standsning,  

 skal særlige beskyttelsesanordninger, særligt værktøj, brugsanvisningen og  

 eventuelt en angivelse på maskinen tilvejebringes af fabrikanten, således at  

 det er muligt på ny at igangsætte de pågældende dele uden fare.« b) Følgende indsættes som punkt 1.6.5:
»1.6.5. Rengøring af de indre dele Maskinen skal være konstrueret og fremstillet således, at rengøring af  

 dens indre dele, når disse har indeholdt farlige stoffer eller præparater,  

 skal kunne ske, uden at det er nødvendigt at trænge ind i de indre dele;  

 eventuel oprensning af dem skal også kunne ske udefra.
Såfremt det er absolut  

 nødvendigt at trænge ind i maskinens indre dele, skal fabrikanten ved  

 fremstilling af maskinen træffe foranstaltninger til at sikre, at rengøringen  

 kan ske med mindst mulig risiko.« c) I punkt 1.7.0 tilføjes følgende afsnit:
»Hvis de udsatte personers sikkerhed og sundhed kan bringes i fare  

 som følge af, at en maskine, som fungerer uden opsyn, fungerer fejlagtigt,  

 skal maskinen være udstyret således, at der gives passende advarsel i form af  

 et lyd- eller et lyssignal.« d) I punkt 1.7.3 tilføjes følgende afsnit:
 »Når en del af maskinen under brugen skal håndteres ved hjælp af  

 hejse- og løfteredskaber, skal dens masse være angivet på maskinen på en  

 tydelig holdbar og entydig måde.
Det udskiftelige udstyr, der er omhandlet i artikel 1, stk. 2, tredje  

 afsnit, skal bære de samme angivelser.« e) I punkt 1.7.4 a) indsættes følgende led:
 »- om nødvendigt kan værktøjernes vigtigste kendetegn anbringes på  

 maskinen«.
 f) I punkt 1.7.4 f) affattes tredje afsnit således:
»Når harmoniserede standarder ikke finder anvendelse, skal de  

 akustiske data måles ved hjælp af den bedst egnede målemetode, der er  

 tilpasset den pågældende maskine.« g) Punkt 3 til 5.7, som anført i bilag I til nærværende direktiv,  

 indsættes:
 7) I bilag II, afsnit B, indsættes følgende led efter andet led:
»- i givet fald navn og adresse på det udpegede organ og  

 EF-typeattestnummeret - i givet fald navn og adresse på det udpegede organ, hvortil  

 dokumentationen er fremsendt i henhold til artikel 8, stk. 2, litra c),  

 første led - i givet fald navn og adresse på det udpegede organ, som har foretaget  

 den i artikel 8, stk. 2, litra c), andet led, omhandlede kontrol - i givet fald henvisning til de harmoniserede standarder.« 8) I bilag IV erstattes punkt 12 af punkt 12 til 15 som anført i bilag II  

 til nærværende direktiv.
 Artikel 2 Med virkning fra 31. december 1994 ophæves:
- artikel 2 og 3 i Rådets direktiv 73/361/EØF af 19. november 1973 om  

 tilnærmelse af medlemsstaternes administrativt eller ved lov fastsatte  

 bestemmelser vedrørende certificering og mærkning af ståltove, lænkekæder og  

 kroge(10), senest ændret ved direktiv 76/434/EØF(11) - Kommissionens direktiv 76/434/EØF af 13. april 1976 om tilpasning til  

 den tekniske udvikling af Rådets direktiv af 19. november 1973 om tilnærmelse  

 af medlemsstaternes administrativt eller ved lov fastsatte bestemmelser  

 vedrørende certificering og mærkning af ståltove, lænkekæder og kroge.
 Med virkning fra 31. december 1995 ophæves:
- Rådets direktiv 86/295/EØF af 26. maj 1986 om indbyrdes tilnærmelse af  

 medlemsstaternes lovgivning om førerværn på visse typer bygge- og  

 anlægsmateriel med henblik på beskyttelse mod væltning og/eller stejling  

 (ROPS)(12) - Rådets direktiv 86/296/EØF af 26. maj 1986 om indbyrdes tilnærmelse af  

 medlemsstaternes lovgivning om førerværn på visse typer bygge- og  

 anlægsmateriel med henblik på beskyttelse mod nedfaldende genstande  

 (FOPS)(13) - Rådets direktiv 86/663/EØF af 22. december 1986 om indbyrdes tilnærmelse  

 af medlemsstaternes lovgivning vedrørende selvkørende industritrucks(14),  

 senest ændret ved direktiv 89/240/EØF(15).
Artikel 3 1. Medlemsstaterne vedtager og offentliggør inden den 1.  

 januar 1992 de nødvendige love og administrative bestemmelser for at  

 efterkomme dette direktiv.
De underretter straks Kommissionen herom.
Når medlemsstaterne vedtager disse love og administrative bestemmelser,  

 skal de indeholde en henvisning til dette direktiv, eller de skal ved  

 offentliggørelsen ledsages af en sådan henvisning.
De nærmere regler for  

 denne henvisning fastsættes af medlemsstaterne.
 Medlemsstaterne anvender disse love og administrative bestemmelser fra den  

 1. januar 1993.
 2. Medlemsstaterne meddeler Kommissionen teksten til de nationale  

 retsforskrifter, som de udsteder på det område, der er omfattet af dette  

 direktiv.
 Artikel 4 Dette direktiv er rettet til medlemsstaterne.
 Udfærdiget i Luxembourg, den 20. juni 1991.
På Rådets vegne R.
Goebbels Formand (1) EFT nr.
C 37 af 17.2.1990, s. 5, og EFT nr.
C 268 af 24.10.1990, s. 12 (2) EFT nr.
C 175 af 16.7.1990, s. 119 og EFT nr.
C 129 af 20.5.1991, s. 1.
(3) EFT nr.
C 168 af 10.7.1990, s. 15.
(4) EFT nr.
L 183 af 29.6.1989, s. 9.
(5) EFT nr.
L 84 af 28.3.1974, s. 10.
(6) EFT nr.
L 126 af 20.5.1988, s. 52.
(7) EFT nr.
L 186 af 8.7.1986, s. 1.
(8) EFT nr.
L 186 af 8.7.1986, s. 10.
(9) EFT nr.
L 384 af 31.12.1986, s. 12.
(10) EFT nr.
L 335 af 5.12.1973, s. 51.
(11) EFT nr.
L 122 af 8.5.1976, s. 20.
(12) EFT nr.
L 186 af 8.7.1986, s. 1.
(13) EFT nr.
L 186 af 8.7.1986, s. 10.
(14) EFT nr.
L 384 af 31.12.1986, s. 12 (15) EFT nr.
L 100 af 12.4.1989, s. 1.
