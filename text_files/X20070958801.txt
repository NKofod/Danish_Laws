Faste driftssteder i udlandet   

 indkomstopgørelse  valutakursgevinster og -tab Spørgsmål Svar Ad spørgsmål  

 1: Nej.
 Ad spørgsmål  

 2: Ja.
Beskrivelse af de faktiske forhold A A/S er en del  

 af koncernen K, hvis hovedaktivitet er dels produktion og salg af batterier  

 samt relaterede produkter, og dels salg af produkter til personlig pleje.  

 Selskabets hovedaktivitet er salg af batterier og produkter til personlig  

 pleje  

 på det nordiske detailhandels- og industrielle marked.
 Selskabet er i  

 Norden organiseret med et hovedkontor i Danmark og filialer i Sverige, Norge  

 og  

 Finland.
A A/S har  

 varetransaktioner med filialerne i Sverige, Norge og Finland.
I den  

 forbindelse  

 opstår der varemellemværender mellem det danske hovedkontor, A A/S, og  

 filialerne.
Faktureringen foregår i lokale valutaer, dvs. i DKK, SEK, NOK og  

 EUR, og der forekommer derfor valutakursgevinster og -tab på  

 varemellemværenderne hos filialerne.
 Eksempel:
 Det danske  

 hovedkontor køber varer fra den svenske filial for i alt SEK 100, og kursen  

 på  

 den svenske krone er på dette tidspunkt 85. Når betalingen til den svenske  

 filial fra det danske hovedkontor sker, er kursen på den svenske krone faldet  

 til kurs 80. Derved opstår der en valutakursgevinst på DKK 5, specificeret  

 således:
Køb, SEK 100 til kurs 85 85 DKK Betaling, SEK 100 til kurs 80 80 DKK Valutakursgevinst 5 DKK Som følge af de  

 nye sambeskatningsregler har A A/S for indkomståret 2005 ikke valgt  

 international  

 sambeskatning, jf. selskabsskattelovens § 31 A.
Derfor har selskabet ikke  

 medtaget andelen af resultatet vedrørende faste driftssteder i udlandet i  

 opgørelsen af den skattepligtige indkomst i henhold til reglerne om  

 territorialprincippet.
Der er og bliver  

 udarbejdet særskilte selvangivelser for indkomståret 2005 i de respektive  

 lande  

 for hver af de tre filialer.
I de tre nordiske lande er der, som følge af de  

 lokale skatteregler, ved opgørelsen af filialernes skattepligtige indkomst  

 medtaget valutakursgevinster vedrørende de koncerninterne varemellemværender.
 Ved  

 udarbejdelsen af den danske selvangivelse for indkomståret 2005 har A A/S -  

 som  

 følge af Skatteministerens svar i bilag 16 vedrørende lovforslag L121  

 vedtaget  

 som lov nr.  426 af 6/6 2005 - tilbageført valutakursgevinster og -tab  

 på  

 varemellemværende vedrørende de udenlandske filialer, jf.  

 selskabsskattelovens  

 § 8, stk. 2, således at der er set bort fra dette i den skattepligtige  

 indkomst.
I henhold til  

 selskabsskattelovens § 8, stk. 2, skal indtægter og udgifter, som vedrører et  

 fast driftssted eller en fast ejendom beliggende i en fremmed stat, Færøerne  

 eller Grønland, ikke medregnes ved opgørelsen af danske selskabers  

 skattepligtige  

 indkomst, medmindre koncernen har valgt international sambeskatning efter  

 selskabsskattelovens § 31 A, eller medmindre reglerne om CFC-beskatning er  

 opfyldt.
Denne bestemmelse blev vedtaget af Folketinget den 31. maj 2005.
Spørgers  

 eventuelle opfattelse ifølge anmodning og bemærkninger til sagsfremstilling I TFS 1993, 7  

 HRD blev der ikke indrømmet fradrag for renteudgifter og kurstab vedrørende  

 et  

 internt lån fra et amerikansk selskab til en dansk filial.
Højesterets  

 flertal  

 fandt, at det måtte lægges til grund, at det i dansk og international  

 skattepraksis - på baggrund af OECD's modeloverenskomster med de foran  

 citerede  

 kommentarer - havde været fast antaget, at renter af lån mellem et  

 hovedkontor  

 og dets udenlandske filial ikke kunne fradrages ved beregningen af filialens  

 skattepligtige fortjeneste.
Den danske filials renteudgifter til  

 hovedkontoret  

 kunne derfor ikke fradrages ved opgørelsen af filialens skattepligtige  

 indkomst.
Endvidere fandt Højesteret, at valutakurstab i forbindelse med  

 pengeoverførslerne mellem hovedkontoret og filialen ikke var en følge af  

 noget  

 gældsforhold, og der var derfor ikke hjemmel til at fradrage sådanne tab ved  

 opgørelsen af filialens skattepligtige indkomst.
 I TFS 1993, 288  

 LSR kunne en herværende filial af en bank i USA ikke fradrage renter og  

 kurstab  

 af indskudskapital, der var stillet til rådighed af selskabet i USA, eller af  

 indskudskapital i form af lån fra en søsterfilial, idet de ikke vedrørte  

 egentlige bankforretninger, og således ikke var omfattet af særreglen for  

 finansforetagender i kommentar til OECD's modeloverenskomst artikel 7, pkt.  

 19.  

 Kendelsen blev indbragt for domstolene, for så vidt angik spørgsmålet om  

 fradragsret for renter og kurstab af indskudskapitalen lånt af  

 søsterfilialen.  

 Sagen blev hævet efter Østre Landsrets tilkendegivelse af, at retten kunne  

 tiltræde Landsskatterettens afgørelse i det omfang, denne var indbragt for  

 retten, se hertil TFS 1996, 715 ØL.
I forbindelse  

 med behandling af lovforslag 121, vedtaget som lov nr. 426 af 6/6 2005 (bilag  

 16, spørgsmål 15) udtalte Skatteministeren, om der skulle foretages  

 eliminering  

 af lån og rentebetalinger mv. mellem et dansk selskab og dets udenlandske  

 filial.
Skatteministeren svarede:
"Såfremt  

 den udenlandske virksomhed ifølge danske skatteretlige regler anses for at  

 være  

 et fast driftssted, skal der som udgangspunkt ses bort fra renter samt  

 kursgevinster og -tab på fordringer mellem det danske hovedkontor og det  

 faste  

 driftssted, jf. således SKM 2005.145  

.  

  

 " Baseret på  

 ovennævnte praksis skal kursreguleringer vedrørende rene pengeudlån derfor  

 som  

 udgangspunkt ikke medtages ved opgørelsen af den skattepligtige indkomst.
 Det er derfor  

 repræsentantens opfattelse, at kursreguleringer, som vedrører pengeudlån samt  

 udlån, ikke skal medtages ved opgørelsen af den skattepligtige indkomst,  

  

 jf.  

 spørgsmål 2.
 Imidlertid er  

 det repræsentantens opfattelse, at ingen af ovennævnte afgørelser eller  

 Skatteministerens  

 udtalelse tager stilling til den situation, hvor et varemellemværende opstår  

 i  

 forbindelse med intern overførsel af varer mellem et hovedkontor og det faste  

 driftssted.
 Det er  

 umiddelbart repræsentantens opfattelse, at valutakursreguleringer på  

 varemellemværender mellem hovedkontoret i Danmark og filialerne i Sverige,  

 Norge og Finland bør medregnes i den skattepligtige indkomst, da de knytter  

 sig  

 til varekøb og -salg.
 Repræsentanten  

 henviser i denne forbindelse til Beskatning af International Erhvervsindkomst  

 af professor Niels Winther-Sørensen, 1. udgave, hvor det på side 654 anføres:
"Når der  

 skal opgøres en armslængde-pris ved interne ydelser mellem et foretagendes  

 faste driftssted og hovedkontor, må det antages, at være valutakursen på  

 dispositionstidspunktet, der skal lægges til grund ved omregningen.
Under  

 hensyn til den praksis om vederlagsnæring, der dannede sig ud fra de  

 almindelige indkomstopgørelsesprincipper med hjemmel i SL §§ 4-6, synes der  

 nærliggende at antage, at der også bør tages hensyn til de efterfølgende  

 kursgevinster og -tab, som måtte opstå på baggrund af en intern kredit ydet i  

 forbindelse med interne ydelser med en nær tilknytning til foretagendets  

 indkomstskabende aktiviteter".
SKATs indstilling og begrundelse I forbindelse  

 med interne ydelser i form af overførsler af varer er der ingen tvivl om, at  

 prisen for varerne skal ansættes under hensyn til arms længde-princippet og  

 til  

 kursen på dispositionstidspunktet.
Kursreguleringen i nærværende sag er  

 direkte  

 forbundet med varemellemværendet og det tilgodehavende der er bogført.  

 Spørgsmålet er herefter, om der opstår en fordring på  

 dispositionstidspunktet.
 Hvis det kan siges  

 at der opstår en fordring (varedebitor) kan dette tale for at behandle  

 kursgevinster  

 og -tab på samme måde som selve varemellemværendet.
 Niels  

 Winther-Sørensen støtter dette synspunkt, se det ovenfor citerede fra  

 "Beskatning af International Erhvervsindkomst" og her er også  

 henvist  

 til en hollandsk højesteretsdom fra 1989, hvor det statueredes, at  

 valutakurssvingninger på en intern fordring, der var opstået som følge af en  

 overførsel af varer fra et engelsk hovedkontor til et hollandsk fast  

 driftssted,  

 skulle tages i betragtning ved opgørelsen af driftsstedsindkomsten.
På den anden  

 side synes der med rette at kunne stilles spørgsmål ved, om der i det hele  

 taget kan være tale om en mellemregningskonto mellem et hovedsæde og dettes  

 filial.
Man kan hævde, at betalingen mellem hovedkontor og filial  

 begrebsmæssigt sker i forbindelse med overførslen af varen.
I forbindelse  

 med Højesteretsdommen, refereret i TfS 1993,7, blev der ikke indrømmet  

 fradrag  

 for renter og kurstab på interne lån fra et amerikansk selskab til en dansk  

 filial.
I den sag var der alene tale om et "anlægslån", idet der  

 ikke  

 var nogen samhandel mellem hovedkontoret og filialen.
Det ligger  

 imidlertid fast, at der ikke på noget tidspunkt med skattemæssig virkning kan  

 ske forrentning af mellemværendet.
Hvis der skal kunne foreligge et aktiv  

 hvorpå der kan beregnes valutakursreguleringer, må det også skattemæssigt  

 kunne  

 betragtes som et aktiv.
Det er dog ikke muligt at have en fordring på sig  

 selv.  

 Efter kursgevinstloven vil der ikke foreligge en fordring.
Ud fra den  

 synsvinkel må spørgsmål 1 besvares benægtende.
 SKAT indstiller,  

 at der efter deres vurdering ikke foreligger et aktiv/passiv, hvorpå der med  

 skattemæssig virkning kan beregnes kursgevinst eller kurstab, hvorfor der  

 svares nej på spørgsmål 1. Spørgsmål 2 besvares med ja under henvisning til  

 TfS  

 1993,7,HD.
Skatterådets afgørelse og begrundelse Skatterådet er  

 enig i SKAT´s indstilling.
