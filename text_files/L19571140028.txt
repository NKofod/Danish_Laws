FORENEDE NATIONER Den økonomiske Kommission for Europa Europæisk konvention om international transport af farligt godt ad vej  

 (ADR) DE KONTRAHERENDE STATER, DER ØNSKER, at øge sikkerheden i forbindelse med international  

 vejtransport, ER BLEVET ENIGE om følgende:
Artikel 1 I denne konvention forstås ved:
Artikel 2 1. International transport af farligt gods, som ifølge  

 Bilag A er udelukket fra transport, er ikke tilladt, jvf. dog bestemmelserne  

 i artikel 4, stk. 3.
 2. International transport af andet farligt gods er  

 tilladt, hvis følgende betingelser er opfyldt:
Artikel 3 Bilagene til denne konvention er en udadskillelig bestanddel af  

 konventionen.
Artikel 4 1. Hver kontraherende stat bevarer sin ret til at  

 fastsætte regler for eller at forbyde indførsel af farligt godt på sit  

 territorium af andre grunde end hensynet til færdselssikkerheden.
2. Køretøjer, som allerede var i drift på den  

 kontraherende stats territorium ved ikrafttrædelsen af denne konvention,  

 eller som sættes i drift senest to måneder efter ikrafttrædelsen, kan  

 anvendes til international transport af farligt gods i et tidsrum på tre år  

 efter ikrafttrædelsen, selv i tilfælde af, at disse køretøjers konstruktion  

 og udstyr ikke fuldt ud opfylder betingelserne i Bilag B for den pågældende  

 transport.
Dette tidsrum kan dog forkortes ved særlige bestemmelser i Bilag  

 B.
 3. De kontraherende stater bevarer deres ret til ved  

 bilaterale eller multilaterale særaftaler at bestemme, at visse typer af  

 farligt gods, som ifølge denne konvention er udelukket fra enhver form for  

 international transport, på visse betingelser kan transporteres på de  

 pågældende staters territorier, eller at der for farligt gods, som ifølge  

 denne konvention kun må gøres til genstand for international transport på  

 visse betingelser, på de pågældende staters territorier skal gælde  

 betingelser, der er mere lempelige end betingelserne i denne konvention.  

 Sådanne bilateriale eller mulilaterale særaftaler skal tilstilles  

 generalsekretæren for De Forenede Nationer, som derefter sender dem til de  

 kontraherende stater, der ikke har tiltrådt de pågældende særaftaler.
Artikel 5 Transporter, som er undergivet denne konvention, er fortsat undergivet  

 generelle nationale eller internationale forskrifter om færdsel på vej,  

 international vejtransport eller international varehandel.
Artikel 6 1. Medlemslandene i Den økonomiske Kommission for  

 Europa, og lande, der ifølge paragraf 8 i Kommissionens mandat har  

 konsultativ status kan blive parter i denne konvention:
 2. Lande, der i medfør af paragraf 11 i mandatet for  

 Den økonomiske Kommission for Europa kan deltage i visse arbejder, kan blive  

 parter i denne konvention ved tiltrædelse efter konventionens ikrafttrædelse.
 3. Konventionen er åben for underskrift indtil den 15.  

 september 1957. Efter denne dato er den åben for tiltrædelse.
 4. Ratifikation eller tiltrædelse sker ved deponering  

 af ratifikations- eller tiltrædelsesdokumentet hos generalsekretæren for De  

 Forenede Nationer.
Artikel 7 1. Denne konvention træder i kraft en måned efter den  

 dato, hvor fem af de i artikel 6, stk. 1 nævnte lande har underskrevet  

 konventionen uden forbehold af ratifikation eller har deponeret deres  

 ratifikations- eller tiltrædelsesdokument.
Dog træder bilagene til denne  

 konvention først i kraft seks måneder efter selve konventionens  

 ikrafttrædelse.
 2. For lande, der ratificerer denne konvention, eller  

 som tiltræder den, efter at de i artikel 6, stk. 1 nævnte fem lande har  

 underskrevet den uden forbehold af ratifikation eller har deponeret deres  

 ratifikations- eller tiltrædelsesdokument, træder denne konvention i kraft en  

 måned efter, at det pågældende land har deponeret sit ratifikations- eller  

 tiltrædelsesdokument, og bilagene til konventionen bliver gældende i det  

 pågældende land fra samme dato, hvis de allerede er trådt i kraft, og hvis  

 dette ikke er tilfældet, på ikrafttrædelsesdatoen ifølge stk. 1 i denne  

 artikel.
Artikel 8 1. Denne konvention kan opsiges fra en kontraherende  

 stats side ved underretning til generalsekretæren for De Forenede Nationer.
 2. Opsigelsen får virkning et år efter den dato, hvor  

 generalsekretæren modtager meddelelse om opsigelsen.
Artikel 9 1. Denne konvention træder ud af kraft, hvis antallet  

 af kontraherende stater, efter konventionens ikrafttrædelse, i tolv på  

 hinanden følgende måneder har været under fem.
 2. I tilfælde af, at der afsluttes en  

 verdensomspændende konvention om transport af farligt gods, ophæves uden  

 videre alle bestemmelser i denne konvention, som måtte være i strid med nogen  

 bestemmelse i en sådan verdensomspændende konvention, mellem parter i denne  

 konvention, der tilslutter sig den verdensomspændende konvention, og  

 erstattes af den pågældende bestemmelse i den verdensomspændende konvention.
Artikel 10 1. Ethvert land kan, når det underskriver denne  

 konvention uden forbehold af ratifikation, eller når det deponerer  

 ratifikations- eller tiltrædelsesdokumentet, eller på et hvilketsomhelst  

 senere tidspunkt, ved en meddelelse stilet til generalsekretæren for De  

 Forenede Nationer erklære, at denne konvention skal finde anvendelse på alle  

 eller enkelte af de territorier, som det repræsenterer i internationale  

 forhold.
Konventionen og dens bilag finder anvendelse på det eller de i  

 meddelelsen nævnte territorier en måned efter, at denne er modtaget af  

 generalsekretæren for De Forenede Nationer.
 2. Ethvert land, som i henhold til stk. 1 ovenfor har  

 afgivet erklæring, om at denne konvention skal finde anvendelse på et  

 territorium, som det repræsenterer i internationale forhold, kan ifølge  

 artikel 8 opsige denne konvention for det pågældende territoriums  

 vedkommende.
Artikel 11 1. Enhver tvistighed mellem to eller flere  

 kontraherende stater angående fortolkningen eller anvendelsen af denne  

 konvention, skal så vidt muligt afgøres ved forhandling mellem de pågældende  

 stater.
2. Enhver tvistighed, der ikke har kunne afgøres ved  

 forhandling, skal henvises til voldgift, hvis en af de kontraherende stater  

 kræver det, og tvisten skal forelægges en eller flere voldgiftsmænd, der  

 udpeges af sagens parter i fællesskab.
Hvis disse ikke inden for tre måneder  

 efter begæringen om voldgift har kunne blive enige om valget af en eller  

 flere voldgiftsmænd, kan en af sagens parter anmode generalsekretæren for De  

 Forenede Nationer om at udpege en enkelt voldgiftsmand, for hvem tvisten skal  

 forelægges til afgørelse.
 3. Den kendelse, der afsiges af den eller de  

 voldgiftsmænd, der udpeges i henhold til stk. 2 ovenfor, er bindende for  

 sagens parter.
Artikel 12 1. Enhver kontraherende stat kan ved underskriften,  

 ratifikationen eller tiltrædelsen af denne konvention erklære, at den ikke  

 betragter sig som bundet af artikel 11. De øvrige kontraherende stater er  

 ikke bundet af artikel 11 over for en stat, der har taget et sådan forbehold.
 2. En kontraherende stat, der har taget forbehold  

 ifølge stk. 1 ovenfor, kan til enhver tid ophæve dette forbehold ved  

 meddelelse til generalsekretæren for De Forenede Nationer.
Artikel 13 1. Når denne konvention har været i kraft i tre år,  

 kan enhver af de kontraherende stater ved underretning til generalsekretæren  

 for De Forenede Nationer begære indkaldt til en konference med henblik på en  

 revision af konventionens tekst.
Generalsekretæren for De Forenede Nationer  

 giver de øvrige kontraherende stater meddelelse om denne begæring, og  

 indkalder til en revisionskonference, hvis mindst en fjerdedel af de  

 kontraherende stater har meddelt deres tilslutning til denne begæring inden  

 fire måneder efter generalsekretærens meddelelse.
 2. Hvis der indkaldes til en konference i henhold til  

 stk. 1 ovenfor, giver generalsekretæren for De Forenede Nationer alle  

 kontraherende stater meddelelse herom, og opfordrer disse til inden tre  

 måneder at fremsætte forslag, som de ønsker behandlet på konferencen.  

 Generalsekretæren tilstiller samtlige kontraherende stater en foreløbig  

 dagsorden for konferencen samt ordlyden af de fremsatte forslag, mindst tre  

 måneder før konferencens åbning.
 3. Generalsekretæren indbyder alle de i artikel 6,  

 stk. 1 nævnte lande samt lande, der er blevet parter i konventionen i medfør  

 af artikel 6, stk. 2, til at deltage i enhver konference, der indkaldes  

 ifølge denne artikel.
Artikel 14 1. En kontraherende stat kan, uafhængigt af den i  

 artikel 13 fastsatte revisionsprocedure, foreslå en eller flere ændringer af  

 bilagene til denne konvention.
Den pågældende stat skal i så fald tilstille  

 generalsekretæren for De Forenede Nationer ordlyden af forslaget.
Med henblik  

 på at opnå overensstemmelse mellem disse bilag og andre konventioner om  

 transport af farligt gods, kan generalsekretæren ligeledes forslå ændringer  

 af bilagene til denne konvention.
 2. Generalsekretæren tilstiller alle kontraherende  

 stater forslag, der er fremsat i henhold til stk. 1 ovenfor og underretter  

 ligeledes de øvrige i artikel 6, stk. 1 nævnte lande om sådanne forslag.
3. Ethvert forslag om ændring af bilagene anses for  

 vedtaget, medmindre mindst en tredjedel af de kontraherende stater, eller  

 mindst fem, hvis en tredjedel er mere end fem, skriftligt har fremsat deres  

 indvendinger mod den foreslåede ændring over for generalsekretæren senest tre  

 måneder efter at denne har udsendt forslaget.
Hvis ændringen anses for  

 vedtaget, træder den i kraft i alle de kontraherende stater efter en ny tre  

 måneders periode, dog ikke i følgende tilfælde:
 4. Generalsekretæren tilstiller så tidligt som muligt  

 alle kontraherende stater og alle de i artikel 6, stk. 1 nævnte lande enhver  

 indvending mod en foreslået ændring, der fremsættes af en kontraherende stat.
5. Hvor et forslag til ændringen af bilagene ikke  

 anses for vedtaget, men hvor mindst en kontraherende stat ud over  

 forslagsstilleren skriftligt har meddelt generalsekretæren, at den tiltræder  

 ændringsforslaget, skal alle kontraherende stater og alle de i artikel 6,  

 stk. 1 nævnte lande indkaldes til et møde, der skal afholdes senest tre  

 måneder efter udløbet af den i stk. 3 ovenfor nævnte tre måneders frist for  

 fremsættelsen af indvendinger mod ændringen.
Generalsekretæren skal til dette  

 møde ligeledes indbyde repræsentanter for - 6. Ethvert ændringsforslag, der tiltrædes af mere end  

 halvdelen af samtlige kontraherende stater på et møde, der er indkaldt i  

 henhold til stk. 5 ovenfor, træder i kraft i alle kontraherende stater efter  

 nærmere regler, der på det pågældende møde skal vedtages af flertallet af de  

 deltagende kontraherende stater.
Artikel 15 Generalsekretæren for De Forenede Nationer skal, foruden at give de i  

 artikel 13 og 14 omhandlede meddelelser, underrette de i artikel 6, stk. 1  

 nævnte lande samt lande, der er blevet parter i konventionen i medfør af  

 artikel 6, stk. 2, om - Artikel 16 1. Underskriftsprotokollen til denne konvention har  

 samme bindende virkning, gyldighed og varighed som selve konventionen og  

 betragtes som en uadskillelig bestanddel af denne.
 2. Der kan ikke tages forbehold over for denne  

 konventions bestemmelser, ud over sådanne, som er optaget i  

 underskriftsprotokollen og sådanne, som er i overensstemmelse med artikel 12.
Artikel 17 Originaleksemplaret af denne konvention deponeres efter den 15. september  

 1957 hos generalsekretæren for De Forenede Nationer, som vil oversende  

 bekræftede kopier til hver af de i artikel 6, stk. 1 omhandlede stater.
 TIL BEKRÆFTELSE HERAF har undertegnede befuldmægtigede underskrevet denne  

 konvention.
UDFÆRDIGET i Geneve, den 30. september  

 1957, i et enkelt eksemplar, selve konventionens tekst på engelsk og  

 fransk, og bilagene på fransk, idet begge tekster er autentiske.
 Det pålægges generalsekretæren for De Forenede Nationer at lade udfærdige  

 en autoriseret oversættelse af bilagene til engelsk og at vedhæfte de i  

 artikel 17 omhandlede bekræftede kopier.
Underskriftsprotokol til europæisk konvention om international transport  

 af farligt gods ad vej (ADR) Ved underskriften af den Europæiske konvention om international transport  

 af farligt gods ad vej (ADR), har undertegnede behørigt befuldmægtigede - 1. I BETRAGTNING AF, at betingelserne for transport af  

 farligt gods til og fra Det forenede kongerige Storbritannien er væsentligt  

 forskellige fra betingelserne i Bilag A til ADR, og at det ikke vil være  

 muligt i nær fremtid at ændre disse betingelser, således at de bliver i  

 overensstemmelse med ADR, UNDER HENSYN TIL, at Det forenede kongerige  

 Storbritannien har forpligtet sig til at fremkomme med et særligt supplement  

 til Bilag A i form af ændring til Bilag A med særbestemmelser for kombineret  

 sø- og vejtransport af farligt gods mellem Kontinentet og Det forenede  

 kongerige Storbritannien, BESLUTTET, at for farligt gods, der transporteres  

 efter ADR-reglerne til eller fra Det forenede kongerige Storbritannien indtil  

 ikrafttrædelsen af ovennævnte særlige supplement, skal både bestemmelserne i  

 Bilag A til ADR og Det forenede kongerige Storbritanniens forskrifter for  

 søtransport af farligt gods være overholdt; 2. TAGET TIL EFTERRETNING, at den franske repræsentant  

 har fremsat erklæring om, at regeringen for Den franske Republik forbeholder  

 sig ret til ved en fravigelse fra artikel 4, stk. 2 kun at tillade køretøjer,  

 der er i drift på en anden kontraherende stats territorium, uanset hvilken  

 dato, de er sat i drift, at udføre transport af farligt gods på fransk  

 territorum, hvis de opfylder enten betingelserne for sådanne transporter i  

 Bilag B eller de franske love og bestemmelser om vejtransport af farligt  

 gods, som er gældende for transport af de pågældende former for gods; 3. ANBEFALET, at forslag til ændringer af denne  

 konvention og dens bilag så vidt muligt, før de fremsættes i overensstemmelse  

 med artikel 13, stk. 2, gøres til genstand for en indledende drøftelse på  

 møder mellem eksperter fra de kontraherende stater og, om fornødent, de  

 øvrige i artikel 6, stk. 1 i konventionen omhandlede stater samt de i artikel  

 14, stk. 5 i konventionen omhandlede internationale organsiationer.
Fortegnelse over lande, som er tilsluttet ADR-konventionen Pr. 1. januar 1990 er følgende lande tilsluttet ADR-konventionen:
BELGIEN DANMARK D.D.R.
