En skole, der tillige er en selvejende institution, modtog beløb fra  

 private firmaer til gengæld for muligheden for at opsætte faste skilte i  

 skolens bygninger og annoncer i skolens indvielsesavis og årskrift.
Disse  

 beløb var skattefri for skolen, jf.
SEL § 3, stk. 1, nr. 5. Beløbet måtte i  

 øvrigt anses for fradragsberettigede reklameudgifter for firmaerne, jf.
LL §  

 8, stk. 1.
 Fradrag for udgifter til reklame.
 Ligningsrådet blev anmodet om forhåndsbesked om følgende:
1. Vil en skole være skattefri af beløb, som modtages fra firmaer, der til  

 gengæld får mulighed for at opsætte faste skilte i skolens bygninger og  

 annoncere i skolens'»indvielsesavis«» og årsskrift? 2. Kan  

 firmaerne fratrække ovennævnte beløb i den skattepligtige indkomst? De nærmere omstændigheder var:
Skolen er en selvejende institution, hvis formål er at uddanne  

 eksportsælgere og ledere med henblik på at støtte danske virksomheder i deres  

 afsætningsbestræbelser i udlandet.
Formålet tilstræbes opfyldt ved formidling  

 af undervisning i sprog, salgsmetoder, eksportmarkedsføring og humanistiske  

 fag, herunder historie, kultur - og samfundsforhold.
Skolen ledes af en bredt  

 sammensat bestyrelse bestående af forskellige organisationer og offentlige  

 myndigheder.
Skolens drift finansieres for 70%»s vedkommende ved tilskud  

 fra Staten, og derudover modtager skolen årligt tilskud fra forskellige  

 fonde.
På grund af trange pladsforhold i nuværende lejede lokaler har skolen  

 fået udarbejdet et prospekt- og budgetoverslag for byggeri af tidssvarende  

 bygninger.
Som hjælp til dækning af skolens øgede driftsudgifter foranlediget  

 af byggeriet og optagelse af et stigende antal elever påtænker skolen i  

 forbindelse med indvielsen af de nye bygninger at udgive en avis, hvori  

 interesserede firmaer kan annoncere.
Avisen påtænkes omdelt indlagt i en  

 lokal avis, som normalt udkommer i 40-45.000 eksemplarer.
Firmaerne tilbydes  

 desuden mulighed for opsætning af faste skilte i skolens bygninger samt  

 annoncering i op til 10 år i skolens årsskrift.
Prisen for annoncering  

 og/eller faste skilte i skolens bygninger påregnes fastsat til 10-20.000 kr.  

 dog således at større bidrag kan andrage op til 50.000 kr.
Prisfastsættelsen  

 vil ske under hen syn til værdien af annonceringen og skiltningen.  

 Ligningsrådet svarede, at skolen i medfør af selskabsskattelovens § 3, stk.  

 1, nr. 5, måtte anses for skattefri af firmaernes ydelser.
Rådet fandt  

 endvidere, at nævnte beløb måtte anses for fradragsberettigede  

 reldameudgifter for firmaerne, jf.
Ligningslovens § 8, stk. 1.
 (* 1) Afgørelsen er offentliggjort i SKAT 1988/8 side 491.
