Bekendtgørelse om ændring af bekendtgørelse om Plantedirektoratets opgaver og beføjelser § 1 I bekendtgørelse nr. 124 af 26. februar 2008 om Plantedirektoratets opgaver og beføjelser foretages følgende ændringer:
 1. § 16, stk. 1 og 2, ophæves, og i stedet indsættes:
»Afgørelser truffet af direktøren for Plantedirektoratet efter bemyndigelse ved denne bekendtgørelse, eller i medfør af § 7, kan påklages til Fødevareministeriets Klagecenter.
Afgørelser truffet af Fødevareministeriets Klagecenter kan ikke indbringes for anden administrativ myndighed.
Stk. 2. Klagefristen er 4 uger, jf. dog stk. 5. Klage skal indgives gennem Plantedirektoratet.« 2. I § 16 indsættes som stk. 4 og 5 :
 »Stk. 4. Direktøren for Plantedirektoratet kan, for så vidt angår de i § 11, stk. 1, og § 14 nævnte love og de i § 7, stk. 3, nævnte afgørelser, genoptage en sag efter, at der er indgivet klage.
Stk. 5. Fødevareministeriets Klagecenter kan inden for 6 måneder efter afgørelsen se bort fra overskridelse af klagefristen, når overskridelsen af særlige grunde er undskyldelig.« 3. § 17 ophæves.
