Meddelelser fra Søfartsstyrelsen A.  

 Arbejdsmiljø i skibe.
Kapitel II D   Kemiske  

 arbejdsmiljøpåvirkninger, 1. juli 2002 Afsnit D	Åndemiddelluft Regel  

 1	Anvendelsesområde 1	Bestemmelserne i dette afsnit finder anvendelse  

 på åndemiddelluft, der bruges ved arbejde om bord i skibe.  

 Undtaget er dog åndemiddelluft anvendt til dykning.
 2	Det påhviler redere, arbejdsgivere,  

 skibsførere, arbejdsledere og øvrige personer, der arbejder om  

 bord, at sikre, at bestemmelserne følges.
Regel 2	Definition 1	I dette afsnit forstås ved  

 åndemiddelluft, den luft en person indånder ved anvendelse af et  

 luftforsynet åndedrætsværn.
Regel 3	Åndemiddellufts  

 renhed 1	Sammensætningen af åndemiddelluft anvendt  

 ved atmosfæretryk må ikke overstige nedennævnte  

 værdier:
- 	500 ppm carbondioxid (CO2) eller  

 maksimalt den carbondioxid, der forekommer i den omgivne friske luft, - 	10 ppm carbonmonooxid (CO), - 	0,5 ppm nitrøse gasser (NO+NO2), - 	0,3 mg/m3 oliepartikler - 	500 mg/m3 vand (H20) 2	Forurening fra plast og nedbrydningprodukter af  

 plastmaterialer, støv og andre faste partikler og mikroorganismer samt  

 nedbrydnings- og affaldsprodukter fra disse skal undgås.
Regel 4	Kvaliteten af  

 åndemiddelluft 1	Temperaturen på åndemiddelluft ved det  

 luftforsynede åndedrætsværn bør ligge mellem 15°  

 C og 25°  

 C eller så vidt muligt svarende til den temperatur, som omgivelserne  

 har.
 2	Luftindtag til kompressorer, der anvendes til  

 fremstilling af åndemiddelluft, skal være således placeret,  

 at det er fri for forurening af f.eks. røg, udstødsningsgasser  

 eller skadelige dampe/aerosoler.
3	Tilførsel af åndemiddelluft skal ske  

 uden variationer i kvaliteten med hensyn til indhold og temperatur.
Der skal  

 være sikkerhed for forsyning, og at åndemidlet er egnet til  

 indånding fra fordelingssystemet ved selve udtaget.
4	Hvis anvendelsen af luftforsynet  

 åndedrætsværn medfører fysiske eller psykiske  

 belastninger som følge af arbejdets art, temperaturforhold eller  

 lignende, skal beskæftigelsen med det pågældende arbejde  

 begrænses, f.eks. ved særlige hvilepauser i det daglige arbejde  

 og indtagelse af nødvendig væske.
Arbejdet med luftforsynet  

 åndedrætsværn må for den enkelte person ikke  

 overstige 6 timer pr. dag, for unge under 18 år dog 4 timer.
5	Der skal mindst en gang årligt udføres  

 en luftanalyse ved det fjerneste udtagssted for åndemiddelluft.
Kopi af  

 analyseresultaterne skal opbevares om bord og være tilgængelig  

 for de ombordværende personer.
Analysen skal mindst omfatte stofferne  

 som nævnt i regel 3, stk. 1.
