 Med henvisning til den stærkt stigende forekomst af porcin nefropathi  

 (mugnefrose) og til den deraf følgende forlængelse af tiden til  

 laboratorieresultatet foreligger, har Organisationen Danske Slagterier  

 anmodet Veterinærdirektoratet om at tillade, at sådanne tilbageholdte  

 slagtekroppe opbevares frosset i opskåret og kartonneret stand.
 På den baggrund meddeles herved tilladelse til, at slagtekroppe, som  

 tilbageholdes med henblik på undersøgelse for ochratoxin, opskæres ved  

 3-deling og emballeres i kartoner efter nærmere aftale med den kontrollerende  

 dyrlæge, idet slagteaffaldet forudsættes kasseret.
Hver karton må kun indeholde kød fra een slagtekrop, og sammen med en af  

 skinkerne, skal pakkes den tilbageblevne nyre, der om fornødent kan anvendes  

 til kontrolundersøgelse.
Kartonerne skal forsegles med en mærkeseddel med  

 påtrykt »Tilbageholdt«, og oplysning om slagtedato,  

 leverandørnummer og slagtenummer for pågældende slagtekrop.
Der må ikke til  

 forsegling anvendes grønstribede etiketter eller iøvrigt etiketter med  

 sundhedsmærke.
 Kartonerne skal opbevares på slagtevirksomheden adskilt fra andre varer på  

 et med dyrlægen nærmere aftalt sted og således, at de kartoner, som  

 indeholder kød af samme slagtekrop holdes samlet og ordnet efter slagtedato.
 Virksomheden skal for hver slagtedag til dyrlægen aflevere en fortegnelse  

 over de slagtekroppe, som er opskåret og kartonneret med angivelse af  

 slagtedato, leverandørnummer og slagtenummer.
 De kontrollerende dyrlæger anmodes om at iværksætte den fornødne kontrol.
 Overførsel til anden virksomhed med henblik på opbevaring må kun ske med  

 tilladelse fra pågældende veterinærinspektør.
 P.V.V.
