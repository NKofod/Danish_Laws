Bekendtgørelse om ændring af bekendtgørelse om offentliggørelse af bygningsreglement 2015 (BR15) § 1 I bekendtgørelse nr. 1028 af 30. juni 2016 om offentliggørelse af bygningsreglement 2015 (BR15), som ændret ved bekendtgørelse nr. 1514 af 30. november 2016, foretages følgende ændringer:
 1. Overalt i bilag I ændres »Trafik- og Byggestyrelsen« til »Trafik-, Bygge- og Boligstyrelsen«.
 2. Bilag I, kap. 1, affattes som bilag 1 til denne bekendtgørelse.
 3. Bilag I, kap. 2.2.3.5, ophæves.
 Kap. 2.2.3.6 bliver herefter kap. 2.2.3.5.
 4. Vejledningsteksten til bilag I, kap. 2.2.3.5, ophæves.
 5. I vejledningsteksten til bilag I, kap. 2.2.3.6, stk. 1, som bliver kap. 2.2.3.5, stk. 1, ændres »(2.2.3.6, stk. 1)« til: »(2.2.3.5, stk. 1)«.
 6. I vejledningsteksten til bilag I, kap. 2.2.3.6, stk. 2, som bliver kap. 2.2.3.5, stk. 2, ændres »(2.2.3.6, stk. 2)« til: »(2.2.3.5, stk. 2)«.
 7. I bilag I, kap. 2.4.3, indsættes efter stk. 1 som nyt stykke:
»Stk. 2. Ved arealer til opbevaring af affald i tilknytning til bygningen skal der være adgangsforhold, der sikrer, at brugerne direkte og ved egen hjælp kan komme ind til arealerne og anvende funktionerne.« Stk. 2-5 bliver herefter stk. 3-6.
 8. Som vejledningstekst til bilag I, kap. 2.4.3, stk. 2, indsættes:
»(2.4.3, stk. 2) Der henvises til kap. 8.7, stk. 6.« 9. I vejledningsteksten til bilag I, kap. 2.4.3, stk. 2, som bliver stk. 3, ændres »(2.4.3, stk. 2)« til: »(2.4.3, stk. 3)«.
 10. I vejledningsteksten til bilag I, kap. 2.4.3, stk. 3, som bliver stk. 4, ændres »(2.4.3, stk. 3)« til: »(2.4.3, stk. 4)«.
 11. I vejledningsteksten til bilag I, kap. 2.4.3, stk. 4, som bliver stk. 5, ændres »(2.4.3, stk. 4)« til: »(2.4.3, stk. 5)«.
 12. I vejledningsteksten til bilag I, kap. 2.4.3, stk. 5, som bliver stk. 6, ændres »(2.4.3, stk. 5)« til: »(2.4.3, stk. 6)«.
 13. I bilag I, kap. 3.2.1, indsættes efter stk. 2 som nyt stykke:
»Stk. 3. For fritliggende enfamiliehuse er der alene krav om forberedelse til niveaufri adgang ved en af bygningens yderdøre i stueetagen, jf. kap. 3.2.1, stk. 2.« Stk. 3 og 4 bliver herefter stk. 4 og 5.
 14. I vejledningsteksten til bilag I, kap. 3.2.1, stk. 3, som bliver stk. 4, ændres »(3.2.1, stk. 3)« til: »(3.2.1, stk. 4)«.
 15. I vejledningsteksten til bilag I, kap. 3.2.1, stk. 4, som bliver stk. 5, ændres »(3.2.1, stk. 4)« til: »(3.2.1, stk. 5)«.
 16. I bilag I, kap. 3.2.2, indsættes efter stk. 6 som nyt stykke:
»Stk. 7. Ombygninger og mindre tilbygninger til eksisterende boligbebyggelse er ikke omfattet af krav om etablering af elevator, jf. kap. 3.2.2, stk. 5 og 6.« 17. Som vejledningstekst til bilag I, kap. 3.2.2, stk. 7, indsættes:
»(3.2.2, stk. 7) Ombygninger i eksisterende boligbyggeri omfatter f.eks. inddragelse af en eksisterende tagetage til bolig.
Mindre tilbygninger omfatter f.eks. etablering af tårne til bade- og wc-rum, køkkener mv. i tilknytning til eksisterende boliger, og tilbygning af 1 etage til boligformål ovenpå eksisterende boligbebyggelse.« 18. Bilag I, kap. 3.3.1, stk. 2, affattes således:
»Stk. 2. En bolig skal udover et eller flere beboelsesrum have køkken og bade- og wc-rum.« 19. Som vejledningstekst til bilag I, kap. 3.3.1, stk. 2, indsættes:
»(3.3.1, stk. 2) Kollegie-, ungdoms- og institutionsboliger og lignende kan f.eks. indrettes med flere værelser, hvor flere beboere er fælles om køkken-, bade- og wc-faciliteter.
Indretning af de fælles faciliteter skal ske under hensyn til antallet af beboere i boligen.« 20. Bilag I, kap. 3.3.1, stk. 4, affattes således:
»Stk. 4. I tilknytning til etageboliger og sammenbyggede enfamiliehuse skal der etableres et tilstrækkeligt og aflukket areal til opbevaring af større brugsgenstande, f.eks. cykler, barnevogne, rollatorer.« 21. Vejledningsteksten til bilag I, kap. 3.3.1, stk. 4, ophæves.
 22. I bilag I, kap. 3.3.1, indsættes efter stk. 4 som nyt stykke:
»Stk. 5. I eller i tilknytning til etageboliger og sammenbyggede enfamiliehuse skal der under hensyn til indeklimaet etableres faciliteter til vask og tørring af tøj.« Stk. 5-8 bliver herefter stk. 6-9.
 23. I vejledningsteksten til bilag I, kap. 3.3.1, stk. 5, som bliver stk. 6, ændres »(3.3.1, stk. 5)« til: »(3.3.1, stk. 6)«.
 24. I vejledningsteksten til bilag I, kap. 3.3.1, stk. 6, som bliver stk. 7, ændres »(3.3.1, stk. 6)« til: »(3.3.1, stk. 7)«.
 25. I vejledningsteksten til bilag I, kap. 3.3.1, stk. 7, som bliver stk. 8, ændres »(3.3.1, stk. 7)« til: »(3.3.1, stk. 8)«.
 26. I vejledningsteksten til bilag I, kap. 3.3.1, stk. 8, som bliver stk. 9, ændres »(3.3.1, stk. 8)« til: »(3.3.1, stk. 9)«.
 27. Vejledningsteksten til bilag I, kap. 3.3.2, stk. 1, affattes således:
»(3.3.2, stk. 1) Kravet kan opfyldes med en fri afstand ud for installationer som håndvask og wc på mindst 1,1 m.
En større fri afstand øger komfort og brugervenlighed.« 28. Bilag I, kap. 3.5, stk. 1, affattes således:
»Stk. 1. Brugerbetjente anlæg, såsom indkast til affaldssystemer, IT-standere, betalings- og selvbetjeningsautomater og lignende anlæg med publikumsrettede servicefunktioner, skal opsættes, så de kan benyttes af mennesker, hvis funktionsevne er nedsat.« 29. Bilag I, kap. 6.3.1.3, stk. 1, affattes således:
 »Stk. 1. Opholdsrum i daginstitutioner skal ventileres med et ventilationsanlæg, der omfatter såvel indblæsning som udsugning og varmegenvinding der forvarmer indblæsningsluften.
Indblæsningen med udeluft og udsugningen skal mindst være 3 l/s pr. barn og mindst 5 l/s pr. voksen, samt 0,35 l/s pr. m² etageareal.
Samtidig skal det sikres, at CO2-indholdet i indeluften ikke overstiger 1.000 ppm for de dimensionerende forhold.
Hvis der benyttes ventilationsanlæg med behovsstyret ventilation, kan der afviges fra de angivne luftmængder, når der er reduceret behov.
Dog må ventilationen i brugstiden ikke være mindre end 0,35 l/s pr. m² etageareal.« 30. Vejledningsteksten til bilag I, kap. 6.3.1.3, stk. 1, affattes således:
 »(6.3.1.3, stk. 1) Det gælder f.eks. for institutioner for pasning af børn som vuggestuer, børnehaver, skolefritidsordninger, fritidshjem, dagcentre og andre institutioner med lignende formål.
Ventilationsraten for opholdsrummene er ikke i sig selv tilstrækkelig til under alle forhold at sikre, at CO2-indholdet i indeluften ikke overstiger 1.000 ppm.
Derfor bør ventilationsanlæg indrettes med variabel ydelse afhængigt af belastningen, så luftskiftet er højere i de rum, hvor belastningen er størst og mindre i rum, hvor der er mindre behov.
Ventilationsraten for bygningen er specificeret under den forudsætning, at der anvendes lavforurenende byggematerialer.
Ved lavforurenende byggematerialer forstås byggematerialer, der er omfattet af Dansk Indeklima Mærkning samt materialer, der opfylder betingelserne for at blive mærket efter ordningen.
Bestemmelsen skal ses i sammenhæng med kap. 3.4.2, stk. 2. Det indgående gulvareal er etagearealet.« 31. Bilag I, kap. 6.3.1.3, stk. 2, affattes således:
 »Stk. 2. Undervisningsrum i skoler og lignende skal ventileres med et ventilationsanlæg, der omfatter såvel indblæsning som udsugning og varmegenvinding med forvarmning af indblæsningsluften.
Indblæsningen med udeluft og udsugningen i normalklasserum skal være mindst 5 l/s pr. person, samt 0,35 l/s pr. m² etageareal.
Samtidig skal det sikres, at CO2-indholdet i indeluften ikke overstiger 1.000 ppm for de dimensionerende forhold.
Hvis der benyttes ventilationsanlæg med behovsstyret ventilation, kan der afviges fra de angivne luftmængder, når der er reduceret behov.
Dog må ventilationen i brugstiden ikke være mindre end 0,35 l/s pr. m² etageareal.
Ved benyttelse af særlige byggetekniske tiltag, som f.eks. større rumvoluminer pr. person, brug af flere udluftningsmuligheder, herunder muligheder for tværventilation, kan kravet om mekanisk ventilation fraviges under forudsætning af, at der kan opretholdes et sundhedsmæssigt tilfredsstillende indeklima.« 32. Vejledningsteksten til bilag I, kap. 6.3.1.3, stk. 2, affattes således:
»(6.3.1.3, stk. 2) Ventilationsraten for normalklasserummene er ikke i sig selv tilstrækkelig til under alle forhold at sikre, at CO2-indholdet i indeluften ikke overstiger 1.000 ppm.
Derfor bør ventilationsanlæg indrettes med variabel ydelse afhængigt af belastningen, så luftskiftet er højere i de rum, hvor belastningen er størst og mindre i rum, hvor der er mindre behov.
Ventilationsraten for bygningen er specificeret under den forudsætning, at der anvendes lavforurenende byggematerialer.
Ved lavforurenende byggematerialer forstås byggematerialer, der er omfattet af Dansk Indeklima Mærkning samt materialer, der opfylder betingelserne for at blive mærket efter ordningen.
Bestemmelsen skal ses i sammenhæng med kap. 3.4.2, stk. 2. Det indgående areal er etagearealet.« 33. I bilag I, kap. 6.5.3, indsættes efter stk. 6 som nyt stykke:
»Stk. 7. Der skal gennemføres en funktionsafprøvning af belysningsanlægget før ibrugtagning.
Funktionsafprøvningen skal påvise, at belysningsanlægget overholder bygningsreglementets krav til belysningsniveau, samt at dagslysstyring, bevægelsesmeldere og zoneopdeling fungerer efter hensigten.
Dokumentation af funktionsafprøvningen skal indsendes til kommunen senest ved færdigmelding.« 34. Som vejledningstekst til bilag I, kap. 6.5.3, stk. 7, indsættes:
»(6.5.3, stk. 7) Der henvises til Trafik-, Bygge- og Boligstyrelsens vejledning om funktionsafprøvning.« 35. Vejledningsteksten til bilag I, kap. 7.3.3, stk. 1, affattes således:
»(7.3.3, stk. 1) Varmetabsrammen omfatter i denne sammenhæng kun tilbygningen.« 36. I bilag I, kap. 7.3.3, indsættes efter stk. 1 som nye stykker:
»Stk. 2.  50 pct. af det tidligere varmetab gennem den dækkede del af den eksisterende bygning medregnes i varmetabsrammen.
Dette gælder ikke for tagboliger.
Stk. 3. Vinduer kan i varmetabsrammen indregnes som de reelle vinduer eller vinduer med U-værdi på 1,2 W/m²K.
Vinduer, ovenlys, glasydervægge og glastage skal beregnes som angivet i bilag 6.« 37. Bilag I, kap. 7.5, affattes som bilag 2 til denne bekendtgørelse.
 38. I bilag I, kap. 8.2, indsættes efter stk. 4 som nyt stykke:
»Stk. 5. Der skal gennemføres en funktionsafprøvning af varme- og køleanlæg før ibrugtagning.
Funktionsafprøvningen skal påvise, at varme- og køleanlæggene overholder bygningsreglementets krav til indregulering og styring.
Dokumentation af funktionsafprøvningen skal indsendes til kommunen senest ved færdigmelding.« 39. Som vejledningstekst til bilag I, kap. 8.2, stk. 5, indsættes:
»(8.2, stk. 5) Der henvises til Trafik-, Bygge- og Boligstyrelsens vejledning om funktionsafprøvning.« 40. I bilag, kap. 8.3, indsættes efter stk. 16 som nyt stykke:
»Stk. 17. Der skal gennemføres en funktionsafprøvning af ventilationsanlægget før ibrugtagning.
Funktionsafprøvningen skal påvise, at ventilationsanlægget overholder bygningsreglementets krav til specifikt elforbrug til lufttransport, luftmængder, samt at evt. behovsstyring fungerer efter hensigten.
Funktionsafprøvningen skal desuden påvise, at ventilationsanlægget overholder kravene beskrevet i DS 428. Dokumentation af funktionsafprøvningen skal indsendes til kommunen senest ved færdigmelding.« 41. Som vejledningstekst til bilag I, kap. 8.3, stk. 17, indsættes:
»(8.3, stk. 17) Der henvises til Trafik-, Bygge- og Boligstyrelsens vejledning om funktionsafprøvning.« 42. Bilag I, kap. 8.5.1.4, stk. 6, affattes således:
»Stk. 6. Kedler til fyring med kul, koks, biobrændsel og biomasse skal mindst 1) opfylde kravene til virkningsgrad for kedelklasse 5 i DS/EN 303-5 Centralvarmekedler til fast brændsel, manuelt eller automatisk fyrede med en nominel varmeeffekt på op til 500 kW, Terminologi, krav, prøvning og mærkning, og 2) udføres med et sikkerhedsniveau svarende til DS/EN 303-5 Centralvarmekedler til fast brændsel, manuelt eller automatisk fyrede med en nominel varmeeffekt på op til 500 kW, Terminologi, krav, prøvning og mærkning.« 43. Vejledningsteksten til bilag I, kap. 8.5.1.4, stk. 6, affattes således:
»(8.5.1.4, stk. 6) Det er en forudsætning, at kedel og brænder er afprøvet sammen.
Andre løst udskiftelige brændere kan således ikke anvendes.
Miljøministeriet har emissionskrav til en række biobrændselsfyrede anlæg.« 44. Bilag I, kap. 8.7, stk. 6, affattes således:
 »Stk. 6. Bygninger eller bygningers udenoms arealer skal indrettes på en sådan måde, at det er muligt for brugerne af bygningen at bortskaffe husholdningsaffald fra de enkelte enheder i bygningen eller på terræn i umiddelbar nærhed af bygningens hovedindgange.
Design, udførelse, drift og vedligehold af affaldssystemer skal ske under hensyn til, 1) at der ikke opstår risiko for personers sundhed 2) at der ikke opstår komfortmæssige gener, f.eks. lugtgener 3) at det er muligt at foretage kildesortering 4) at der ikke sker unødigt forbrug af energi« 45. Vejledningsteksten til bilag I, kap. 8.7, stk. 6, affattes således:
»(8.7, stk. 6) For tilgængelig indretning for mennesker med handicap, herunder opbevaringsarealer og indkast til affaldssystemer, henvises til kapitel 2.4.3, stk. 2, og kapitel 3.5, stk. 1.« 46. I Bilag I, kap. 8.7, indsættes efter stk. 6 som nyt stykke:
»Stk. 7. Husholdningsaffald skal kunne opbevares sundhedsmæssigt forsvarligt i bygningen eller på grunden, til det afhentes.« Stk. 7-8 bliver herefter stk. 8-9.
 47. I vejledningsteksten til bilag I, kap. 8.7, stk. 7, som bliver stk. 8, ændres »(8.7, stk. 7)« til: »(8.7, stk. 8)«.
 48. I bilag, kap. 8.8, indsættes efter stk. 7 som nyt stykke:
»Stk. 8. Der skal gennemføres en funktionsafprøvning af elevatorers energiforbrug før ibrugtagning.
Dokumentation af funktionsafprøvningen skal indsendes til kommunen senest ved færdigmelding.« 49. Som vejledningstekst til bilag I, kap. 8.8, stk. 8, indsættes:
»(8.8, stk. 8) Der henvises til Trafik-, Bygge- og Boligstyrelsens vejledning om funktionsafprøvning.« 50. I bilag 1, B. 1.1.3, stk. 3, udgår »- Små bygninger med en grundflade på indtil 10 m².« 51. Vejledningsteksten til bilag 1, B. 1.1.3, stk. 3, affattes således:
 »(B. 1.1.3, stk. 3) Om sikringsrum og offentlige beskyttelsesrum henvises til lov om beskyttelsesrum, reglement for indretning af sikringsrum og murgennembrydninger samt reglement for projektering og opførelse af offentlige beskyttelsesrum.
Til gulvet i hemse medregnes kun det areal, der i et vandret plan 1,5 m over færdigt gulv ligger inden for planets skæring med tagbeklædningens udvendige side.
Der kan indrettes 2 eller flere hemse med et areal på 4,5 m², men hvis de ikke skal medregnes i etagearealet, er det en betingelse, at de ikke er internt forbundne, herunder at adgang til hemsene foregår separat.« § 2 Stk. 1. Bekendtgørelsen træder i kraft d. 1. juli 2017.
Stk. 2. Bekendtgørelsen finder anvendelse ved ansøgninger om byggetilladelse, som indsendes efter bekendtgørelsens ikrafttræden.
Hvis byggearbejdet ikke kræver tilladelse, skal bekendtgørelsen overholdes ved byggearbejder, der påbegyndes efter bekendtgørelsens ikrafttræden.
