Et procelænsfirma markedsførte sine produkter, der var designet i  

 Danmark men produceret i udlandet, under betegnelsen »Dansk  

 Design«.
Forbrugerombudsmanden udtalte, at uanset betegnelsen  

 »Dansk Design« isoleret set var korrekt, var den vildledende jfr.
markedsføringslovens § 2, stk. 1, idet den almindelige forbruger ville  

 kunne opfatte angivelsen som udtryk for, at porcelænet også var fremstillet i  

 Danmark, og henstillede at betegnelsen skulle tilføjes »importeret«  

 sat med samme typer.
Firmaet efterkom Ombudsmandens henstilling med  

 undtagelse af et stel, hvor man gjorde gældende, at stellets særpræg gjorde,  

 at det med rette kunne betegnes »Danish Design« og lanceres med  

 Dannebog på emballagen.
Forbrugerombudsmanden fastholdt sin tidligere  

 udtalelse og gjorde samtidig opmærksom på, at emballagen var i strid med  

 markedsføringslovens § 11, der forbyder anvendelse af Dannebrog på varer  

 produceret i udlandet.
Forbrugerombudsmanden fik i 1991 forelagt en sag, hvor  

 et satelitanlæg blev markedsført som danskproduceret, uanset dele heraf var  

 fabrikeret i udlandet.
 Forbrugerombudsmanden fandt, at der forelå en overtrædelse af  

 markedsføringslovens § 2, stk. 1 og foranledigede tiltalerejsning.
Under retssagen oplyste fabrikanten, at produktet kunne opnå dansk  

 oprindelsescertifikat fra Toldvæsenet i henhold til EF-lovgivningen.
På den  

 baggrund frafaldt anklagemyndigheden tiltalen efter anbefaling fra  

 Forbrugerombudsmanden.
Ved vurderingen af lignende sager vil et af de  

 afgørende momenter herefter være, hvorvidt produktet i henhold til  

 toldlovgivningen vil kunne opnå dansk oprindelsescertifikat.
2.9. Brug af betegnelsen »Dansk Design« og mærkning med  

 oprindelsesland 1. I FO's beretning 1985 var omtalt en sag om et porcelænsfirma, der  

 markedsførte sine produkter under betegnelsen »Dansk Design«,  

 uagtet porcelænet var produceret i udlandet.
FO fandt, at en betegnelse som  

 »Dansk Design« og lignende, omend den isoleret måtte anses for  

 korrekt, for så vidt som porcelænet var formgivet på dansk tegnestue, var  

 egnet til at vildlede, jfr. markedsføringslovens § 2, stk. 1, da den  

 almindelige forbruger ville kunne opfatte angivelsen »Dansk Design«  

 som udtryk for, at porcelænet også var fremstillet i Danmark, og at hele  

 produktet som sådan var dansk arbejde.
Ved 1985-beretningsperiodens udløb var  

 sagen endnu ikke afsluttet, og i løbet af 1986 har FO fortsat forhandlingerne  

 med det på- gældende firma.
Disse har resulteret i, at firmaet erklærede sig  

 indforstået med, at den af FO tidligere afgivne henstilling om, at der i  

 forbindelse med brugen af betegnelsen »Dansk Design« skulle  

 tilføjes »importeret«, var afgivet under forudsætning af, at begge  

 betegnelser blev sat med lige store typer.
Herved undgik man, at betegnelsen  

 »importeret« blev sat med så små typer, at der var risiko for, at  

 forbrugeren overså angivelsen.
Firmaet indrettede herefter sin markedsføring  

 af porcelænsstel ud fra ovennævnte retningslinier med undtagelse af et enkelt  

 stel, hvor firmaet fandt, at stellets særpræg var domineret af en så markant  

 dekor, at det med rette kunne kaldes »Danish Design« og lanceres  

 med dannebrogsflag på en del af emballagen, uagtet at stellet blev produceret  

 i udlandet.
Også for dette stels ved- kommende fandt FO, at markedsføringen  

 burde angive, at stellet var importeret, således at forbrugeren ikke blev  

 vildledt til at tro, at stellet var rent dansk arbejde.
Med i sine  

 overvejelser omkring dette spørgsmål havde FO, hvorvidt selve angivelsen  

 »Danish Design« var betinget af et krav om, at såvel dekor som  

 formgivning i al væsentlighed var tegnet af danske designere samt, hvorvidt  

 der skulle være tale om kvalitetsporcelæn.
Endelig gjorde FO firmaet  

 opmærksom på, at stellets emballage var i strid med markedsføringslovens §  

 11, der bl.a. forbyder anvendelsen af det danske flag på varer produceret i  

 udlandet.
Da firmaet ikke umiddelbart ville følge FO's henstilling, fandt FO,  

 at de i sagen rejste spørgsmål mere hensigtsmæssigt burde afgøres af en  

 domstol, hvorfor sagen ved beretningsperiodens udløb beroede hos politiet med  

 henblik på eventuel tiltalerejsning for overtrædelse af markedsføringslovens  

 § 2, stk. 1 samt § 11. Udover denne fortsat verserende sag har 1986 vist en  

 tendens til stigning i antallet af sager vedrørende mærkning med oprindelses-  

 land.
Sagerne er ved forhandling alle blevet løst til FO's til- fredshed, og  

 her skal kun kort nævnes et udvalg af de forelagte sager.
2. I en sag modtog FO en henvendelse fra Cykelhandlernes Central- forening  

 vedrørende et familiemarkeds reklamering med danske cykler.
Cyklerne, der  

 også blev udbudt til salg i et stormagasin, var i stelnummeret mærket med et  

 W og forsynet med firmaets eget mærke med farver og udformning, som kunne  

 forveksles med Danne- brog.
Mærkningen med W kendetegnede ifølge  

 Centralforeningen, at det pågældende cykelstel var importeret, jfr. lov om  

 mærkning af cykelstel m.v. af 23. marts 1948. Efter forhandling med  

 familiemarkedet og stormagasinet meddelte disse, at de ikke længere ville  

 annoncere med »danske cykler«.
Fra cykelleverandørernes side  

 meddeltes det, at man ville forholde sig som det forlangtes og var praksis  

 blandt andre cykelgrossister og importører i Danmark.
Endvidere ville man  

 ændre sit firmanavns farver, så forveksling med Dannebrog ikke kunne ske.
På  

 denne baggrund afsluttedes sagen.
3. En forhandler af campingvogne klagede til FO over et konkurrerende  

 firmas reklamemateriale for en salgsvogn, idet brochuren ikke umiddelbart gav  

 det indtryk, at vognen var fremstillet i DDR.
FO indledte forhandlinger med  

 det pågældende firma, og disse resulterede i, at firmaet på salgsbrochuren i  

 forbindelse med overskriften tilføjede: »Kvalitetsprodukt fra DDR«.
4. Af tekstilindustrien blev FO gjort opmærksom på, at et jysk væveri  

 markedsførte 2 sæt sengelinned med Dannebrog og teksten »Dansk  

 Design« på pakningen, uagtet at linnedet var produceret i Pakistan.
På  

 foranledning af FO's henvendelse meddelte væveriet via deres advokat, at man  

 ville ophøre med at få påtrykt dannebrogsflaget på indpakningen, og i øvrigt  

 var villig til at indrette sig efter kravet i markedsføringen.
5. Fra tekstilindustrien modtog FO endvidere en sag, der vedrørte et  

 supermarkeds markedsføring af diverse børnetøj, herunder poloshirts, hvor  

 tøjet kun havde påsat et mærke, der oplyste om børnetøjsseriens navn samt  

 fibersammensætning og vaskeanvisning, men ikke hvor tøjet var fremstillet.  

 Ifølge tekstilindustrien var det ikke fremstillet i Danmark og burde derfor  

 rettelig mærkes med oprindelsesland eller »importeret«.  

 Supermarkedet oplyste, at de omtalte poloshirts for halvdelens vedkommende  

 var produceret i Danmark, men den anden halvdel var importeret, og at de  

 uden- landske leverandører påsyede labels med »Import«, hvorfor FO  

 på dette grundlag afsluttede sagen. 2 måneder senere var FO dog nødsaget til  

 på ny at rette en skærpet henvendelse til supermarkedet, idet  

 tekstilindustrien oplyste, at der fortsat blev solgt poloshirts uden korrekt  

 mærkning.
Supermarkedet meddelte, at man for at undgå yderligere fejl nu  

 havde iværksat en produktion af klæbemærker med teksten  

 »Importeret«, således at disse ville blive påklæbet de  

 beklædningsgenstande, der ikke tidligere havde været mærket hermed.
Endvidere  

 ville man indføre ekstra kontrol fremover, således at lignende fejlmærkninger  

 ikke ville kunne ske.
På denne baggrund meddelte FO supermarkedet, at han  

 efter omstændighederne ikke ville foretage videre.
 (* 1) Offentliggjort i Forbrugerombudsmandens Årsberetning 1986, side 22.
