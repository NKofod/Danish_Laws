 (Til de skattelignende myndigheder).
 Hermed udsendes eksemplarer af finansministeriets bekendtgørelse af 20.  

 april 1972 om skattemæssig godkendelse af sociale fonds.
 § 1.  Ved bestemmelsen i § 52 i lov nr. 310 af 9. juni  

 1971 om beskatningen af pensionsordninger m.v. er der med virkning fra 1.  

 januar 1972 indført nye regler for arbejdsgiveres fradragsret for bidrag til  

 hjælpe- og understøttelsesfonds, og ved § 14F i ligningsloven som indføjet  

 ved lov nr. 279 af 9. juni 1971 er der med virkning fra indkomståret 1972  

 givet nye regler for arbejdsgiveres bidrag til sociale fonds uden  

 pensionslignende formål.
 Godkendelse af vedtægter.
§ 2.  Arbejdsgiverens fradragsret for bidrag til fonds  

 efter pensionsbeskatningslovens § 52 og ligningslovens § 14F er betinget af,  

 at fondens vedtægter er godkendt af finansministeren (ligningsdirektoratet).  

 Om alle godkendelser af sådanne fonds vil der tilgå meddelelse til  

 amtsskatteinspektoratet (amtligningsinspektoratet) på det sted, hvor  

 arbejdsgiveren har bopæl, tilligemed en genpart af de godkendte vedtægter for  

 fonden.
For så vidt angår arbejdsgivere med bopæl i København, Frederiksberg  

 eller Gentofte kommune, vil meddelelsen tilgå vedkommende skattedirektorat.
 Stk. 2.  I forbindelse med godkendelse vil det blive  

 pålagt fondsbestyrelsen årligt at indsende driftsregnskab og status for  

 fonden til amtsskatteinspektoratet (amtsligningsinspektoratet) eller  

 skattedirektoratet på fondens hjemsted.
 § 3.  Fonds til fordel for ansatte i indkøbs-,  

 produktions- og salgsforeninger som nævnt i selskabsskattelovens § 1, stk. 1,  

 nr. 3a og nr. 4, vil ikke blive godkendt efter ligningslovens § 14F eller  

 pensionsbeskatningslovens § 52; men foreningerne kan ved at yde bidrag til en  

 social fond, der er skattemæssigt selvstændig i forhold til foreningen,  

 formindske formuen med deraf følgende nedsættelse af indkomstskatten.
 Stk. 2.  Hvis en produktions- eller salgsforening som  

 nævnt i stk. 1 driver detailsalg, jfr. selskabsskattelovens § 15, stk. 5, vil  

 en fond oprettet til fordel for ansatte, der er beskæftiget i  

 detailsalgsvirksomheden, dog eventuelt kunne godkendes efter ligningslovens §  

 14F eller pensionsbeskatningslovens § 52 med den virkning, at bidrag til  

 fonden under de i lovbestemmelserne anførte betingelser kan fratrækkes ved  

 opgørelsen efter selskabsskattelovens § 8, stk. 1, af den skattepligtige  

 indkomst.
 Fondskapitalens størrelse.
§ 4.  Bidragene kan kun fradrages i det omfang, de  

 ikke medfører, at kapitaler, der tilhører fonds godkendt efter  

 pensionsbeskatningslovens § 52, ligningslovens § 14F og  

 renteforsikringslovens § 21, tilsammen overstiger halvdelen eller den af  

 finansministeren (ligningsdirektoratet) fastsatte højere andel af  

 arbejdsgiverens lønudgifter i det senest afsluttede indkomstår.
Hvis fonden  

 eller fondene kun vedrører nogle af arbejdstagerne i virksomheden, kommer kun  

 den hertil svarende del af lønudgifterne i betragtning.
 Stk. 2.  Fradrag kan derfor kun indrømmes, hvis  

 arbejdsgiveren oplyser og om fornødent dokumenterer:
 Løbende ydelser.
§ 5.  Reglerne i ligningslovens § 14, stk. 2, om  

 fradragsret for løbende ydelser finder fra og med indkomståret 1972 ikke  

 anvendelse på ydelser til sociale fonds, det vil sige fonds med de i  

 pensionsbeskatningslovens § 52 eller ligningslovens § 14F angivne formål.
For  

 sådanne fonds gælder alene reglerne i pensionsbeskatningslovens § 52 og  

 ligningslovens § 14F.
 Bidrag i form af gældsforpligtelse.
§ 6.  Bidrag til fonds, der er godkendt efter  

 ligningslovens § 14F, kan ydes derved, at arbejdsgiveren påtager sig en  

 gældsforpligtelse over for fonden.
I så tilfælde gives dog kun fradrag for  

 fordringens kursværdi ved stiftelsen.
Stk. 2.  Kursfastsættelsen af sådanne fordringer må ske  

 efter en vurdering af samtlige vilkår for gældsforholdet, og arbejdsgiveren må derfor indsende genpart af  

 gældsbrevet til ligningsmyndigheden, når fradrag begæres for sådanne bidrag.  

 Bidrag i form af fordringer, der ikke er sikrede, og som forfalder til  

 betaling mere end 15 år efter stiftelsen, bør normalt ikke godkendes som  

 fradragsberettigede.
 § 7.  Det er en betingelse for arbejdsgiverens  

 fradragsret for bidrag som nævnt i § 6, stk. 1, at virksomhedens aktiver  

 overstiger passiverne med mindst 20 pct. i den senest inden  

 ydelsestidspunktet opgjorte skattepligtige formue, for aktieselskaber m.v. i  

 selskabets status ved udgangen af det senest inden ydelsestidspunktet  

 afsluttede regnskabsår opgjort efter reglerne i statsskattelovens §§ 12-14.  

 Som dokumentation for, at denne betingelse er opfyldt, bør  

 ligningsmyndigheden i almindelighed kræve erklæring herom fra en  

 statsautoriseret eller registreret revisor.
 Fonds godkendt efter de tidligere regler.
 § 8.  Der kan ikke opnås fradragsret for bidrag til  

 fonds, som er godkendt efter renteforsikringslovens § 21, eller fonds,  

 hvortil bidrag har kunnet ydes med fradragsret i henhold til ligningslovens §  

 14, stk. 2, medmindre fondene godkendes enten efter pensionsbeskatningslovens  

 § 52 eller efter ligningslovens § 14F.
 Stk. 2.  De pligter, der er fastsat i vedtægterne for  

 sådanne fonds, med hensyn til at indsende regnskaber og fortegnelser over  

 udbetalte understøttelser samt forslag til vedtægtsændringer og beslutninger  

 om opløsning gælder fortsat, indtil fonden opløses.
 Skattedepartementet, den 4. maj 1972.
Hans P.
Gøtrik.
 /Henning Jensen.
