I medfør af § 36, stk. 6, i lov nr. 509 af 30. juni 1993 om folkeskolen fastsættes:
 § 1.  En elev har krav på at blive optaget i en  

 folkeskole i en anden kommune end bopælskommunen, hvis afstanden fra hjemmet  

 til den ønskede skole er betydelig kortere end afstanden til distriktsskolen  

 eller den nærmeste skole i bopælskommunen, som eleven ville kunne optages på.  

 Det er en forudsætning, at den ønskede skole erklærer sig villig til at  

 optage eleven, og det kan ske inden for de overordnede økonomiske  

 retningslinier, kommunalbestyrelsen har fastsat.
 Stk. 2.  Bestemmelsen i stk. 1 finder anvendelse på de  

 tilfælde, hvor afstanden fra hjemmet til den ønskede skole i nabokommunen er  

 mindst 9 km kortere end afstanden fra hjemmet til distriktsskolen eller den  

 nærmeste skole i bopælskommunen.
§ 2.  En elev har krav på at forblive i en folkeskole  

 i en anden kommune end bopælskommunen, hvis den pågældende elev ønsker at  

 undgå et skoleskift i tilfælde af flytning til en anden kommune.
Det er en  

 forudsætning, at elevens forbliven på skolen ikke medfører oprettelse af en  

 ekstra klasse.
§ 3.  Når en elev er optaget eller forblevet i en  

 folkeskole i en anden kommune end bopælskommunen, overtager denne skole  

 distriktsskolens rolle.
Flytning til en anden skole, herunder også den  

 oprindelige distriktsskole må derefter ske efter reglerne i folkeskolelovens  

 § 36 om skoleskift.
§ 4.  Hvis der ikke indgås en aftale mellem kommunerne  

 om bopælskommunens betaling til skolekommunen for børn, der er optaget i  

 folkeskolen uden for bopælskommunen, fastsættes størrelsen af det beløb, der  

 skal refunderes, til bopælskommunens gennemsnitlige udgift pr.  

 folkeskoleelev, dog højst et beløb svarende til skolekommunens tilsvarende  

 udgifter.
En eventuel aftale kan omfatte betaling for optagelse i en  

 skolefritidsordning.
 Stk. 2.  Bopælskommunens betalingsforpligtelse udløses  

 for elever, der den 5. september i et givet skoleår er optaget eller  

 forblevet i en folkeskole i en anden kommune end bopælskommunen i medfør af  

 §§ 1 og 2. Betalingsforpligtelsen gælder for hele skoleåret.
 § 5.  Bekendtgørelsen træder i kraft den 1. august  

 1993.
