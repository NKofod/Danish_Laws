Varemærket Den Lille Fabrik s  

 (figurmærke) fundet forvekslelig med varemærket DEN GAMLE  

 FABRIK År 1997, den 22. april afsagde  

 Patentankenævnet (Hans Chr.
Thomsen, Gulmann, Mikkelsen) følgende KENDELSE i sagen j.nr.
V 28/95:	Klage fra Beauvais Industri A/S Tåstrup v/Plougmann, Vingtoft & Partners over Patentdirektoratets afgørelse af 2. marts 1995 vedrørende varemærkeregistrering nr.
VR 7176 1993 for Svansø Import A/S, Nyborg, v/Advokaterne i Toldkammeret, Odense.
 Den 30. juli 1993 indleverede Svansø Import A/S,  

 Nyborg, en ansøgning om registrering af varemærket Den Lille  

 Fabrik's (figurmærke) for alle varer i klasserne 29-30 og 32.
 Varemærket blev registreret den 8. oktober 1993.
 Den 10. november 1993 blev registreringen offentliggjort i  

 Dansk Varemærketidende.
 Ved skrivelse af 10. januar 1994 nedlagde klageren, Den  

 Gamle Fabrik A/S, i medfør af varemærkelovens ? 23 indsigelse mod registreringens gyldighed.
 Som begrundelse for indsigelsen anførtes:
 "....Indsigelsen nedlægges under henvisning til  

 Varemærkelovens ? 15, idet  

 det bekendtgjorte mærke er forveksleligt med indsigers tidligere  

 registreringer af varemærker indeholdende betegnelsen DEN GAMLE FABRIK,  

 henholdsvis FRA DEN GAMLE FABRIK, bl.a. som registreret under V.R. 2183-1986,  

 V.R. 7437-1989, V.R. 11.654-1992, V.R. 11.655 1992 og V.R. 5954-1993, jf.  

 vedlagte kopier.
Dertil kommer, at varemærket DEN GAMLE FABRIK er  

 stærkt indarbejdet for vor klient, hvorfor der må tilkomme vor  

 klient en særlig udstrakt beskyttelse mod indtrængen i dennes  

 varemærkerettigheder...." I skrivelse af 6. maj 1994 uddybede klageren indsigelsen  

 og udtalte:
"....Som nævnt i vort brev af 10. januar 1994, er  

 det vor vurdering, at det ansøgte mærke ud fra et overordnet  

 synspunkt er forveksleligt med varemærket DEN GAMLE FABRIK, henholds-  

 vis FRA DEN GAMLE FABRIK.
Kopi af diverse registreringer af disse  

 mærker var vedlagt vort nævnte brev.
Også ordmærket  

 DEN GAMLE FABRIK, henholdsvis FRA DEN GAMLE FABRIK, er stærkt  

 indarbejdet for vor klient, jf. også nedenfor, og ved vurdering af  

 forveksleligheden mellem det nu registrerede mærke og vor klients  

 varemærke, kan der derfor ses bort fra de figurmæssige elementer,  

 der er del af vor klients registrerede varemærker.
I varemærket "Den Lille Fabrik's" er substantivet  

 ligesom i vor klients mærker sat i bestemt form.
Anvendelsen af genitiv  

 kan fuldstændig ligestilles med vor klients anvendelse af ordet "fra" i  

 varemærket FRA DEN GAMLE FABRIK; begge mærker angiver, at  

 produkterne stammer fra et bestemt sted.
 Det nu registrerede mærke fremtræder som en  

 etiket, hvilket også er tilfældet med vor klients registrerede  

 mærker; endvidere fremtræder ordene i det ansøgte  

 mærke i en bue, hvilket ligeledes er tilfældet med vor klients  

 registrerede mærker.
Vor klients varemærke DEN GAMLE FABRIK, henholdsvis  

 FRA DEN GAMLE FABRIK, giver associationer til  

 håndværksmæssig fremstilling på et mindre  

 produktionssted (gamle fabrikker er ofte ikke ret store) efter "gammeldags"  

 metoder af de produkter, der sælges under navnet; der er tale om  

 højkvalitetsvarer, og det vil i høj grad være at snylte  

 på den goodwill, der igennem årene er oparbejdet i navnet DEN  

 GAMLE FABRIK at tillade registrering (og brug) af varemærket "Den Lille  

 Fabrik's", der giver tilsvarende associationer, idet forbrugerne forledes til  

 at tro, at produkterne stammer fra eller er godkendt af indsiger.
Det kan  

 ikke siges at have været nødvendigt for ansøger at  

 anvende netop ordet "fabrik" i sit varemærke.
Det ansøgte mærke har samme "rytme" som vor  

 klients mærker, hvilket er en ganske naturlig følge af, at man  

 har valgt de samme ord ("den" og "fabrik"), og at begge de anvendte  

 adjektiver har to stavelser og lige mange bogstaver.
Forbrugeren ser  

 almindeligvis ikke begge mærker samtidig, men har derimod kun et mindre  

 klart (et udvisket) erindringsbillede af det mærke, han/hun egentlig  

 tænker på; en forveksling mellem mærkerne "Den Lille  

 Fabrik's" og DEN GAMLE FABRIK, henholdsvis FRA DEN GAMLE FABRIK, vil derfor  

 være meget nærliggende.
 Varemærket DEN GAMLE FABRIK er som anført  

 stærkt indarbejdet for vor klient, og der tilkommer derfor vor klient  

 en særlig udstrakt beskyttelse.
Vor klients markedsandel inden for syltetøj,  

 marmelade og lignende varer udgjorde i 1993 53,8 % opgjort i værdi og  

 44,4 % opgjort i volumen ved salg til konsumenter; vor klient er altså  

 klart førende på markedet inden for sit felt, og med  

 registrering af et varemærke som "Den Lille Fabrik's" tillades det  

 ansøger at lægge sig alt for tæt op ad vor klients  

 mærke.
Vi vedlægger til orientering kopi af resultatet af en  

 undersøgelse foretaget af Nielsen Marketing Research i 1993.
 Der er de seneste fem år solgt et meget stort antal  

 enheder (angivet i 1000 stk.):
1989	1990	1991	1992	1993 9.623	10.063	11.859	12.816	13.198 Vi kan herudover oplyse, at vor klient har haft  

 følgende omsætning af varermærket DEN GAMLE FABRIK,  

 henholdsvis FRA DEN GAMLE FABRIK (alle beløb anført i tusind  

 kroner).
1987/88	1988/89	1989/90	1990	1991	1992	1993 12 mdr.	12 mdr.	12 mdr.	6 mdr.	12 mdr.	12  

 mdr.	 12 mdr.
63.500	67.380	77.324	39.633	104.434	106.477	112.827 Vor klient har endvidere anvendt betydelige beløb  

 til markedsføring af sine produkter (angivet i tusind kroner):
1987/88	1988/89	1989/90	1990	1991	1992	1993 12 mdr.	12 mdr.	12 mdr.	6 mdr.	12 mdr.	12  

 mdr.	12 mdr.
2.o34	2.729	2.585	1.769	7.301	8.365	10.050 På baggrund heraf kan der næppe være  

 tvivl om, at der må tillægges vor klients rettigheder et udvidet  

 beskyttelsesomfang, og vi henstiller derfor, at det nu registrerede  

 varemærke "Den lille Fabrik's" bliver afslået fra endelig  

 registrering." Mærkeindehaveren imødegik i skrivelse af 7.  

 juni 1994 indsigelsen og anførte:
 "1. Der er tale om to varemærker, som begge  

 består af henholdsvis en etiket og et firmanavn: "Den Lille Fabrik's"  

 og "Den Gamle Fabrik".
2. Det er almindeligt anerkendt, at sprogets almindelige  

 ord skal friholdes fra beskyttelse.
Det faktum, at syltetøj  

 hidrører fra "Den Gamle Fabrik", er alene en deskriptiv betegnelse og  

 ikke udtryk for nogen form for særpræg.
 Fabrik er et ganske almindeligt ord, der indgår i  

 utallige firmanavne, hvorfor der skal et særligt kraftigt belæg  

 til, for at få nedlagt forbud mod anvendelsen af dette ord i  

 markedsføringsmæssig sammenhæng, uanset om vi taler om  

 varer indenfor samme vareklasse eller ej.
 Det faktum, at ordet i den konkrete sammenhæng  

 fremgår i bestemt form ledsaget af et adjektiv, er ikke en  

 omstændighed, der tilføjer udtrykket "Den Gamle Fabrik" nogen  

 speciel distinktivitet; brugen af adjektiver efterfulgt af substantiver i  

 bestemt form er så almindelig i dansk sprogbrug, at det næsten  

 fremgår i alle vore sætninger.
 Det er derfor helt uacceptabelt, at der - selv indenfor  

 samme vareklasse - skulle kunne nedlægges forud mod at anvende et  

 adjektiv efterfulgt af ordet fabrik, også ud fra den betragtning, at  

 alle varer er produceret på en fabrik af en eller anden art, om denne  

 så er "gammel" eller "lille".
 3. For såvidt angår etiketterne:
 Den umiddelbare sammenlignelighed mellem produkternes  

 etiketter er ringe:
 A. "Den Gamle Fabrik's etiket er oval og tofarvet  

 (komponenter. grundfarve + almindelige bogstaver), under hvilken fremtoning  

 den er almindelig kendt i de kredse, hvor produktet markedsføres.
B.
I modsætning hertil er "Den Gamle Fabrik's"  

 etiket rektangulær og flerfarvet (komponenter: tegninger af de  

 frugter/bær, hvoraf indholdet består, flere forskellige  

 skrifttyper, fortrinsvis svungen skrift - og mindre iøjenfaldende -  

 almindelig skrift).
 De tre ord "Den Lille Fabrik" er ikke på nogen  

 måde specielt fremhævede, de står derimod forholdsvis  

 anonymt med vægten lagt på, at fremhæve den frugt, den  

 pågældende marmelade eller det pågældende  

 syltetøj er fremstillet af.
 Den visuelle sammenlignelighed mellem de to produkters  

 etiketter er derfor praktisk talt ikke-eksisterende, som følge af  

 hvilket sandsynligheden for, at det nye produkt skulle blive sammenlignet med  

 det gamle produkt, er meget ringe.
 4. For såvidt angår  

 forestillingsbilledet:
 Modparten slår på, at ville beskytte det  

 forestillingsbillede, der ligger bag navnet "Den Gamle Fabrik" i.e. at gamle  

 fabrikker er små og dermed eksponenter for omhyggelig  

 kvalitetsproduktion i modsætning til industriel masseproduktion, der  

 smager af kemikalier og manglende håndværkertradition.
 "Den Gamle Fabrik"'s beskyttede ret til dette  

 forestillingsbillede forekommer i bedste fald anstrengt, da man i samme  

 åndedrag nævner, at "Den Gamle Fabrik" er den virksomhed på  

 det pågældende marked med størst markedsandel.
I denne forbindelse skal det anføres, at "Den Lille  

 Fabrik" rent faktisk er en lille fabrik; der er således for denne  

 fabriks vedkommende alene tale om en deskriptiv angivelse af, hvilken slags  

 fabrik der er tale om." Indsigeren fremkom i skrivelse af 4. november 1994 med  

 følgende kommentarer hertil:
"Ad 1: Ansøger anfører, at der er  

 tale om to varemærker, der begge består af henholdsvis en etiket  

 og et firmanavn.
Efter vor vurdering er der i højere grad tale om  

 etiketter med varemærker end med firmanavne, hvilket bl.a. underbygges  

 af, at der i Erhvervs- og Selskabstyrelsens database ikke ses noget selskab  

 eller firma med navnet Den Lille Fabrik.
Betegnelsen FRA DEN GAMLE FABRIK kan  

 næppe betegnes som et firmanavn, men er i høj grad et  

 varemærke.
Det bestrides ikke, at der er delvist sammenfald mellem det  

 tidligere selskabsnavn Den Gamle Fabrik A/S og varemærket DEN GAMLE  

 FABRIK, men dette sammenfald betyder ikke, at varemærkeelementet DEN  

 GAMLE FABRIK nødvendigvis er en firmaangivelse.
 Ad 2: Betegnelserne DEN GAMLE FABRIK, henholdsvis  

 FRA DEN GAMLE FABRIK er ikke deskriptive betegnelser; de har begge via  

 en meget kraftig indarbejdelse, jf. bl.a. det materiale, der blev indleveret  

 med vort indlæg af 6. maj 1994, opnået varemærkestatus.
Det er korrekt, at ordet "fabrik" indgår i utallige  

 firma- og selskabsnavne.
Som registreret varemærke er ordet imidlertid  

 ikke anvendt særlig meget, og i de tilfælde, hvor det trods alt  

 er anvendt, er det i en sammensat form som fx. "Margarinefabrikken", "De  

 Danske Spritfabrikker", "Arffmanns Sennepsfabriks Randers" eller "De Danske  

 Sukkerfabrikker". Kun indsiger og Søemod's Bolscher anvender ordet  

 FABRIK alene eller med geni- tivangivelsen "fra". Forholdet mellem disse to  

 parter er denne sag uvedkommende.
Der nedlægges naturligvis ikke forbud mod at anvende  

 ordet "fabrik" som sådan, såfremt dette er en del af en  

 virksomheds navn.
Markedsføringsmæssigt og  

 varemærkemæssigt har det imidlertid ikke været  

 nødvendigt for ansøger at anvende ordet; der er da heller ikke  

 tale om en ansøgeres firmanavn.
 Det faktum, at ordet anvendes i bestemt form ledsaget af  

 et adjektiv tilføjer i varemærkemæssig henseende i  

 høj grad indsigers varemærker distinktivt.
Ad 3. Ansøger henviser bl.a. til, at de to  

 etiketter er forskellige, idet indsigers etiket er tofarvet, medens  

 ansøgers etiket er flerfarvet.
Dertil bemærkes, at såvel  

 indsigers som ansøgers mærker er registreret i sort/hvid.  

 Farvevalg ved brug er således irrelevant.
I øvrigt  

 fremstår ansøgers mærke som bekendtgjort i høj grad  

 som tofarvet.
Ansøger henviser endvidere til, at ansøgers  

 etiket indeholder tegninger af de frugter/bær, hvoraf indholdet  

 består, flere forskellige skrifttyper, såvel svungen skrift som  

 almindelig skrift.
Dertil skal blot bemærkes, at det bekendtgjorte  

 mærke ikke indeholder alle disse elementer.
Dette består af en  

 buet etiket med skriften "Den Lille Fabrik's" og ikke andet.
At  

 påstå, at ordene "Den Lille Fabrik's" ikke er specielt  

 fremhævede, er under ingen omstændigheder i overensstemmelse med  

 sandheden, da det udover etikettens omrids er det eneste element i det  

 bekendtgjorte mærke.
Ad:4 Det faktum, at det er lykkedes for indsiger,  

 netop via den omhyggelige kvalitetsproduktion og videreførelse af den  

 gode, gamle håndværkertradition, at opnå en meget stor  

 markedsandel, bør næppe komme indsiger til skade.  

 Forestillingsbilledet ville kun - som anført af ansøger -  

 være anstrengt, såfremt denne tradition ikke blev opretholdt.
Det  

 er imidlertid et faktum, at netop den kvalitet, der leveres, har været  

 altafgørende for indsigers førende markedsposition.
På baggrund af ovenstående samt det i vort  

 brev af 6. maj 1994 anførte skal vi kraftigt anmode om, at  

 registrering nr. 7176-1993 erklæres ugyldig, idet registrering  

 (såvel som brug) af det pågældende mærke vil  

 udgøre en utilbørlig udnyttelse af den goodwill og en klar  

 krænkelse af de rettigheder, som indsiger har opnået via  

 registreringerne V.R 2183-1986, V.R. 7437-1989, V.R. 11654-1992, V.R.  

 11655-1992 og V.R. 5954-1993, samt ikke mindst via den meget kraftige  

 indarbejdelse, som indsiger via markedsføring af sine  

 kvalitetsprodukter har opnået." Mærkeindehaveren har trods opfordring hertil ikke  

 udtalt sig yderligere i sagen.
 Patentdirektoratet traf afgørelse i sagen den 2.  

 marts 1995 og afviste indsigelsen med følgende begrundelse:
 "....To varemærker er forvekslelige i henhold til  

 varemærkelovens ? 15, stk. 1,  

 nr. 2, jf. ? 4, stk. 1, når  

 mærkerne ligner hinanden så meget, at der er risiko for  

 forveksling, og mærkerne vedrører varer eller tjenesteydelser af  

 samme eller lignende art.
Der foreligger sammenfald af varer i klasserne 29, 30 og  

 32 omfattet af registreringerne.
Det er derimod direktoratets opfattelse, at  

 mærkelighed ikke er til stede.
Der er for det første tale om, at mærkerne  

 reelt kun har et ord tilfælles, nemlig DEN.
Der er ingen lighed mellem  

 orden LILLE og GAMLE, endelig er der en - omend lille - forskel mellem ordene  

 FABRIK og FABRIK'S.
Mærkernes sproglige indhold er også  

 forskelligt og giver hver sin association.
 Alle mærker indeholder udelukkende ord, fra det  

 danske sprogs almeneje.
Den figurlige udformning er forskellig.
Den ene er et  

 "bånd", hvorpå ordene står skråt-stilet med  

 håndsskriftlignende typer.
Ordenes første bogstav er stort, de  

 øvrige er små bogstaver.
Indsigers mærker har alle en  

 oval, som en etikette, hvori ordene - alle med blokbogstaver, der er lige  

 store - følger øverste kant rundt i flere linier således,  

 at hele mærket centreres om en lodret akse.
 Mærkerne ligner således ikke hinanden i deres  

 helhed.
Betingelserne for, at bestemmelsen i varemærkelovens  

? 15, stk. 4, nr. 1 kan bringes i  

 anvendelse er bl.a., at det yngre varemærke skal ligne det ældre  

 varemærke.
Da mærkerne ikke ligner hinanden, finder ? 15, stk. 4, nr. 1 ikke anvendelse ved  

 bedømmelse af det registrerede mærke overfor indsigers  

 varemærke VR 5954 1993, der omfatter alle varer/tjenesteydelser i  

 klasserne 31, 33 og 42. Det bemærkes samtidig, at det ikke ses oplyst  

 eller dokumenteret for hvilke varer, indsigers varemærker skulle  

 være indarbejdet." Denne afgørelse har klageren ved skrivelse af 2.  

 maj 1995 indbragt for Patentankenævnet med påstand om, at  

 direktoratets afgørelse omstødes.
 I klagebegrundelse af 31. juli 1995 udtaler klageren som  

 følger:
 "....Det er vor påstand, at det under VR 07.176 1993  

 registrerede varemærke "Den Lille Fabrik's" er forveksleligt med  

 varemærkerne DEN GAMLE FABRIK, dels som registrerede under VR 02.183  

 1986, VR 07.437 1989, VR 11.654 1992, VR 05.954 1993 primært i  

 klasserne 29, 30 og 32, og i særdeleshed  som indarbejdet for vor  

 klient for marmelade, syltetøj og lignende produkter, og at  

 registrering og anvendelse af varemærket "Den Lille Fabrik's" dermed  

 udgør en krænkelse af disse rettigheder.
 INDARBEJDELSE.
 Med brev af 6. maj 1994 indleverede vi en nærmere  

 begrundelse for den nedlagte formelle indsigelse af 10. januar 1994. I  

 indsigelsesbegrundelsen dokumenterede vi, at varemærket DEN GAMLE  

 FABRIK, henholdsvis FRA DEN GAMLE FABRIK, er stærkt indarbejdet for  

 marmelade, syltetøj og lignende varer:
"Vor klients markedsandel inden for syltetøj,  

 marmelade og lignende varer udgjorde i 1993 53,8 % opgjort i værdi og  

 44,4 % opgjort i volumen ved salg til konsumenter; vor klient er altså  

 klart førende på markedet inden for sit felt, og med  

 registrering af et varemærke som "Den Lille Fabrik's" tillades det  

 ansøger at lægge sig alt for tæt op ad vor klients  

 mærke.
Vi vedlægger til orientering kopi af resultatet af en  

 undersøgelse foretaget af Nielsen Marketing Research i 1993.
 Der er de seneste fem år solgt et meget stort antal  

 enheder (angivet i 1000 stk.):
1989	1990	1991	1992	1993 9.623	10.063	11.859	12.816	13.198 Vi kan herudover oplyse, at vor klient har haft  

 følgende omsætning af varer mærket DEN GAMLE FABRIK,  

 henholdsvis FRA DEN GAMLE FABRIK (alle beløb anført i tusind  

 kroner):
1987/88	1988/89	1989/90	1990	1991	1992	1993 12 mdr.	12 mdr.	12 mdr.	6 mdr.	12 mdr.	12  

 mdr.	12 mdr.
63.500	67.380	77.324	39.633	104.434	106.477	112.827 Vor klient har endvidere anvendt betydelige beløb  

 til markedsføring af sine produkter (angivet i tusind kroner):
1978/88	1988/89	1989/90	1990	1991	1992	1993 12 mdr.	12 mdr.	12 mdr.	6 mdr.	12 mdr.	12  

 mdr.	12 mdr.
2.034	2.729	2.585	1.769	7.301	8.365	10.050" Det fremgår klart af den indsendte rapport fra  

 Nielsen Marketing Research, at der er tale om marmelade.
Endvidere  

 bekræfter erklæringen fra Frugtindustriforeningen, som blev  

 indleveret til Patentdirektoratet med vort brev af 2. december 1994, og  

 hvoraf kopi vedlægges, at Den Gamle Fabrik A/S i hvert fald siden 1984  

 har produceret og solgt produkter under varemærket DEN GAMLE  

 FABRIK.
 Vor klients produkter annonceres ofte i detailhandlen, og  

 her anvendes udover afbildning af syltetøjs- og marmeladeglas stort  

 set udelukkende ordmærket DEN GAMLE FABRIK, henholdsvis FRA DEN GAMLE  

 FABRIK.
 Vi er i øjeblikket i færd med at fremskaffe  

 yderligere materiale, der dokumenterer, at varemærket DEN GAMLE FABRIK,  

 henholdsvis FRA DEN GAMLE FABRIK, er indarbejdet for vor klient for  

 marmelade, syltetøj og lignende produkter.
 Vi må dog allerede nu konkludere, at vor klients  

 varemærke utvivlsomt er meget stærk indarbejdet og særdeles  

 velkendt også som ordmærke.
 VAREARTSLIGHED:
 Som ganske rigtigt anført i Patentdirektoratets  

 afgørelse af 2. marts 1995, foreligger der vareidentitet; både  

 for så vidt angår de varer, der er omfattet af klients  

 registreringer, men også for så vidt angår de varer, for  

 hvilke vor klients varemærke er indarbejdet, idet disse også  

 henføres til klasse 29. Ansøgers registrering for "Den Lille  

 Fabrik's" omfatter alle varer i klasser 29, 30 og 32, og den brug der os  

 bekendt hidtil er gjort af varemærket "Den Lille Fabrik's" er sket for  

 varer, der er identiske med de varer, som vor klients varemærke er  

 indarbejdet for.
 Når der er tale om identiske varer, som i  

 nærværende tilfælde, slækkes kravene til  

 mærke-lighed.
 MÆRKE-LIGHED:
 Som anført i vort brev af 6 maj 1994, er det vor  

 opfattelse af mærket "Den Lille Fabrik's" er forveksleligt med vor  

 klients varemærke DEN GAMLE FABRIK, henholdsvis FRA DEN GAMLE  

 FABRIK:
 Visuelt:
"I varemærket "Den Lille Fabrik's" er substantivet  

 ligesom i vor klients mærker sat i bestemt form.
Anvendelsen af genitiv  

 kan fuldstændig ligestilles med vor klients anvendelse af ordet "fra" i  

 varemærket FRA DEN GAMLE FABRIK; begge mærker angiver, at  

 produkterne stammer fra et bestemt sted.
Det nu registrerede mærke fremtræder som et  

 etiket, hvilket også er tilfældet med vor klients registrerede  

 mærker; endvidere fremtræder ordene i det ansøgte  

 mærke i en bue, hvilket ligeledes er tilfældet med vor klients  

 registrerede mærker." Begrebsmæssigt:
"Vor klients varemærke DEN GAMLE FABRIK, henholdsvis  

 FRA DEN GAMLE FABRIK, giver associationer til  

 håndværksmæssig fremstilling på et mindre  

 produktionssted (gamle fabrikker er ofte ikke ret store) efter "gammeldags"  

 metoder af de produkter, der sælges under navnet; der er tale om  

 højkvalitetsvarer, og det vil i høj grad være at snylte  

 på den goodwill, der igennem årene er oparbejdet i navnet DEN  

 GAMLE FABRIK at tillade registrering (og brug) af varemærket "Den Lille  

 Fabrik's", der giver tilsvarende associationer, idet forbrugerne forledes til  

 at tro, at produkterne stammer fra eller er godkendt af indsiger.
Det kan  

 ikke siges at have været nødvendigt for ansøger at  

 anvende netop ordet "fabrik" i sit varemærke.
 Fonetisk:
"Det ansøgte mærke har samme "rytme" som vor  

 klients mærker, hvilket er en ganske naturlig følge af, at man  

 har valgt de samme ord ("den" og "fabrik"), og at begge de anvendte  

 adjektiver har to stavelser og lige mange bogstaver.
Forbrugeren ser  

 almindeligvis ikke begge mærker samtidig, men har derimod kun et mindre  

 klart (et udvisket) erindringsbillede af det mærke, han/hun egentlig  

 tænker på, en forveksling mellem mærkerne "Den Lille  

 Fabrik's" og DEN GAMLE FABRIK, henholdsvis FRA DEN GAMLE FABRIK, vil derfor  

 være meget nærliggende." Disse synspunkter blev uddybet yderligere i vort brev af  

 4. november 1994, hvoraf kopi vedlægges.
Når talen er om fødevarer, er det meget oppe  

 i tiden, at disse skal være håndværksmæssigt korrekt  

 fremstillet - som vor mor lavede det - og helst ikke bære præg af  

 for meget industrialisering.
Netop ordene "lille" og "gammel" giver  

 associationer til noget forfinet, der er fremstillet på den rette  

 facon.
I afgørelsen af 2. marts 1995 anfører  

 Patentdirektoratet, at mærkerne reelt kun har ét ord  

 tilfælles, og at mærkernes sproglige indhold er forskelligt og  

 giver hver sine associationer.
Vi er ikke enige i denne vurdering, og  

 fastholder, at mærkerne reelt har to ord tilfælles, nemlig ordet  

 DEN samt ordet FABRIK.
Det faktum, at ordet FABRIK i det angrebne mærke  

 er sat i genitiv, ændrer ikke det faktum, at ordet udgør en del  

 af det angrebne mærke.
For så vidt angår det sproglige  

 indhold (og de associationer) mærkerne giver, er det naturligvis  

 korrekt, at ordene GAMLE og LILLE ikke er identiske.
Imidlertid er både  

 det sproglige indhold og de associationer, som de giver, efter vor opfattelse  

 så tæt på hinanden, at det bidrager til mærkernes  

 forvekslelighed.
I den forbindelse må der lægges vægt  

 på, at klagers mærke er stærkt indarbejdet.
 Forbrugeren forledes til at tro, af de produkter, der  

 markesføres under varemærket "Den Lille Fabrik's" stammer fra  

 eller fremstilles med indsigers accept, hvilket ikke er tilfældet.
Vedrørende den figurmæssige udformning af vor  

 klients registrerede mærker overfor det angrebne mærke, er vi  

 heller ikke enige i, at disse ikke er forvekslelige.
Desuden er det angrebne  

 mærkes udformning irrelevant sammenlignet med ordmærket DEN GAMLE  

 FABRIK, henholdsvis FRA DEN GAMLE FABRIK, som er indarbejdet for vor klient,  

 jf. ovenfor.
I den forbindelse anføres det i afgørelsen, at  

 "det ikke ses oplyst eller dokumenteret for hvilke varer, indsigers  

 varemærke skulle være indarbejdet". Af den indleverede  

 markedsundersøgelse fremgår klart, at der er tale om marmelade,  

 ligesom det af vort brev af 6. maj 1994 klart fremgår, at de  

 nævnte markedsandele vedrører marmelade, syltetøj og  

 lignende produkter.
På baggrund af ovenstående skal vi henstille,  

 at det under VR 07.176 1993 registrerede varemærke "Den Lille Fabrik's"  

 helt og fuldt afvises fra endelig registrering under henvisning til  

 Varemærkelovens ? 15, stk.  

 4...." I fortsættelse heraf fremsendte klageren med  

 skrivelse af 7. september 1995 supplerende materiale.
 I skrivelsen udtalte klageren:
 "I fortsættelse af den indleverede klagebegrundelse  

 af 31. juli 1995 fremsender vi vedlagt supplerende materiale, der  

 dokumenterer, at vor klients varemærke FRA DEN LILLE FABRIK,  

 henholdsvis DEN LILLE FABRIK, er stærkt indarbejde i Danmark for  

 syltetøj og marmelade.
 Der vedlægges ni brancheerklæringer fra  

 grossister, der tilsammen udgør en umådelig stor del af det  

 samlede grossistmarked for levnedsmidler i Danmark.
Endvidere vedlægges Profil vedr. marmelade  

 udarbejdet af AIM Nielsen A/S, der dokumenterer kendthedsgraden af vor  

 klients produkter hos den endelige forbruger.
Vi skal specielt henlede  

 Ankenævnets opmærksomhed på følgende punkter i  

 rapporten.
Markedskort Af profilens side 12-13 fremgår, at 82 % af det  

 samlede forbrugerantal kender vor klients produkter, heraf har hele 77 %  

 prøvet produkterne, og ialt 72 % bruger enten ofte eller af og til  

 produkterne.
Ingen anden udbyder af de pågældende produkter kan  

 fremvis tal, der tilnærmelsesvis ligner.
Kendskabet til vor klients  

 produkter er således ganske bemærkelsesværdigt stort, selv  

 for et dagligvareprodukt, der anvendes af stort set hele befolkningen.
Positionering samt Kvalitets-/prisvurdering Vi henviser her til Profilens side 22-25, hvoraf det vil  

 fremgå, at vor klients produkter kvalitetsmæssigt har en helt  

 unik placering.
Den høje kvalitet er uden tvivl medvirkende til at  

 give vor klients produkter det image, der gør at en så stor del  

 af forbrugerkredsen kender og ofte anvender vor klients produkter.
Der er for os at se ingen tvivl om, at registrering og  

 brug af varemærket "Den Lille Fabrik's" vil være en  

 utilbørlig udnyttelse af den goodwill, der - som dokumenteret ovenfor  

 og af vedlagte dokumentationsmateriale - er knyttet til vor klients  

 varemærke, og vi henstiller derfor, at Ankenævnet omstøder  

 den af Patentdirektoratet trufne afgørelse af 2. marts 1995." Med skrivelse af 14. september 1995 fremsendte klageren en  

 supplerende brancheerklæring fra FDB Koncern-Indkøb.
 Mærkeindehaveren har ved skrivelse af 27. september  

 1995 nedlagt påstand om stadfæstelse og har anført:
 "Som advokat for SVANSØ IMPORT A/S, skal der  

 knyttes følgende bemærkninger til den fra Patentbureau Plougmann  

 & Vingtoft indgivne klagebegrundelse af 31/7 1995, samt skrivelse fra  

 samme af 7/9 1995.
 Mærkelighed:
 Det bestrides, at mærket "Den Lille Fabrik's" er  

 forveksleligt med "DEN GAMLE FABRIK" henholdsvis fra "DEN GAMLE FABRIK".
 Klagen vedrører såvel etikettens udformning,  

 som det som varemærke registrerede firmanavn.
 1. Etiketterne:
 a)	DEN GAMLE FABRIK's etikette er oval og 2-farvet,  

 (komponenter: grundfarve og almindelige bogstaver) under hvilken fremtoning  

 den er almindelig kendt i de kredse, hvor produktet markedsføres.
 b)	I modsætning hertil er DEN LILLE FABRIK's  

 etiketter rektangulær og flerfarvet (komponenter: tegninger af de  

 frugter/bær, hvoraf indholdet består, flere forskellige  

 skrifttyper fortrinsvis svungen skrift - og mindre iøjnefaldende -  

 almindelig skrift).
 For DEN LILLE FABRIK gør det sig således  

 gældende, at etiketten domineres af de afbildede frugter, som den  

 pågældende marmelade eller det pågældende  

 syltetøj er fremstillet af, hvorimod selve varemærket DEN LILLE  

 FABRIK alene indtager en forholdsvis anonym placering.
Den visuelle sammenlignelighed mellem de 2 etiketter, er  

 derfor praktisk talt ikke eksisterende.
Sandsynligheden for at forbrugerne  

 umiddelbart forveksler de 2 produkter, er derfor særdeles ringe.
 2. Firmanavnet:
I begge firmanavne indgår alene ord fra det  

 danske sprogs almeneje.
Det er almindelig anerkendt, at disse ord enkeltvis  

 skal friholdes fra beskyttelse.
 Ordet "fabrik", hvorom tvisten drejer sig, er et ganske  

 almindeligt ord der indgår i utallige firmanavne, ofte ledsaget af et  

 adjektiv.
 "Den Gamle Fabrik" eller "Fra den Gamle Fabrik" besidder  

 således rent ordmæssigt ikke noget særpræg, som  

 forudsat i Varemærkelovens ?  

 1. At dette er tilfældet understreges endvidere af Plougmann &  

 Vingtoft's skrivelse af 7/9 1995, hvor deres klients firmanavn end ikke er  

 fundet tilstrækkeligt særpræget til, at gengives  

 korrekt.
Vurderes de respektive varemærker ud fra såvel  

 firmanavn som udformning af etiketten, vil der herefter ikke være nogen  

 forvekslelighed mellem de 2 varemærker.
Varemærkelovens ? 11, stk. 4 nr. 1 finder herefter ikke  

 anvendelse i denne sag." I anledning af klagen har direktoratet ved skrivelse af  

 20. juni 1996 afgivet følgende udtalelse:
 "....Der gøres opmærksom på, at det  

 registrerede varemærke ikke består af en etiket, som beskrevet  

 under punkt 1b i skrivelse af 27 sep 1995 fra Advokaterne i Toldkammeret, men  

 alene af et bånd med ordene "DEN LILLE FABRIK'S". Kopi af  

 registerbladet vedlægges.
 Direktoratet skal i øvrigt udtale  

 følgende:
 Det af klagerne med skrivelse af 07 sep 1995 indsendte  

 materiale, særlig oplysningerne i den af Aim Nielsen A/S udarbejdede  

 "profil", viser, at betegnelserne "FRA DEN GAMLE FABRIK" og "DEN GAMLE  

 FABRIK" er stærkt indarbejdet som varemærker i Danmark.
Om der i sig selv foreligger forvekslelighed mellem disse  

 betegnelser på den ene side og "DEN LILLE FABRIK'S" på den anden  

 side, må anses for tvivlsomt.
Risiko for forveksling mellem det  

 anfægtede mærke og klagerens mærker formindskes desuden ved  

 de temmelige forskellige figurmæssige udformninger.
Imidlertid foreligger der retspraksis, hvorefter meget  

 kendte og stærkt indarbejdede varemærker nyder en beskyttelse,  

 som er bredere end for andre mærkers vedkommende, når der er tale  

 om, hvor tæt mærker kan ligge på hinanden.
Dette må  

 ses i sammenhæng med princippet i bestemmelsen i varemærkelovens  

? 15, stk. 1, nr. 1, hvorefter et  

 varemærke, der ligner et ældre registreret mærke, ikke kan  

 registreres, selv om der ikke er varesammenfald, hvis brugen af det yngre  

 mærke ville medføre en utilbørlig udnyttelse af det  

 ældre varemærkes særpræg eller renommé eller  

 sådan brug ville skade dette særpræg eller  

 renommé.
 Det er Patentdirektoratets opfattelse, at der med den  

 dokumenteret betydelige indarbejdelse af betegnelserne "FRA DEN GAMLE FABRIK"  

 og "DEN GAMLE FABRIK" må ses strengt på, om andres senere  

 mærker er forvekslelig med indsigers mærker.
Med det nu foreliggende materiale om indarbejdelse for  

 indsigers mærker, vil direktoratet derfor ikke have indvendinger imod,  

 at den ved skrivelse herfra af 02 mar 1995 trufne afgørelse, hvorefter  

 den nedlagte indsigelse ikke blev taget til følge, bliver  

 ændret." Ankenævnet har behandlet sagen på sit  

 møde den 27. februar 1997.
 For klageren (indsiger) mødte konsulent Susie P.  

 Arnesen, som havde lejlighed til at udtale sig.
 Indklagede (mærkeindehaver) gav ikke  

 møde.
 Ankenævnet skal udtale:
Under henvisning til det nu foreliggende materiale om  

 indarbejdelse for indsigers mærker sammenholdt med det af  

 Patentdirektoratet i skrivelse af 20. juni 1996 anførte bestemmes:
 Varemærkeregistrering VR 7176 1993 erklæres  

 ugyldig.
