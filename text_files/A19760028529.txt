 Herved bekendtgøres lov nr. 297 af 10. juni 1971 som  

 ændret ved lov nr. 546 af 19. december 1972, lov nr. 246 af 7. maj 1973, lov  

 nr. 168 af 29. marts 1974 og lov nr. 145 af 31. marts 1976.
 Målsætning.
 § 1.  Målet for Danmarks statslige bistand til  

 udviklingslandene skal være gennem et samarbejde med disse landes regeringer  

 og myndigheder at støtte deres bestræbelser på at opnå økonomisk vækst for  

 derigennem at medvirke til sikring af deres sociale fremgang og politiske  

 uafhængighed i overensstemmelse med De Forenede Nationers pagt, formål og  

 bærende principper og tillige gennem et kulturelt samarbejde at fremme en  

 gensidige forståelse og solidaritet.
 Generelle bestemmelser.
§ 2.  Udenrigsministeren fremlægger een gang om året  

 for folketinget plan til udgiftsrammer for bistandssamarbejdet for den fem  

 års periode, som begynder den følgende 1. april.
Sådanne planer skal omfatte  

 såvel bevillingerne til det direkte samarbejde med udviklingslandene som  

 bevillingerne til det indirekte samarbejde gennem internationale og private  

 organisationer.
 § 3.  Det påhviler udenrigsministeren at samordne  

 Danmarks deltagelse i internationale forhandlinger, der vedrører bistand til  

 udviklingslandene, og at samordne den statslige, danske bistandsindsats,  

 såvel den, der finder sted i et direkte samarbejde med udviklingslandene, som  

 den, der ydes gennem internationale organisationer.
 Faglig bistand.
 § 4.  Udenrigsministeren kan iværksætte fagligt  

 samarbejde med udviklingslandene og herunder iværksætte eller støtte  

 samarbejdsprojekter eller andre foranstaltninger med udviklingssigte,  

 rekruttere, uddanne og udsende bistandspersonel, herunder frivillige, og yde  

 uddannelsesstipendier.
 Stk. 2.  Et sådant samarbejde kan iværksættes enten  

 direkte med regeringerne i udviklingslandene eller med disses godkendelse  

 gennem internationale eller private organisationer.
 Finansiel bistand.
 § 5.  Udenrigsministeren kan yde finansiel bistand,  

 herunder i følgende former:
 § 6.  På samhandelsområdet kan udenrigsministeren yde  

 finansiel bistand til foranstaltninger, som har til formål at fremme  

 erhvervsspredningen i udviklingslandene og øge eksportindtægterne for disse  

 eller afbøde virkningerne af svigtende eksportindtægter.
 Private kapitaloverførsler.
§ 7.  Efter indstilling fra udenrigsministeren kan  

 handelsministeren inden for en samlet beløbsramme på 5.000 mill. kr. udstede  

 garantier mod tab på private kreditter ydet af erhvervsvirksomheder eller  

 institutioner, der er hjemmehørende i Danmark, til importører og  

 institutioner i udviklingslande som led i disses økonomiske udvikling samt  

 stille kaution for lån i forbindelse hermed.
Garanti til et pengeinstitut kan  

 omfatte beløb, der stilles til rådighed af udenlandske deltagere i et  

 konsortium, hvori pengeinstituttet deltager.
For ydede garantier kan opkræves  

 en præmie.
 Stk. 2.  Inden for den i stk. 1 nævnte beløbsramme kan  

 der af udenrigsministeren efter aftale med handelsministeren træffes aftale  

 med udviklingslande om afsætning af særskilte beløbsrammer, inden for hvilke  

 de i stk. 1 nævnte garantier kan ydes.
 § 8.  Udenrigsministeren kan inden for en beløbsramme  

 på 500 mill. kr. give garanti til virksomheder, der er hjemmehørende i  

 Danmark, mod tab i forbindelse med direkte nyinvesteringer i  

 udviklingslandene og hermed ligestillede lån.
 Stk. 2.  Garanti kan kun gives mod tab, der skyldes  

 politiske forhold, såsom nationalisering og dermed ligestillede offentlige  

 foranstaltninger, hindringer for overførsel af betalinger, krigshandlinger  

 eller lignende i det land, i hvilket investeringen er foretaget.
 Stk. 3.  For ydede garantier betales en risikopræmie,  

 der indgår i en garantifond, som anvendes til imødegåelse af tab.
§ 9.  Med det formål at fremme den erhvervsmæssige  

 udvikling i udviklingslandene oprettes en fond til fremme af investeringer i  

 disse lande i samvirke med dansk erhvervsliv.
Fonden er en selvejende  

 institution benævnt »Industrialiseringsfonden for  

 Udviklingslandene«.
 Stk. 2.  Der kan af statskassen ydes tilskud til fondens  

 virksomhed.
 Stk. 3.  Fonden kan yde støtte til danske investeringer  

 i udviklingslandene ved aktietegning, finansiering af undersøgelser  

 vedrørende investeringsmuligheder og andre igangsættelsesforanstaltninger,  

 långivning, ydelse af garantier og kautioner samt andre foranstaltninger, der  

 efter bestyrelsens skøn kan fremme fondens formål.
Stk. 4.  Fonden ledes af en bestyrelse, hvis medlemmer  

 for 3 år ad gangen udnævnes af udenrigsministeren, der tillige udpeger  

 formand og næstformand blandt medlemmerne.
Fondens daglige forretninger  

 forestås af en direktør, der ligeledes udnævnes af udenrigsministeren.  

 Udgifterne ved fondens administration udredes af fondens midler.
 Stk. 5.  De nærmere retningslinjer for fondens  

 virksomhed fastlægges i en vedtægt, der godkendes af udenrigsministeren.
 Oplysning.
 § 10.  Med henblik på at udbrede kendskabet til og  

 skabe forståelse for udviklingslandenes problemer og for betydningen af dansk  

 deltagelse i det internationale udviklingssamarbejde kan udenrigsministeren  

 iværksætte eller yde statstilskud til virksomhed med dette formål.
 Kulturelt samarbejde.
 § 11.  Kulturelt samarbejde med udviklingslandene, der  

 ikke er led i bistandssamarbejdet, varetages af ministeriet for kulturelle  

 anliggender og undervisningsministeriet i forening med udenrigsministeriet  

 inden for rammerne af indgåede kulturaftaler eller på andet tilsvarende  

 grundlag.
 Stk. 2.  Der nedsættes et samarbejdsudvalg til at  

 samordne bistandsarbejdet og det kulturelle samarbejde med udviklingslandene.  

 Udvalgets medlemmer udpeges af ministeriet for kulturelle anliggender,  

 undervisningsministeriet og udenrigsministeriet.
 Forskning.
 § 12.  Udenrigsministeren kan efter indstilling fra  

 forskningsrådet for udviklingsforskning yde tilskud til forskning vedrørende  

 udviklingslandene.
Stk. 2.  Forskningsrådet for udviklingsforskning  

 udnævnes af udenrigsministeren for 3 år ad gangen.
Ministeren udpeger efter  

 indstilling fra forskningsrådet for udviklingsforskning dets formand og  

 næstformand blandt rådets medlemmer.
Stk. 3.  Centret for udviklingsforskning er en  

 selvstændig institution under udenrigsministeren.
Centrets opgave er gennem  

 et samarbejde med andre forskningsinstitutioner at stimulere interessen for  

 udviklingsforskningen, indsamle dokumentationsmateriale, følge den løbende  

 udviklingsforskning i og uden for Danmark samt medvirke ved gennemførelsen af  

 forskningsprojekter under forskningsrådet for udviklingsforskning.
 Stk. 4.  Centret ledes af en direktør, der udnævnes af  

 udenrigsministeren efter indstilling fra forskningsrådet for  

 udviklingsforskning.
 § 13.  Udgået.
 Organisation.
 § 14.  Udenrigsministeren udnævner medlemmerne til en  

 »Styrelse for internationalt Udviklingssamarbejde«.
 Stk. 2.  Styrelsens medlemmer udnævnes for en periode af  

 3 år.
 Stk. 3.  Styrelsen omfatter indtil 9 medlemmer.
 Stk. 4.  Ministeren udpeger blandt medlemmerne en  

 formand og en næstformand.
 § 15.  Styrelsen skal være rådgivende for  

 udenrigsministeren ved gennemførelsen af de opgaver, der i medfør af denne  

 lov er pålagt ministeren.
 Stk. 2.  Styrelsen skal årligt aflægge beretning om sin  

 virksomhed.
 § 16.  Udenrigsministeren udnævner medlemmer til et  

 »Råd for internationalt Udviklingssamarbejde«, hvis opgave det er  

 at følge styrelsens virksomhed, modtage beretning fra styrelsen og fremkomme  

 med råd og henstillinger.
 Stk. 2.  Rådets medlemmer udnævnes for en periode af 3  

 år.
 Stk. 3.  Rådet omfatter indtil 75 medlemmer.
 Stk. 4.  Som medlemmer af rådet kan udnævnes dels  

 personer udpeget af myndigheder, institutioner og organisationer, der er  

 særligt interesserede i spørgsmål om bistand til udviklingslandene, dels  

 personer, der har særlig sagkundskab eller erfaring med hensyn til de under  

 rådet henhørende opgaver.
Stk. 5.  Ministeren udpeger blandt medlemmerne rådets  

 formand.
Rådet vælger blandt sine medlemmer desuden 2 næstformænd.
 § 17.  Udenrigsministeren fastsætter styrelsens og  

 rådets forretningsorden.
 § 18.  Udenrigsministeren bistås ved udførelsen af de  

 opgaver, der ved denne lov er pålagt ham, af en afdeling i  

 udenrigsministeriet.
 Stk. 2.  Den i stk. 1 nævnte afdeling i  

 udenrigsministeriet varetager tillige sekretariatsforretningerne i  

 forbindelse med styrelsens og rådets virksomhed.
 § 19.  Udgået.
 § 20.  Loven træder i kraft den 1. oktober 1971.  

 Bestemmelsen i § 16 træder dog i kraft den 1. januar 1972.
 Stk. 2.  Lov nr. 94 af 19. marts 1962 om teknisk  

 samarbejde med udviklingslandene samt lov nr. 219 af 27. maj 1970 om  

 udsendelse af frivillige til udviklingslandene ophæves.
