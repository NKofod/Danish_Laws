 Ligningsrådet fandt ikke, at der kunne gives tilladelse til  

 efterfølgende at udtage en blandede benyttede bil af  

 virksomhedsordningen, da en sådan disposition ikke er omfattet af  

 skattestyrelseslovens § 37.
Anmodning om omgørelse  

 virksomhedsskatteloven Skatteyder der anvender virksomhedsordningen havde selvangivet fradrag for  

 driftsudgifter og afskrivninger på blandet benyttet bil med henholdsvis  

 kr. 14.953 og kr. 17.720.
 Skatteforvaltningen ansatte værdien af fri bil til henholdsvis kr.  

 31.500 og kr. 33.000.
 Repræsentanten anførte, at det var en klar fejl, at bilen  

 nogensinde blev indlagt i virksomhedsordningen, idet det derved opnåede  

 fradrag til stadighed ville blive væsentligt overskygget af den  

 skattepligtige værdi af fri bil.
 Ligningsrådet udtalte:
Det fremgår af virksomhedsskattelovens § 2, stk. 2, 2. og 3. pkt.,  

 at den skattepligtige ved indgivelse af selvangivelsen for et  

 indkomstår skal tilkendegive om virksomhedsordningen skal anvendes for  

 det pågældende indkomstår.
Den skattepligtige kan  

 omgøre valget af virksomhedsordningen som helhed.
Derimod er der i  

 virksomhedsskatteloven ikke hjemmel til at omgøre enkelte  

 dispositioner og hævninger.
Den generelle hjemmel til omgørelse fremgår af  

 skattestyrelseslovens § 37 C.
Bestemmelsen er efter sin ordlyd beregnet  

 på at omgøre skatteansættelser, der hviler på en  

 privatretlig disposition.
Det betyder, at de skattemæssige virkninger,  

 som bestemmelsen er indsat for at regulere, skal være af en sådan  

 karakter, at de kan siges at være direkte afledt af den retlige  

 disposition.
En retlig disposition også kaldet en retshandel er udtryk  

 for en råden, dvs. en handlen, hvis formål det er at fremkalde en  

 retsvirkning.
Som eksempel kan nævnes et løfte, som er en  

 ensidig erklæring fra en person til en anden om at forpligtige sig.
En  

 retlig disposition er således kendetegnet ved, at dens formål er  

 at stifte, forandre eller ophæve en rettighed.
Ligningsrådet finder ikke, at skatteyders valg hvorefter bilen skal  

 indgå i virksomhedsordningen er en privatretlig disposition.
Den  

 skattemæssige virkning, der søges omgjort, er alene en  

 følge af, at skatteyder har fortrudt sin tidligere disponering i  

 virksomhedsordningen.
 Ligningsrådet finder ikke, at der kan gives tilladelse til  

 efterfølgende at udtage en blandede benyttede bil af  

 virksomhedsordningen, da denne disposition ikke er omfattet af  

 skattestyrelseslovens § 37.
