 Da den internetudgave www.hvidovreavis.dk,  

 hvori den påklagede artikel blev bragt, ikke er anmeldt til Pressenævnet  

 efter  

 medieansvarslovens § 8, stk. 1, er der ikke tale om et medie omfattet af  

 medieansvarsloven, jf. lovens § 1, nr. 3. Klagen hører således ikke under  

 Nævnets kompetence, og denne del af klagen afvistes derfor i medfør af  

 medieansvarsloven § 43, stk. 2, nr. 1.
 Pressenævnet realitetsbehandlede herefter  

 alene klagen vedrørende papirudgaven Hvidovre Avis.
Vedrørende den påklagede artikel bemærkede  

 Nævnet, at det er en betingelse, for at få en klage behandlet af  

 Pressenævnet,  

 at klageren har retlig interesse i det forhold, der klages over.
Det  

 indebærer,  

 at man selv som person, organisation, virksomhed eller lignende skal være  

 omtalt, afbilledet eller på anden måde identificeret i mediet.
Det er ikke  

 tilstrækkeligt blot at have interesse i det emne, der er behandlet.
En del af klagen angik Hvidovre Avis  

 omtale af [K1]s manglende deltagelse i mødet den 23. maj 2006. Da [K2]  

 hverken  

 direkte eller indirekte var nævnt i denne sammenhæng, var det alene [K1], der  

 havde en retlig interesse i denne del af klagen.
For så vidt angik Hvidovre  

 Avis gengivelse af familien [K1 og K2]s privatadresse, fandt  

 Pressenævnet, at  

 offentliggørelsen af privatadressen indebar, at [K2] var indirekte nævnt, og  

 at  

 han herefter havde retlig interesse i denne del af klagen.
Det følger af de Vejledende regler for god  

 presseskik, at berigtigelse af urigtige meddelelser skal finde sted på  

 redaktionens eget initiativ, hvis og så snart kendskab til fejl af betydning  

 i  

 de bragte meddelelser indgår.
Berigtigelsen skal foretages i en sådan form,  

 at  

 læserne, lytterne eller seerne får klar mulighed for at blive opmærksom på  

 berigtigelsen.
 Pressenævnet fandt, at det af artiklerne af  

 7. juni 2006 i Hvidovre Avis fremgik, at [K1] var uforskyldt i sin  

 udeblivelse  

 ved mødet den 23. maj 2006. Da Hvidovre Avis på eget initiativ havde  

 redegjort  

 for sagens rette sammenhæng, fandt Nævnet ikke anledning til at udtale  

 kritik.
Det fremgår videre af de Vejledende regler  

 for god presseskik, at meddelelser, der kan krænke privatlivets fred, skal  

 undgås, medmindre klar almen interesse kræver offentlig omtale.
Det enkelte  

 menneske har krav på beskyttelse af sin personlige anseelse.
Pressenævnet fandt, at [K1] var en  

 offentlig person, og at sagen havde væsentlig offentlig interesse.
Da  

 adressen  

 ydermere efter det oplyste som følge af [K1]s hverv var offentlig  

 tilgængelig,  

 fandt Nævnet, at det ikke var i strid med god presseskik at offentliggøre  

 ægteparrets adresse, og Nævnet udtalte ikke kritik heraf.
Pressenævnets  

 kendelse i sag 2006-6-349/350 [K1] og [K2] har klaget til  

 Pressenævnet over en artikel i Hvidovre Avis den 31. maj 2006 og over en  

 næsten  

 identisk artikel på internetavisen www.hvidovreavis.dk, idet de mener, at god  

 presseskik er tilsidesat.
1. Sagsfremstilling Hvidovre Avis og  

 www.hvidovreavis.dk bragte den 31. maj 2006 under overskriften  

  

 Integrationsrådet sat i stå  

  

 nedenstående  

 artikel.
Papirudgaven havde endvidere underoverskriften  

  

 Repræsentanter fra LO Hvidovre og boligorganisationerne mangler  

 stadig.  

  

 Af artiklen fremgår følgende:
Et halvt år efter at  

 Integrationsrådet officielt trådte i kraft, kan rådet hverken stille med  

 formand eller arbejdsindsats.
Rådsarbejdet er reelt sat i stå.
Integrationsrådet forsøgte  

 ellers på sit første møde i sidste uge at stemme såvel en formand som en  

 næstformand på plads, men var ikke beslutningsdygtig.
Ikke mindst fordi  

 repræsentanterne fra både boligorganisationerne og LO Hvidovre ikke mødte op.
- For at være  

 beslutningsdygtig skal vi være syv til stede.
Ved mødet havde [A] og [B]  

 meldt  

 afbud.
Så vi var kun seks ud af tretten, fordi de fleste fra organisationerne  

 ikke mødte op.
Det er ikke rimeligt, siger Ømer Kuscu, der repræsenterer  

 byrådet.
Rev dagsordenen itu - De organisationer, der  

 bliver væk, kan ikke være det bekendt.
De har selv ønsket at sidde i rådet.  

 Og  

 der sidder en masse nye, idealistiske flygtninge og indvandrere, der møder  

 fuldtalligt op, og vil i gang, siger Kuscu, og peger på [C] som eksempel.
 - Han blev så frustreret, at  

 han på mødet rev dagsordenen itu, rejste sig og gik med den melding, at han  

 træder ud, fordi han ikke vil spilde sin tid  og det kan jeg godt  

 forstå,  

 siger Ømer Kuscu.
Integrationsrådet består af  

 tre byrådsmedlemmer, fire medlemmer fra flygtninge og indvandrerne, to  

 repræsentanter fra de almene boligorganisationer, en repræsentant fra kultur-  

 og fritidsorganisationerne i Hvidovre (der havde meldt afbud til rådet møde  

 den  

 23. maj, red.) samt en repræsentant fra LO Hvidovre.
Derudover har Dansk  

 Arbejdsgiverforening meldt ud, at man ikke vil sidde i rådet.
Helt normalt Formand og politisk ansvarlig  

 Peter Kay Mortensen fra LO Storkøbenhavn fortæller, at LOs  

 forretningsudvalg  

 på et møde den 22. maj har udpeget FOA-tillidsmand  

  

[K1]  

  

 , [D], som repræsentant for LO i Integrationsrådet i Hvidovre.
- Og at repræsentanten  

 udmeldes nu, kan næppe gøres hurtigere.
Det er helt normal procedure ovenpå  

 et  

 kommunalvalg.
Først bad Hvidovre Kommune os om at udpege repræsentanten,  

 derefter har vi sendt forslaget i høring til samtlige vores faglige  

 organisationer, og nu er repræsentanten så fundet, siger Peter Kay Mortensen.
 Integrationsrådet har møde  

 igen den 7. juni.
Hvidovre Kommune har endnu  

 ikke fået navnene på repræsentanterne fra boligorganisationerne. Hvidovre Avis bragte den 7.  

 juni 2006 under spalten Ugens kommentar under overskriften  

  

 Spild af tid, - eller hvad?  

  

 følgende artikel:
En repræsentant for  

 flygtninge og indvandrere blev så vred og frustreret, at han rev dagsordenen  

 itu, rejste sig og gik ud ad døren med den melding, at han træder ud,  

 fordi  

 han ikke vil spilde sin tid Dette var blot en lille  

 sekvens fra det første møde i Hvidovre Kommunens integrationsråd, hvor man  

   

 efter kommunalvalget  bl.a. skulle have valgt formand og næstformand  

 samt  

 fastlagt rådets arbejdsområde.
Rådet var ganske enkelt ikke  

 beslutningsdygtigt,  

 fordi en række repræsentanter for bl.a. boligorganisationerne og LO Hvidovre  

 ikke var mødt op, to byrådsmedlemmer havde meldt afbud, og Dansk  

 Arbejdsgiverforening havde på forhånd meddelt, at man ikke ville sidde i  

 rådet.
Det er desværre ikke første  

 gang, at integrationsrådet har måttet annullere et indkaldt møde, fordi der  

 skal være mindst 7 medlemmer til stede for at man er beslutningsdygtig.
I  

 sidste samling var det dog både politikere og også repræsentanter for  

 indvandrerorganisationer der udeblev.
 Noget kunne beklageligvis  

 tyde på, at de udpegede medlemmer ikke tager tillidshvervet i dette udvalg  

 alvorligt nok, hvilket bestemt ikke er i overensstemmelse med kommunens  

 øvrige  

 bestræbelser på at føre en udfarende integrationspolitik.
Men der kan også være noget  

 administrativt bøvl i forretningsgangen.
Eksempelvis er der tvivl om, at de  

 udpegede rådsmedlemmer adviseres i ordentlig tid, - eller i det hele taget  

 får  

 en indkaldelse? Et medlem, [K1], udpeget af LO fik godt meddelelse fra  

 LO-forretningsudvalget om, at hun var udpeget, men modtog aldrig nogen  

 indkaldelse til rådsmødet.
Med god grund følger hun sig nu hængt  

 ud, og vil  

 derfor ikke deltage i rådets videre arbejde.
Det ville nok være en god ide  

 at tjekke kalendere og forretningsgangen, hvis der skal være fornuft i  

 integrationsrådets virke og arbejde.
Forhåbentlig har man fået sat nogle ting  

 på plads til det næste møde, - det foregår nemlig i dag? Hvidovre Avis og  

 www.hvidovreavis.dk bragte den 7. juni 2006 under overskriften  

  

 Først ind, så ud!  

  

 følgende artikel:
 [K1], der af LOs  

 forretningsudvalg blev udpeget som repræsentant til Integrationsrådet i  

 Hvidovere  

 Kommune for LO Hvidovre, ønsker at trække sig, og har ingen planer om at  

 deltage  

 i rådets næste møde, der finder sted i dag onsdag den 7. juni.
[K1] føler sig hængt ud i  

 sidste uges forsideartikel om Integrationsrådet, der som omtalt ikke var  

 beslutningsdygtigt på sit første møde, fordi en række af de udpegede  

 repræsentanter ikke var mødt op.
Det manglede fremmøde blev kritiseret af  

 rådsmedlem Ømer Kuscu (A).
 - Det er jo klart, at man  

 ikke møder op, når man ikke har gået nogen indkaldelse, siger [K1].
Hun påpeger, at hun ganske  

 rigtigt fik brev fra LOs forretningsudvalg den 22. maj om, at hun var  

 udpeget  

 til Integrationsrådet.
Men siden har hun ikke hørt noget, - og har altså  

 heller  

 ikke fået nogen indkaldelse til rådets første møde i forrige uge.
Borgmesterkontoret bekræfter,  

 at [K1] ikke var indkaldt til mødet den 23. juni [angiveligt 23. maj],  

 da  

 Borgmesterkontoret først den 23. juni [angiveligt 23. maj] modtog meddelelse  

 fra LO Storkøbenhavn om deres medlem i Integrationsrådet. 2. Parternes synspunkter [K1] og [K2] har  

 indledningsvis oplyst, at [K1] som nyligt udpeget medlem af Integrationsrådet  

 ikke har modtaget mødeindkaldelsen til det omtalte møde, hvorfor hun ikke var  

 vidende  

 om mødets afholdelse.
 [K1] og [K2] har videre  

 anført, at den bragte oplysning om, at Integrationsrådet ikke var  

 beslutningsdygtigt,  

 fordi repræsentanterne fra både boligorganisationerne og LO Hvidovre  

 ikke  

 mødte op, må forstås som om [K1] ikke mødte op til et møde, hvortil hun  

 var  

 indkaldt, hvilket er vildledende.
 [K1] og [K2] har herudover  

 anført, at Hvidovre Avis og www.hvidovreavis.dk har krænket privatlivets fred  

 ved at gengive oplysninger om deres adresse, som ikke er offentlig  

 tilgængelige.  

[K1] og [K2] har anført, at adresseoplysningerne er uden relevans for  

 artiklen,  

 og offentliggørelsen må opfattes som bragt med det formål at bringe [K1] i  

 miskredit i offentligheden. [K1] og [K2] har endelig anført, at denne  

 opfattelse bestyrkes af, at Hvidovre avis og www.hvidovreavis.dk gentagne  

 gange  

 anvender udtrykkene ikke møder op, ikke mødte op og  

 bliver væk.
Hvidovre Avis har afvist at  

 have tilsidesat god presseskik.
Avisen har oplyst, at man har henvendt sig  

 til  

 formanden for LO Storkøbenhavn, Peter Kay Mortensen, og fået hans udlægning  

 af  

 sagen.
Avisen har anført, at familien [K1 og K2] i artiklen Først ind,  

 så ud!  

 af 7. juni 2006 har haft lejlighed til at udtale sig om den manglende  

 indkaldelse til mødet, ligesom Integrationsrådets mange  

 ikke-beslutningsdygtige  

 møder er taget op i Ugens kommentar.
Hvidovre Avis har herudover  

 anført, at oplysningen [D] blev slettet fra internetudgaven i uge  

 23, idet [K1]  

 meddelte sin udtræden af Integrationsrådet, og oplysningen havde derfor ikke  

 længere offentlig interesse.
Hvidovre Avis har endvidere oplyst, at  

 privatadresser på diverse råds- og nævnsmedlemmer er frit tilgængelige på  

 Hvidovre Kommunes hjemmeside.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Axel Kierkegaard, Bo  

 Maltesen, Lene Sarup og Ole Askvig.
 Da den internetudgave  

 www.hvidovreavis.dk, hvori den påklagede artikel blev bragt, ikke er anmeldt  

 til Pressenævnet efter medieansvarslovens § 8, stk. 1, er der ikke tale om et  

 medie omfattet af medieansvarsloven, jf. lovens § 1, nr. 3. Klagen hører  

 således ikke under Nævnets kompetence, og denne del af klagen afvises derfor  

 i  

 medfør af medieansvarsloven § 43, stk. 2, nr. 1.
 Pressenævnet  

 realitetsbehandler herefter alene klagen vedrørende papirudgaven Hvidovre  

 Avis.
Vedrørende den påklagede  

 artikel bemærker Nævnet, at det er en betingelse, for at få en klage  

 behandlet  

 af Pressenævnet, at klageren har retlig interesse i det forhold, der klages  

 over.
Det indebærer, at man selv som person, organisation, virksomhed eller  

 lignende skal være omtalt, afbilledet eller på anden måde identificeret i  

 mediet.
Det er ikke tilstrækkeligt blot at have interesse i det emne, der er  

 behandlet.
En del af klagen angår  

 Hvidovre Avis omtale af [K1]s manglende deltagelse i mødet den 23. maj  

 2006.  

 Da [K2] hverken direkte eller indirekte er nævnt i denne sammenhæng, er det  

 alene [K1], der har en retlig interesse i denne del af klagen.
For så vidt  

 angår  

 Hvidovre Avis gengivelse af familien [K1 og K2]s privatadresse, finder  

 Pressenævnet, at offentliggørelsen af privatadressen indebærer, at [K2] er  

 indirekte nævnt, og at han herefter har retlig interesse i denne del af  

 klagen.
Det følger af de Vejledende  

 regler for god presseskik, at berigtigelse af urigtige meddelelser skal finde  

 sted på redaktionens eget initiativ, hvis og så snart kendskab til fejl af  

 betydning i de bragte meddelelser indgår.
Berigtigelsen skal foretages i en  

 sådan form, at læserne, lytterne eller seerne får klar mulighed for at blive  

 opmærksom på berigtigelsen.
 Pressenævnet finder, at det  

 af artiklerne af 7. juni 2006 i Hvidovre Avis fremgår, at [K1] var uforskyldt  

 i  

 sin udeblivelse ved mødet den 23. maj 2006. Da Hvidovre Avis på eget  

 initiativ  

 har redegjort for sagens rette sammenhæng, finder Nævnet ikke anledning til  

 at  

 udtale kritik.
Det fremgår videre af de  

 Vejledende regler for god presseskik, at meddelelser, der kan krænke  

 privatlivets fred, skal undgås, medmindre klar almen interesse kræver  

 offentlig  

 omtale.
Det enkelte menneske har krav på beskyttelse af sin personlige  

 anseelse.
Pressenævnet finder, at [K1]  

 er en offentlig person, og at sagen har væsentlig offentlig interesse.
Da  

 adressen ydermere efter det oplyste som følge af [K1]s hverv er offentlig  

 tilgængelig,  

 finder Nævnet, at det ikke er i strid med god presseskik at offentliggøre  

 ægteparrets adresse, og Nævnet udtaler ikke kritik heraf.
 Afgjort den 23. august 2006.
