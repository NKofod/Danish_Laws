 Ansøgning om dispensation fra tilslutningspligt til kollektiv  

 varmeforsyning blev ikke imødekommet, idet der ikke forelå særlige grunde for  

 at meddele dispensation, således som det kræves efter § 13 i  

 Energiministeriets bekendtgørelse nr. 98 af 19. marts 1982.
 I skrivelse af 24. oktober 1988 har De for Deres klienter, »Kirsten  

 og »Erik »Christensen, klaget over Energistyrelsens afgørelse af  

 22. september 1988 vedrørende tilslutning til naturgasnettet.
 Ved denne afgørelse fandt Energistyrelsen ikke grundlag for at rejse  

 indvending mod Ullerslev kommunes afgørelse om at meddele afslag på Deres  

 klienters ansøgning om dispensation fra tilslutningspligten til  

 naturgasforsyningen.
 Det fremgår af kommunens afgørelse, at kommunen finder, at kravet i  

 Tilslutningsbekendtgørelsen § 13 om, at der skal foreligge særlige grunde for  

 at meddele dispensation, ikke er opfyldt i Deres klienters tilfælde.
 Energiministeriet kan tilslutte sig kommunens opfattelse af, at der ikke  

 ses at foreligge sådanne særlige grunde, der kan føre til, at der meddeles  

 dispensation.
 Med hensyn til bedømmelse af det påståede kontraktbrud fra  

 naturgasselskabet side skal man henvise Dem til at indbringe sagen for  

 domstolene.
 P.M.V.
 E.B.
