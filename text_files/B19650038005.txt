(excenterpressebekendtgørelsen) I medfør af §§ 17 og 29 i lov nr. 226 af 11. juni 1954 om almindelig  

 arbejderbeskyttelse, §§ 9 og 11 i lov nr. 227 af samme dato om  

 arbejderbeskyttelse indenfor handels- og kontorvirksomhed og §§ 9 og 21 i lov  

 nr. 228 af samme dato om arbejderbeskyttelse indenfor landbrug, skovbrug og  

 gartneri fastsættes herved følgende:
 § 1.  Ved fremstilling, levering, opstilling og brug  

 af mekanisk dreven excenterpresser skal de i bilag til nærværende  

 bekendtgørelse optagne »Sikkerhedsforskrifter for mekanisk drevne  

 excenterpresser« følges.
 Tilsvarende regler gælder for så vidt angår andre arter af mekanisk drevne  

 presser og tilsvarende maskiner (herunder krumtaps- og knæledspressere), der  

 er forsynet med palkobling, friktionskobling eller lign.
 § 2.  Skønner arbejdstilsynet, at en excenterpresses  

 tilstand er betænkelig, kan tilsynet nedlægge forbud imod dens anvendelse  

 eller gøre brugen betinget af, at pressen underkastes undersøgelse ved dens  

 leverandør eller en anden af tilsynet anerkendt sagkyndig, og at tilsynet  

 underrettes om resultatet af undersøgelsen.
Stk. 2.  De af tilsynet nedlagte forbud og i øvrigt  

 trufne afgørelser kan inden for et tidsrum af 3 uger indankes for direktøren  

 for arbejdstilsynet.
Direktørens afgørelser kan inden for et tidsrum af 14  

 dage indankes for arbejdsministeren.
Over for forbud har indankning ingen  

 opsættende virkning.
 Stk. 3.  Når det skønnes rimeligt og forsvarligt, kan  

 direktøren for arbejdstilsynet under særlige omstændigheder tillade  

 afvigelser fra de i bilag til nærværende bekendtgørelse optagne  

 sikkerhedsforskrifter.
 § 3.  Overtrædelse af denne bekendtgørelse og de  

 nævnte forskrifter straffes i henhold til lov nr. 226 af 11. juni 1954 om  

 almindelig arbejderbeskyttelse § 71 med bøder, for så vidt forholdet ikke  

 efter lovgivningens almindelige bestemmelser medfører højere straf.
 § 4.  Denne bekendtgørelse træder i kraft den 1.  

 januar 1966.
 Bestemmelserne i bilagets punkt 3 - bortset fra 1. punktum - punkt 15 f,  

 sidste stykke, punkt 15 g om særlig stopindretning i nedslaget for  

 excenterpresser samt sidste stykke og punkt 15 h, sidste punktum, vedrørende  

 maskiner, hvis koblingsmekanisme ikke giver betryggende sikkerhed mod  

 utilsigtet slag, skal først være opfyldt den 1. januar 1973 for ibrugværende  

 eller indtil den 1. januar 1966 leverede presser.
 Samtidig ophæves bekendtgørelse nr. 295 af 15. september 1958 om  

 indretningen og brugen af mekanisk drevne excenterpresser o.l., og  

 bekendtgørelse nr. 72 af 21. marts 1961 om ændring i bekendtgørelse af 15.  

 september 1958 om indretningen og brugen af mekanisk drevne excenterpresser  

 o.l.
 Arbejdsministeriet, den 11. oktober  

 1965.
 Erling Dinesen.
 /Lundbeck.
 Bilag.
 Sikkerhedsforskifter for mekanisk drevne excenterpresser.
 Vejeldning for leverandører, opstillere og brugere.
Disse forskrifters tekniske bestemmelser er udarbejdet af Nordisk  

 Maskinkomitee.
Excenterpresser, der sikkerhedsmæssigt opfylder forskrifterne,  

 tillades anvendt i samtlige nordiske lande.
 Forskrifter, ansvar og pligter.
 A.
 Gældende bestemmelser.
 Mekanisk drevne excenterpresser og deres tilbehør skal være udført  

 forsvarligt og hensigtsmæssigt, være forsynet med det foreskrevne  

 sikkerhedsudstyr og i eet og alt være indrettet i overensstemmelse med lov  

 nr. 226 af 11. juni 1954 om almindelig arbejderbeskyttelse, »Almene  

 sikkerhedsforskrifter for maskineri, redskaber og værktøjer«  

 (Direktoratet for arbejdstilsynet, 1953) (* 1) og nærværende  

 »Sikkerhedsforskrifter for mekanisk drevne excenterpresser« (* 1),  

 så at arbejdet ved presserne kan udføres under betryggende sikkerhed mod  

 ulykkes- og sundhedsfare.
 B.
 Leverandør (fabrikant, importør, forhandler).
Der er forbudt at levere (sælge, udleje, udlåne), udlevere til brug eller  

 udstille mekanisk drevne excenterpresser eller tilbehør, som ikke er  

 forskriftsmæssigt indrettet, jfr. dog nedenstående pkt.
E.
 Ved levering skal nærværende forskrifter medfølge, medmindre modtageren i  

 forvejen er i besiddelse af dem.
 C.
 Opstiller.
Den, der som selvstændig virksomhed forestår opstilling af en  

 excenterpresse, er ansvarlig for, at opstillingen sker forskriftsmæssigt, og  

 at det foreskrevne sikkerhedsudstyr anbringes, således at pressen afleveres i  

 forskriftsmæssig stand, jfr. dog nedenstående pkt.
E.
 D.
 Bruger (ejer, arbejdsgiver).
Arbejdsgiveren er ansvarlig for, at der - under hensyn til arbejdets art,  

 arbejdsforholdene, beskæftigedes alder, uddannelse og øvrige forudsætninger  

 for arbejdet - foretages alt, hvad der med rimelighed kan kræves for at  

 forebygge, at nogen hos ham beskæftiget pådrager sig sygdom som følge af  

 arbejdet eller rammes af ulykkestilfælde derved.
Uanset leverandørs og  

 opstillers særskilte ansvar er arbejdsgiveren således ansvarlig for, at  

 enhver i hans virksomhed benyttet excenterpresse og dens tilbehør til enhver  

 tid er i forskriftsmæssig stand og benyttes på forskriftsmæssig måde.
 E.
 Brugeren (ejeren, arbejdsgiveren) er eneansvarlig for anbringelsen af  

 det særlige sikkerhedsudstyr til beskyttelse mod fingerskader.
 Leverandøren er dog pligtig på anfordring at vejlede om eller levere  

 sådant udstyr.
 F.
 Det påhviler brugeren (ejeren, arbejdsgiveren) uopholdeligt at anmelde  

 ethvert ulykkestilfælde ved en excenterpresse til den stedlige  

 fabrikinspektør og at lade pressen henstå urørt, indtil arbejdstilsynet har  

 foretaget sin undersøgelse.
 Ethvert tilløb til ulykkestilfælde ved en excenterpresse skal (jfr. pkt.  

 G) ved brugerens (ejerens, arbejdsgiverens) foranstaltning indføres i  

 tilsynsbogen, i hvilken det tillige skal oplyses, hvad der er foretaget for  

 at hindre gentagelser.
 G.
 Arbejder.
Den ved excenterpresse beskæftigede har pligt til at benytte udleveret  

 forskriftsmæssigt sikkerhedsudstyr og til i øvrigt at udvise tilbørlig  

 forsigtighed og for sit vedkommende medvirke til at forebygge sundhedsfare og  

 ulykkestilfælde.
Således skal enhver sikkerhedsmæssig mangel, som den  

 beskæftigede finder ved pressen og ikke straks afhjælper selv, omgående  

 meddeles rette vedkommende i virksomheden, jfr. pkt.
F.
 Tekniske bestemmelser.
 Indretning, levering, opstilling, mærkning.
 1. Alment.
 Bestemmelserne i førnævnte »Almene sikkerhedsforskrifter« om  

 afskærmning af løbende dele, udførelse af elektrisk udstyr o.s.v. skal nøje  

 overholdes.
 2. Udførelse og materiale.
Hver enkelt del af excenterpresser skal dimensioneres med forsvarlig  

 styrke og holdbarhed og udføres af egnet materiale.
I særdeleshed gælder  

 dette de dele, hvor brud eller slitage kan medføre særlig ulykkesfare, f.eks.  

 drejekile og koblingspal.
 3. Kobling.
 Koblingsmekanismer skal med nedennævnte undtagelse være indrettet således,  

 at de yder betryggende sikkerhed mod utilsigtet presseslag.
 NB: Som utilsigtet slag betragtes også slag, der indtræffer, når pressen  

 sættes i gang efter stilstandsindkobling (indkobling, når svinghjulet står  

 stille).
 Koblingsmekanismer, som ikke opfylder de i første stykke angivne krav  

 (f.eks. kilekobling af sædvanlig udførelse), må dog anvendes, hvis pressen på  

 iøjnefaldende sted er forsynet med et tydeligt og holdbart skilt med følgende  

 tekst:
»Denne presse må ikke anvendes med åbning større end 8 mm mellem  

 stempel og underlag eller 5 mm mellem stempel og afriver, medmindre værktøjet  

 på anden måde er således indrettet, eller pressen er forsynet med sådan  

 beskyttelsesanordning, at ulykkestilfælde ikke kan indtræffe, hvis pressen  

 gør et utilsigtet slag.« 4. Koblingsfjedre.
 Som fjedre i koblinger må kun anvendes trykfjedre, som er sikkert styret i  

 hus eller om stang, og hvis afstand mellem vindingerne ved største indspændte  

 fjederlængde er mindre end fjedertrådens diameter.
 NB: Dette punkt gælder kun, hvor brud på fjederen kan medføre ulykker.
 5. Omstilling.
Omstilling fra enkeltslag til fortsat slag må kun kunne foretages med  

 særlig nøgle eller særligt værktøj.
Nøglen (værktøjet) skal opbevares af en  

 ansvarlig person.
 6. Bremse.
Presser skal være forsynet med effektiv bremse.
Koblingsmekanismen i  

 excenterpresser, der er indrettet som angivet i afsnit 15, punkterne f, g og  

 h, skal være således konstrueret, at maskinakslen standser, selv om bremsen  

 svigter. (* 2) 7. Fjedertrykplan.
 På presser, der er forsynet med fjedertrykplan, skal enten de dele, der  

 påvirkes af modtrykfjederen, være så rigeligt dimensionerede, at brud er  

 utænkeligt, eller der skal være truffet foranstaltninger, der sikrer, at de  

 dele, som modtrykfjederen i tilfælde af brud kan slynge ud, opfanges på  

 forsvarlig måde.
 8. Mekanisk fødning.
 Mekaniske fremføringsanordningers bevægelige dele, f.eks. valser, skal  

 være behørigt indskærmet til forebyggelser af ulykker ved klemning af fingre,  

 medrivning af hår eller klæder o.s.v.
 9. Betjeningsorganer.
 Pedaler og andre betjeningsorganer og deres enkelte dele (led, arme  

 o.s.v.), som er anbragt og indrettet således, at utilsigtet berøring eller  

 påvirkning kan medføre udløsning af presseslag, skal være sikret derimod.
 10. Arbejdsstilling.
 Presser og deres betjeningsorganer skal være indrettet således, at  

 arbejdsstillingen bliver bekvem og arbejdet ikke unødigt trættende.  

 Betjeningspedaler skal muliggøre en bekvem fodstilling.
 11. Dæmpning af støj og rystelser.
 Enhver opstilling af presser skal ske med hensyntagen til dæmpning af støj  

 og rystelser, f.eks. ved at pressen anbringes på fritstående fundament eller  

 på vibrationsdæmpende underlag.
 12. Brugs- og vedligeholdelsesvejledning, kontrolkort.
 Leverandøren skal medlevere den fornødne skriftlige vejledning for brug og  

 vedligeholdelse samt kontrolkort til brug ved den løbende kontrol (se punkt.  

 21). Et eksempel på kontrolkort er vist bagest i forskrifterne.
 13. Mærkning.
Enhver presse skal være forsynet med en tydelig og holdbar mærkeplade med  

 angivelse af pressens vægt, typebetegnelse, fabrikationsnummer og -år,  

 tilladelig slagbelastning i tons og antal slag pr. minut samt fabrikantens  

 navn og adresse.
På importerede maskiners mærkeplade skal desuden importørens  

 navn og adresse være angivet.
Se også pkt. 19.
 Beskyttelse mod fingerskader.
 14. Grundregel.
 Ingen presse må tages i brug, medmindre den yder betryggende sikkerhed  

 mod, at den betjenendes fingre beskadiges under presseslag.
 NB: Dette punkt gælder ikke arbejdet med opstilling, justering og kontrol  

 med presseværktøj.
 15. Fingerbeskyttelser.
 Kravet i pkt. 14 anses kun for opfyldt, når en af følgende  

 foranstaltninger er truffet:
 Slaghøjden begrænses, så at den fri løftehøjde ikke overstiger 8 mm mellem  

 stempel og underlag (fig. 1) eller 5 mm mellem stempel og afriver (fig. 2).  

 For mindste afstand C fra stempel til afriverpladens kant angiver tabel I den  

 største tilladte afstand B mellem afriver og underlag.
 Hvis der kan opstå klemningsfare mellem materiale og afriver, når stemplet  

 går op, angiver tabel I den største tilladelige højde B1 (fig. 3 og 4) mellem  

 materiale og afriver, når mindste afstand fra materialekant til fri kant af  

 afriverplade er C1.
 I stemplets bundstilling skal afstanden A (FIG. 1 og 2) fra fremspringende  

 bevægelig del til underlag eller afriver være mindst 20 mm, hvis D er højest  

 15 mm; ellers mindst 80 mm.
Pressen forsynes med en fast, solidt befæstet skærm om stemplet.
Afstanden  

 fra skærmens underkant til underlaget må ikke overstige B (fig. 5 og tabel  

 I), og skærmens overkant skal mindst være i højde med topstillingen for  

 stemplets underkant.
Kan materialet trækkes med stemplet op og derved  

 frembringe klemningsfare mod skærmens underkant, må B1 ikke overstige den til  

 C1 svarende størrelse (fig. 5 og tabel I). Om afstanden A fra fremspringende  

 bevægelig del til skærmens overkant gælder det under a) anførte, medmindre  

 skærmens overkant ligger over fremspringets topstilling.
E må ikke overstige  

 8 mm.
 Tabel I.
 Om betegnelsernes betydning se fig 1-6.
 Hvis stemplets fri løftehøjde over afriveren overstiger 5 mm, skal skærmen  

 være anbragt som vist på fig. 6.
 Lukket værktøj.
 Pressen forsynes med lukket værktøj, så at en finger ikke kan føres ind  

 under stemplet (fig. 7 a og b).
Sammenhængen mellem indførings- (udtagnings-) åbnings største højde B  

 (fig. 7 a), største længde L (fig. 7 a) og mindste afstand C fra stemplet  

 (fig. 7 b) fremgår af tabel II.
Desuden skal B begrænses som angivet under a)  

 og b), dersom stemplet under sin opadgående bevægelse kan trække materialet  

 med.
 Afstanden A (fig. 7 a) fra underkant af fremspringende bevægelig del til  

 overkant af værktøj skal overholde de under a) angivne mindstestørrelser,  

 medmindre klemningsstederne er forsvarligt indskærmet (fig. 8 og fig 9) eller  

 de fremspringende dele udformet, så at klemning er udelukket (fig. 10 og 11).
Presseværktøjet indbygges i en fast skærm, der hindrer, at en finger kan  

 føres ind under stemplet.
Indførings- og udtagningsåbnings største  

 dimensioner (fig. 12a og 13a) bestemmes som under c).
 I øvrigt skal skærmen være udført som angivet under b).
 Pressen forsynes med automatisk, halvautomatisk eller anden mekanisk  

 fremføringsanordning for materialet og med fornødent sikkerhedsudstyr til  

 forebyggelse af, at fingre kan komme ind i klemningsområdet.
 Værktøjet omsluttes af enten en bevægelig, oplukkelig skærm eller en fast  

 skærm forsynet med en oplukkelig del (låge). Indskærmningen skal være således  

 indrettet, at presseslag kun kan udløses, når skærmen (lågen) er lukket, og  

 at det er umuligt (eventuelt: umuligt at nå) efter udløsning at føre en hånd  

 ind til klemningsområde under stempel, ved fremspringende bevægelig del og  

 ved materiale, der eventuelt kan trækkes med op af stemplet, før presseslaget  

 er så vidt fremskredet, at klemning er udelukket.
 Ved presser forsynet med koblingsmekanismer, der ikke yder betryggende  

 sikkerhed ved utilsigtet slag (f.eks. kilekobling af sædvanlig udførelse),  

 godkendes låge eller anden bevægelig skærm kun, såfremt skærmen er sådan  

 indrettet, at den fastholdes i beskyttelseseje, dersom pressen indkobles  

 under stilstand, eller der indtræffer forsinket udløsning eller dobbeltslag.
 NB: Ved langsomtgående presser skal følgelig skærmen (lågen) være blokeret  

 i lukket stilling, fra udløsning sker, til klemningsfaren er overstået.
Pressen indstilles til enkeltslag og forsynes med en tohåndsudløsning, der  

 er således indrettet, at - det er nødvendigt hver gang at benytte begge hænder på hver sit  

 betjeningsorgan for atudløse presseslaget, - nyt slag ikke kan udløses, før begge betjeningsorganer har været  

 ført tilbage til udgangsstillingen, - stemplet standser eller når så vidt i slaget, at klemningsfare er  

 udelukket, hurtigere, end en hånd kan føres fra betjeningsorgan til  

 klemningsområde, dersom blot eet af betjeningsorganerne slipper efter  

 udløsning af presseslag.
Kan stemplet trække materialet med opad, må også  

 mulig klemningsfare herved tages i betragtning, og - eventuel omstilling af tohåndsudløsningen kun kan foretages med særlig  

 nøgle eller specialværktøj.
Nøglen (værktøjet) skal opbevares af en ansvarlig  

 person.
 To-håndsudløsning alene godkendes ikke som håndbeskyttelse ved presser,  

 der er forsynet med koblingsmekanisme, der ikke giver betryggende sikkerhed  

 mod utilsigtet slag (f.eks. kilekobling af sædvanlig udførelse).
Pressen forsynes med en pålidelig trækwiresikring, som fører arbejderens  

 hænder bort fra klemningsområdet under presseslaget.
Wiresikring godkendes  

 dog ikke ved presser, som kan indkobles til slag under stilstand (d.v.s., når  

 svinghjulet står stille).
 For største højde B og største længde L mm fig. 7a, 12a og 13a) angiver  

 tabellen åbningens mindste afstand C mm (fig. 7b, 12b og 13b) fra stemplet.
 16. Dispensation fra pkt. 15.
Hvis overholdelse af forskrifterne i pkt. 15 volder særlige ulemper, kan  

 direktoratet for arbejdstilsynet dispensere fra dem under forudsætning af, at  

 arbejdet under alle omstændigheder udføres på sikkerhedsmæssigt betryggende  

 måde.
Dispensationsansøgning indgives gennem den stedlige tilsynskreds.
 17. Stempelskærmenes udførelse i øvrigt.
De i pkt. 15 angivne afskærmninger skal dække stempel og om fornødent  

 krydshovedet forfra og fra siderne.
Hvis klemningsområdet er let tilgængeligt  

 bagfra, skal der desuden foretages afskærmning bag stemplet; i bagskærmen må  

 dog findes den eventuelt nødvendige åbning til udkastning af emner.
I øvrigt må der i skærmene findes slidser og andre åbninger, når de  

 overholder målene i tabel II.
Slidser bør være lodrette (se fig. 8).
 Som materiale kan anvendes plade, gitterværk, splintfrit glas eller  

 plastics.
 Skærmene skal være indrettet, så at de ikke irriterer arbejderens øjne.
 18. Udvalg af sikkerhedsudstyr.
 Forskriftsmæssigt sikkerhedsudstyr (fingerbeskyttelser) til samtlige  

 benyttede værktøjstyper skal findes i virksomheden.
 Diverse.
 19. Presser uden særlig sikkerhedsanordning.
 Presser, der ikke er forsynet med en af de i pkt. 15, e-h, angivne  

 sikkerhedsanordninger, skal bære et skilt med tydelig og holdbar tekst, der  

 angiver, at pressen kun må anvendes med lukkede værktøjer eller med maksimalt  

 8 mm fri løftehøjde.
 20. Ilægnings- og udtagningsværktøj.
Håndværktøj til ilægning eller udtagning af emner (pincet, tang, sugekop,  

 pind o.s.v.) bør være af blødt materiale, f.eks. messing eller træ, for at  

 forebygge splintring med deraf følgende ulykkesfare, hvis stemplet går ned på  

 værktøjet.
Uanset brugen af sådant håndværktøj skal pressen være sikret i  

 overensstemmelse med pkt. 15.
 21. Løbende tilsyn og kontrol.
De dele af sikkerhedsudstyr, betjeningsorganer, koblingsmekanismer og  

 bremse, som er særlig udsat for slid eller anden påvirkning, der kan medføre,  

 at delene ikke virker som tilsigtet, skal ved brugerens (ejerens,  

 arbejdsgiverens) foranstaltning til stadighed holdes under omhyggeligt tilsyn  

 under overholdelse af de brugs- og vedligeholdelsesforskrifter, leverandøren  

 har medleveret.
Fuldstændig gennemgang (kontrol) af koblingsmekanisme og  

 bremse skal foretages regelmæssigt og så hyppigt, som hensynet til  

 forsvarlighed og til pressens konstruktion og anvendelse kræver, normalt hver  

 3. måned ved 8 timers daglig benyttelse.
For hver presse skal findes et kontrolkort, hvorpå resultatet af  

 gennemgangen noteres.
Et eksempel på et sådant kort for en presse med  

 drejekilekobling er vist bagest i forskrifterne (jfr. pkt. 12).
 22. Værktøjsopstilleres, reparatørers og  

 kontrollanters kvalifikationer.
 Det er ejerens pligt at sikre sig, at den, der opsætter værktøj i,  

 reparerer, ændrer eller kontrollerer en excenterpresse, har den fornødne  

 sagkundskab og nøje kender nærværende forskrifter.
 23. Opsætning af værktøj.
 Under opsætning og justering af værktøj skal pressens drivmotor være  

 standset.
 24. Instruktion, aldersgrænse.
 Brugeren (ejeren, arbejdsgiveren) skal påse, at ingen får lov at betjene  

 en excenterpresse uden først at være forsvarligt instrueret af en sagkyndig  

 om arbejdets udførelse og den med arbejdet forbundne risiko.
 For beskæftigelse af unge mennesker under 18 år ved excenterpresser gælder  

 reglerne i den til enhver tid gældende bekendtgørelse om unge menneskers  

 farlige arbejde, udstedt i medfør af § 38, stk. 5, i lov nr. 226 af 11. juni  

 1954 om almindelig arbejderbeskyttelse.
 25. Sikkerhedsinstruks.
 Brugeren (ejeren, arbejdsgiveren) bør udlevere skriftlig  

 sikkerhedsinstruks til enhver, der skal betjene en exenterpresse.
+ = i orden - = defekt (* 1) Kan rekvireres hos den stedlige fabrikinspektør eller fra  

 direktoratet for arbejdstilsynet.
 (* 2) Excenterpresser, der leveres til Norge og Sverige, skal opfylde  

 følgende krav: Hvis pressen er indrettet således, at excenterakslen kan  

 passere stopstillingen eller trækkes baglæns af stemplets vægt, hvis bremsen  

 svigter, skal der findes en anordning, der forhindrer stemplet i at gå ned.
 (* 3) Opretholdt ved ikraftholdelses bekendtgørelsen.
 Bilag 1 stk.
