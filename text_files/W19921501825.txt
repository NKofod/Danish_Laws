 En 33-årig kvinde henvender sig til lægen pga. knude i brystet.
Knuden tolkes som godartet og der aftales observation.
Det næste 1/2  

 års tid henvender patienten sig flere gange til lægen pga.
træthed, manglende appetit og symptomer fra lungerne.
Ved  

 efterfølgende mammografi og biopsi konstateres brystkræft, og patienten  

 opereres samt behandles med kemoterapi.
 Patientklagenævnet rettede en alvorlig beklagelse til lægen og  

 indskærpede denne at udvise større omhu og samvittighed, jvf. § 6.
 5.3.1. Manglende diagnosticering af knude i bryst.
33-årig kvinde henvender sig til egen læge efter at have følt en knude i  

 venstre bryst.
Lægen tolker tilstanden som værende en lokaliseret, godartet  

 tilstand (fibroadenomatose), og det blev aftalt at observere uden, at der  

 aftaltes ny kontroltid.
5 månder senere henvender hun sig igen til egen læge, dels på grund af  

 symptomer fra lungerne, dels på grund af knuden i venstre bryst, som påny  

 bliver konstateret godartet.
Hen henvender sig atter til lægen ca. 3 måneder  

 senere, idet hun føler, at knuden er blevet større, desuden er hun træt og  

 har ingen appetit.
Lægen foreslog, at hun kunne få foretaget mammografi, men  

 fastholdt i øvrigt, at han er sikker på, at det ikke er alvorligt.
Patienten  

 ønsker derfor at vente med en sådan undersøgelse.
Et halvt år senere konsulterer hun egen læge igen, idet knuden fortsat  

 vokser.
Han henviser hende derfor til mammografi.
Undersøgelsen gav mistanke om brystkræft og senere biopsi bekræftede  

 dette.
Hun fik brystet og 4 lymfeknuder med udsæd fjernet operativt og blev  

 behandlet med kemoterapi.
 Patientklagenævnet besluttede at rette en alvorlig beklagelse til  

 lægen jfr. lægelovens § 6, for at have undladt at henvise patienten til  

 videregående undersøgelser for den lokaliserede udfyldning i brystet samt ved  

 ikke i fornødent omfang at have ført journal, da forholdene fortsat  

 indicerede kontrol.
 Patientklagenævnet fulgte i øvrigt Sundhedsstyrelsens  

 indstilling om at indskærpe over for lægen at udvise større omhu og  

 samvittighedsfuldhed i sit fremtidige virke.
