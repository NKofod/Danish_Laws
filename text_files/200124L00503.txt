Betænkning afgivet af Skatteudvalget den  

 15. maj 2002 Betænkning over Forslag til lov om ændring af lov om  

 vægtafgift af motorkøretøjer m.v., lov om afgift efter  

 brændstofforbrug for visse personbiler og lov om registreringsafgift af  

 motorkøretøjer m.v. samt ændring af ligningsloven [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 13  

 ændringsforslag til lovforslaget.
2. Udvalgsarbejdet Lovforslaget blev fremsat den 20. marts 2002 og var til 1.  

 behandling den 16. april 2002. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 15 møder.
Høring Lovforslaget blev sendt i høring parallelt med  

 fremsættelsen.
Den 2., den 15. og den 25. april 2002 sendte  

 skatteministeren indkomne høringssvar til udvalget.
Den 3. maj 2002  

 sendte skatteministeren et høringsnotat til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Arbejderbevægelsens Erhvervsråd, Danmarks Automobilforhandler Forening, Danske Biludlejere, Dank Kørelærer-Union og Foreningen Registrerede Revisorer.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har Danmarks Automobilforhandler Forening og  

 Danske Biludlejere mundtligt over for udvalget redegjort for deres holdning  

 til lovforslaget.
Spørgsmål Udvalget har stillet 6 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til forkastelse ved 3. behandling.
Flertallet  

 i udvalget vil stemme hverken for eller imod de stillede  

 ændringsforslag.
Enhedslisten mener, at dette lovforslag er et meget godt  

 udtryk for regeringens prioriteringer. År efter år skal der  

 findes 265 mio. kr. på statens budgetter for at finansiere  

 skattelettelser for bilejerne.
Det sker, samtidig med at regeringen sparer  

 over 1,5 mia. kr. på miljøet og skærer ned på  

 uddannelse, kultur, ulandshjælp m.v.
Lovforslaget passer også fint ind i regeringens  

 trafikpolitiske prioriteringer, hvor Danmark fortsat plastres til med  

 motorveje, mens der spares på den kollektive trafik.
Konsekvensen af  

 denne politik er flere biler, mere forurening og mere støj.
 I stedet for en sådan perspektivløs  

 skattenedsættelse kunne der være brug for en analyse og  

 diskussion af, hvordan vi kunne skabe et afgiftssystem, som kunne medvirke  

 til at sikre den mest miljøvenlige løsning af trafikbehovet  

 også når dette indebærer, at det er nødvendigt at  

 bruge bilen.
Det kunne være en diskussion med perspektiv i.
Men  

 regeringen er så fokuseret på skattestoppet og skattelettelser  

 til erhvervslivet, at det fuldstændig blokerer for den slags  

 overvejelser.
Godt nok er der et forslag om skattelettelser på »miljøvenlige motorcykler«, og det kan da isoleret set være  

 fornuftigt nok, men sammenholdt med de øvrige elementer i dette  

 lovforslag, er det helt utilstrækkeligt.
 Efter Enhedslistens opfattelse ville det under alle  

 omstændigheder være mere fornuftigt at rykke de skærpede  

 miljøkrav for motorcykler, som EU vil indføre fra år  

 2006, frem til år 2003. Der er jo ingen grund til at tillade  

 overflødig forurening   bare fordi folk er villige til at betale for  

 det.
Fjernelsen af registreringsafgiften på  

 køreskolebusser begrundes udelukkende med, at det vil give lavere  

 omkostninger for busvognmændene.
Der fremlægges dog ikke nogen  

 argumenter for, at det skulle være særlig vigtigt   og det kan  

 vel heller ikke udelukkes, at en del af pengene vil blive i  

 køreskoleejernes lommer, hvilket der vel heller ikke er nogen gode  

 begrundelser for.
 Enhedslisten er ikke særlig overbevist om  

 holdbarheden af de regnestykker, der fører frem til, at etableringen  

 af en godtgørelsesordning for registreringsafgiften for brugte biler,  

 varebiler og motorcykler, når disse udføres fra Danmark, ender  

 med at give et overskud for staten, og Enhedslisten har heller ikke noget  

 særligt behov for at tilfredsstille Europa-Kommissionens ønsker  

 i denne sag.
De ændrede regler for privat kørsel i  

 firmabiler på gule plader kan efter Enhedslistens opfattelse ikke  

 undgå at føre til større skatteunddragelser, end vi ser i  

 dag.
Udfyldelsen af kørebøger kan måske opfattes som et  

 bureaukratisk tiltag, men det er også med til at fastholde  

 opmærksomheden på, at der ikke må køres privat  

 kørsel i disse biler.
 Et mindretal i udvalget (V, DF og KF) indstiller  

 lovforslaget til vedtagelse med de stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	skatteministeren, tiltrådt af et mindretal (V,  

 DF og KF):
Til § 1 1) I den under nr. 1 foreslåede affattelse af §  

 3, stk. 1, A, V, ændres »1.190« til: »1.240«.
[Korrektion af sats] 2) I det under nr. 2 foreslåede § 3, stk.  

 3, ændres »der vedtages« til: »der er vedtaget«.
[Ajourføring af ordvalg] 3) Efter nr. 2 indsættes som nyt nummer:
»01. I § 4, stk. 1, 2. pkt., ændres »stk. 2« til:  

 »stk. 4«.« [Korrektion af henvisning] 4) Efter nr. 4 indsættes som nye numre:
 »02. I § 4, stk. 5, der bliver stk. 3, ændres »stk. 2  

 og 3« til: »stk. 1, II, A«.
 03. I § 4, stk. 10, der bliver stk. 8, ændres »stk. 7«  

 til: »stk. 5«.
04. I § 23, stk. 2, nr. 1, ændres »§ 4, stk. 8, 9 og  

 10« til: »§ 4, stk. 6-8«.« [Korrektion af henvisninger] Til § 2 5) Efter nr. 2 indsættes som nyt nummer:
»01. I § 3, stk. 5, der bliver stk. 3, ændres »stk. 4«  

 til: »stk. 2« (2 steder).« [Korrektion af henvisning] Til § 3 6) Efter nr. 5 indsættes som nyt nummer:
»01. I § 4, stk. 7, ændres »§ 10, stk. 4« til: »§ 10,  

 stk. 5«.« [Korrektion af henvisning] 7) I det under nr. 7 foreslåede § 4, stk.  

 14, ændres »nr. 1 eller 2« til: »stk. 13, nr. 1 eller 2,«.
[Tydeliggørelse af henvisning] 8) Efter nr. 11 indsættes som nye numre:
 »02. I § 7, stk. 1, ændres »§ 10, stk. 4« til: »§ 10,  

 stk. 5«.
03. I § 7 a, stk. 3, ændres »§ 10, stk. 4« til: »§ 10,  

 stk. 5«.« [Korrektion af henvisning] 9) I det under nr. 12 foreslåede § 7 b, stk. 2,  

 nr. 1, ændres »§ 4, stk. 6, nr. 1, 12 eller 13« til: »§ 4, stk. 6,  

 nr. 1, stk. 12 eller 13«.
[Tydeliggørelse af henvisning] 10) I det under nr. 12 foreslåede § 7 b, stk.  

 2, nr. 2,  ændres »§ 4, stk. 6, nr. 2, 12 eller 13« til: »§ 4, stk.  

 6, nr. 2, stk. 12 eller 13«.
[Tydeliggørelse af henvisning] Til § 5 11) I stk. 3 ændres »§ 4, stk. 3« til: »§ 3, stk.  

 3«.
[Korrektion af henvisning] 12) I stk. 5 ændres »1. juni 2002« til: »1. juli  

 2002« (2 steder).
[Ændring af virkningstidspunkt] 13) Stk. 6 affattes således:
»Stk. 6. § 4 træder i kraft dagen efter  

 bekendtgørelsen i Lovtidende og har virkning fra den 1. januar  

 2002.« [Ændring af virkningstidspunkt] Bemærkninger Til nr. 1 Ved en fejl er udligningsafgiftssatsen for dieseldrevne  

 personbiler med en egenvægt fra 1.301-1.500 kg foreslået  

 ændret til 1.190 kr.
Den rigtige og nugældende sats er 1.240  

 kr.
Til nr. 2 Ændringsforslaget er en konsekvens af, at direktivet  

 om skærpede udstødningsnormer for motorcykler er vedtaget ved  

 forligsprocedure den 19. marts 2002. Der henstår fortsat  

 oversættelse og offentliggørelse, før der kan gives en  

 konkret dokumentreference.
Det står dog klart, at forliget er mere  

 vidtgående end lovforslaget, idet de skærpede normer  

 indføres i to trin fra henholdsvis 2003 og 2006.
Til nr. 3-11 Der er tale om lovtekniske tydeliggørelser og  

 korrektioner vedrørende henvisninger.
Til nr. 12 Der vil på grund af lovforslagets sene behandling  

 være behov for yderligere frist til videreuddannelse af de medarbejdere  

 i Statens Bilinspektion, der skal fortage den indledende identifikation af de  

 brugte biler m.v., der fremstilles til syn med henblik på registrering  

 første gang her i landet.
Til nr. 13 Foreningen af Registrerede Revisorer har i sit  

 høringssvar anført, at  

 virkningstidspunktet/ikrafttrædelsestidspunktet for den  

 foreslåede ændring af beskatning af firmabiler på gule  

 nummerplader er uklar.
På baggrund heraf og for at tilgodese  

 administrative hensyn foreslås det at ændre virkningstidspunktet  

 for den foreslåede ændring.
I lovforslaget foreslås det, at ændringen  

 træder i kraft og har virkning fra dagen efter bekendtgørelsen i  

 Lovtidende.
Det indebærer, at der for indkomståret 2002 vil  

 gælde to forskellige regelsæt og dermed forskellige  

 dokumentationskrav i forhold til, om en firmabil på gule nummerplader  

 anvendes privat.
Som følge heraf kan der opstå situationer, hvor  

 en person, der råder over en firmabil på gule plader, i den ene  

 del af året skal kunne godtgøre, at firmabilen ikke anvendes  

 privat, for at undgå beskatning af fri bil, mens der i den anden  

 halvdel af året ikke gælder en sådan dokumentationspligt.  

 Dette findes uhensigtsmæssigt og administrativt besværligt for  

 såvel borgerne som skattemyndighederne.
 På baggrund heraf foreslås det, at  

 virkningstidspunktet for ændringen i stedet er den 1. januar 2002.  

 Dette indebærer, at firmabiler på gule plader, som ifølge  

 vægtafgiftsloven og momsloven udelukkende skal anvendes  

 erhvervsmæssigt, fra den 1. januar 2002 ikke er omfattet af  

 ligningslovens § 16, stk. 4. Fra dette tidspunkt finder de bevisbyrde- og  

 dokumentationskrav, herunder kørebøger, der efter praksis er  

 udviklet i forhold til denne bestemmelse ikke anvendelse på  

 sådanne firmabiler.
 Det findes ikke hensigtsmæssigt at give lovforslaget  

 tilbagevirkende kraft 3 år tilbage i tiden, idet dette vil  

 indebære, at skattemyndighederne skal revurdere og eventuelt genoptage  

 alle de skatteansættelser, der vedrører personer, der har  

 rådet over/råder over en firmabil på gule plader i denne  

 periode.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 181 Bilagsnr.
