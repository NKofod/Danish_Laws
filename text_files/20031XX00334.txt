Skriftlig fremsættelse (24. marts 2004) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
Forslag til lov om  

 ændring af lov om Centre for Videregående Uddannelse og andre selvejende  

 institutioner for videregående uddannelser m.v. (Styrkelse og forenkling af  

 CVUerne) (Lovforslag nr.
L 196).
 Forslaget er et led i regeringens ønske om at understøtte og  

 videreudvikle CVU-institutionsformen i det danske uddannelsesbillede som en  

 del  

 af regeringens målsætning om regionalt afbalanceret vækst og velfærd.
Formålet med lovforslaget er at styrke og forenkle  

 institutionsformen for Centre for Videregående Uddannelse.
Lovforslaget  

 bygger  

 videre på principperne om frivillighed og lokalt selvstyre, idet der lægges  

 vægt på at bevare og videreudvikle CVU-lovgivningens rummelighed for  

 udmøntning  

 af CVU-visionen.
CVUernes mangfoldighed skal fortsat kunne rummes og  

 manifestere sig i forskellige organisations- og ledelsesformer inden for  

 lovens  

 rammer.
 Med forslaget foreslås indført den engelske betegnelse  

 University College som en kvalitetsstempling af CVUerne.  

 Betegnelsen kan af  

 undervisningsministeren tildeles ubetingede CVUer efter en ekstern  

 sagkyndig  

 vurdering af CVUet.
Med lovforslaget overlades det til institutionerne selv at  

 bestemme, om der i tilknytning til en partner skal være en studiebestyrelse.  

 Det er fortsat CVUet og partneren, der i fællesskab skal træffe  

 beslutningen  

 herom.
Lovforslaget indeholder kun en mindre ændring i forhold til gældende  

 lov, idet det foreslås, at lovens formulering om, at vedtægten for et CVU  

 skal indeholde en bestemmelse om, at der oprettes en  

 studiebestyrelse for  

 hver partner, ændres til kan indeholde en bestemmelse herom.  

 Denne ændring  

 påvirker ikke retten til at have studiebestyrelser, men det overlades nu til  

 institutionerne selv at vurdere, om det er den mest hensigtsmæssige måde at  

 indrette CVUet på.
Samtidig slækkes reguleringen af hvilke beføjelser,  

 der  

 skal overlades til studiebestyrelsen.
Det fremgår endvidere af lovforslaget, at regeringen vil  

 følge udviklingen, og at der vil blive indledt en dialog med CVUerne og  

 deres  

 interessenter om, hvordan de nye rammer udfyldes.
Regeringen vil på baggrund  

 af  

 drøftelserne efter en to-årig periode fra lovens ikrafttrædelsestidspunkt  

 gøre status  

 over, hvorledes CVUerne har brugt de nye rammer til at realisere deres  

 målsætninger.
 Herudover foreslås det, at bestemmelsen, der giver mulighed  

 for valgte rektorer på de tekniske CVUer, ophæves.
 Loven foreslås at træde i kraft den 1. august 2004.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
