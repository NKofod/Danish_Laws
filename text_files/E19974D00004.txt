D.D.1 Skattepligtens omfang D.D.2 OECD's modelkonvention OECD's modelkonvention D.D.1 Skattepligtens omfang D.D.1.1 Skattepligtens omfang Fuldt skattepligtige personer Den danske indkomstbeskatning bygger på globalindkomstprincippet, og fuldt  

 skattepligtige personer er derfor skattepligtige her af den fulde indkomst,  

 hvad enten den hidrører her fra landet eller fra udlandet, jf.
SL § 4.
 For at imødegå dobbeltbeskatning er der indgået DBO'er med en række lande,  

 ligesom aftaler er indgået med Færøerne og Grønland.
 Ifølge pkt. 1 i indledningen til OECD-kommentaren kan international  

 juridisk dobbeltbeskatning generelt difineres som påligning af  

 sammenlignelige skatter i to (eller flere) stater hos den samme skattetyder  

 på det samme grundlag og for samme periode.
Begrænset skattepligtige personer Personer, der ikke er fuldt skattepligtige til Danmark, og som oppebærer  

 indkomst herfra, bliver evt. begrænset skattepligtige efter KSL § 2, jf.  

 afsnit D.A.2. Beskattes den pågældende indkomst også i den skattepligtiges  

 bopælsland, vil der også i disse tilfælde forekomme dobbeltbeskatning.
D.D.1.2 Samspil mellem dansk og uden landsk skattesystem DBO'erne skal hindre, at samme indkomst beskattes i både kildeland og  

 bopælsland.
Med henblik herpå fordeles beskatningsretten mellem kildeland og  

 bopælsland.
 Hvis der ikke er intern hjemmel til at beskatte en indkomst, som et land  

 ifølge aftalen har fået tillagt beskatningsretten til, vil indkomsten ikke  

 blive beskattet, medmindre det andet land ifølge aftalen er tillagt en  

 subsidiær beskatningsret.
 Blandt andet med henblik på at afgøre, om et andet land kan udnytte sin  

 beskatningsret i sådanne situationer, er det af betydning at have kendskab  

 til udenlandske skattesystemer.
 En række lande har specielle zoner med lav beskatning.
 Udbytte fra udenlandske datterselskaber er skattefrit, såfremt  

 moderselskabet godtgør, at datterselskabets indkomst, som ligger til grund  

 for det modtagne udbytte, beskattes efter regler, der ikke i væsentlig grad  

 afviger fra reglerne her i landet.
 Der kan være elementer i et udenlandsk skattesystem, der gør det muligt,  

 at udbytte fra et udenlandsk datterselskab kan hidrøre fra ikke beskattede  

 eller meget lavt beskattede indkomster, selv om det udenlandske skattesystem  

 generelt kan sidestilles med det danske.
 Hvis et sådant udbytte kommer fra et datterdatterselskab i et tredieland,  

 der f.eks. beskatter indkomsten meget lavt, til et datterselskab i et land,  

 der ikke beskatter udbytte fra udenlandske datterselskaber, og som iøvrigt  

 har et selskabsskattesystem, der kan sidestilles med det danske, er der  

 risiko for, at udbyttet hjemtages uden beskatning.
Et kendskab til skattesystemet i de involverede lande er af betydning for  

 at kunne bedømme, om indkomsten, der ligger til grund for udbyttet, er blevet  

 beskattet.
Se om praksis vedrørende vurderingen af enkelte lande  

 S.C.1.2.4.4.1.
 Når der er betalt skat af en indkomst i et kildeland, som samtidig indgår  

 i indkomstopgørelsen i Danmark, skal Danmark som bopælsland lempe den danske  

 skat.
 I de tilfælde, hvor lempelsen beregnes efter creditprincippet, er den  

 afhængig af den faktisk betalte skat i udlandet.
 Med henblik på kontrolmulighederne omkring den faktisk betalte udenlandske  

 skat vil det også være hensigtsmæssigt med et vist kendskab til  

 skattesystemet i det pågældende land.
 Det gælder f.eks. på områder som skatteprocent, betalingsmåde (a  

 contoskat, renter i den forbindelse, som måske kan være fratrukket som  

 udgift), carryback regler, der kan ændre skatten for tidligere år, afgifter,  

 der evt. kan opfattes som skatter, men som ikke er dækket af overenskomsten  

 med det pågældende land m.v.
En summarisk beskrivelse af andre landes skattesystemer findes i de store  

 revisionsfirmaers Worldwide Tax Guides, *samt i løsbladsværker fra IBFD  

 (International Bureau af Fiscal Documentation).* Under omtalen af de enkelte DBO'er vil selskabsskatteprocenten i det  

 pågældende land være anført tillige med oplysning om carryback regler.
D.D.2 OECD's modelkonvention Fra dansk side tilstræbes en vis ensartethed i de danske DBO'er, idet  

 overenskomsterne søges opbygget i overensstemmelse med principperne i den  

 modelkonvention, som OECD har udarbejdet.
 Siden 1963 har OECD modelkonventionen til undgåelse af dobbeltbeskatning  

 af indkomst- og formueskatter haft stor indvirkning på forhandlingen, brugen  

 og fortolkningen af DBO'er.
 For det første har OECD medlemslandene i stor udstrækning rettet sig efter  

 modelkonventionen ved afslutning og revision af bilaterale DBO'er.
 Modelkonventionens betydning kan måles i antallet af afsluttede  

 overenskomster medlemslandene imellem og i det forhold, at disse DBO'er i  

 overensstemmelse med OECD-rådets anbefalinger følger modelkonventionens  

 mønster og i de fleste tilfælde også dens hovedbestemmelser.
For det andet rækker modelkonventionens virkning langt ud over OECD's  

 område.
Den er blevet brugt som et grundlag ved forhandlinger mellem medlems-  

 og ikke-medlemslande, og også indbyrdes mellem ikke-medlemslande, samt i  

 andre verdensomspændende eller regionale, internationale organisationers  

 arbejde på dobbeltbeskatningsområdet og med beslægtede problemer.
Den er også  

 blevet benyttet som grundlag for FN's dobbeltbeskatningskonventionsmodel  

 mellem I- og U-lande, hvori der gengives store dele af konventionens  

 bestemmelser og kommentarer.
For det tredje har anerkendelsen af modelkonventionens bestemmelser og  

 disses indarbejdelse i størstedelen af de bilaterale DBO'er medvirket til, at  

 kommentarerne til modelkonventionens bestemmelser er blevet en vidt anerkendt  

 vejledning i fortolkningen og anvendelsen af eksisterende bilaterale DBO'ers  

 bestemmelser.
Dette har lettet fortolkningen af og gennemførelsen af en  

 fælles linie for disse bilaterale DBO'er.
 Den seneste udgave af OECD's modelkonvention er fra 1995. Se også SU  

 1994.283 og SU 1995.153 om opdateringerne af modellen.
Også her i landet anvendes OECD's modelkonvention og kommentarerne til den  

 som fortolkningsbidrag til de af Danmark indgåede DBO'er.
Dette er også  

 fastslået ved HRD i TOLD-SKAT Nyt 1993.4.143 (Texaco) ( TfS 1993,7).
Desuden kan nævnes TOLD-SKAT Nyt 1992.16.477 (Ø) (TfS 1992,291) og  

 TOLD-SKAT Nyt 1992.21.645 (Ø) (TfS 1992,433), som er stadfæstet af Højesteret, jf.
TfS 1994.184 (HRD) samt TfS 1996,532 (HRD).
 Modelkonventionen er opbygget efter følgende principper:
Kapitel I Anvendelsesområde Artikel 1.
Omfattede personer Artiklen fastsætter de af overenskomsten omfattede personer.
Normalt  

 bestemmes, at overenskomsten skal finde anvendelse på alle fysiske og  

 juridiske personer, der er hjemmehørende i én af eller begge de  

 kontraherende stater.
 Artikel 2.
Omfattede skatter I de danske DBO'er nævnes de omfattede skatter udførligt i denne  

 bestemmelse.
Straftillæg eller renter, som pålægges ifølge de to staters  

 interne lovgivning vedrørende skatter, som DBO'en gælder for, er normalt ikke  

 omfattet af udtrykket »skatter«.
Det betyder, at det pågældende land ved lempelse af dobbeltbeskatning  

 efter DBO'en ikke er forpligtet til at give lempelse for procenttillæg efter  

 KSL § 61, stk. 2, og kontrollovstillæg samt for morarenter.
Danmark er ved  

 lempelse efter DBO'en ikke forpligtet til at modregne de nævnte tillæg og  

 morarenter og er ikke forpligtet til at give lempelse for tilsvarende tillæg  

 og morarenter i det andet land.
Hvis der ikke er tale om skatter omfattet af en overenskomst, men derimod  

 afgifter og lignende, vil erhvervsdrivende personer og foretagender  

 hjemmehørende i Danmark, eventuelt kunne fratrække sådanne udenlandske  

 afgifter ud fra et driftsomkostningssynspunkt jf.
SL § 6, a.
I medd. fra Skd. 1977, s. 109, nr. 45, udtales det, at Skattedepartementet  

 ikke finder, at bestemmelserne i de foreliggende DBO'er er til hinder for at  

 Danmark kan fastholde krav på afgift i henhold til PBL, selv om den  

 afgiftspligtige er bosat i et land, hvormed Danmark har indgået en aftale til  

 undgåelse af dobbeltbeskatning.
Jf. endvidere Skd.cirk. nr. 24 af 16. dec.  

 1986, kap. 1, pkt. 1 til PBL.
Tilsvarende gælder vedrørende realrenteafgift.
 Se også ØLD refereret i TOLD-SKAT Nyt 1992.16.477 (TfS 1992.291).
Skatteministeriet, Departementet har i TfS 1994,193 vedrørende bidrag til  

 arbejdsmarkedsfondene, jf. lov nr. 448 af 30. jun. 1993 med senere ændringer,  

 svaret, at bidragene ikke er omfattet af DBO'erne.
Det gælder også DBO'erne  

 med Kina, Indien, Indonesien, Tanzania, Polen, Tjekkiet, Slovakiet og Ungarn, hvori der nævnes de bidrag til dagpenge, der blev  

 indført ved Lov om dagpenge ved sygdom eller fødsel, jf. lov nr. 262 af 7.  

 jun. 1972, og som bortfaldt fra og med 1987.
Kapitel II Definitioner Artikel 3.
Alm. definitioner I denne artikel defineres forskellige udtryk, der anvendes i  

 overenskomsten, f.eks. »person«, »selskab«,  

 »foretagende i en kontraherende stat«, »international  

 trafik«, »kompetent myndighed«.
Derudover indeholder artiklen  

 en generel fortolkningsregel.
 Det bemærkes, at nogle stater betragter kommanditselskaber og  

 interessentskaber som selvstændige skattepligtige enheder, medens andre  

 stater beskatter de enkelte kommanditister eller interessenter.
Det fremgår af Skm.bek.nr. 527 af 17. juni 1996 om sagsudlægning § 7, stk.  

 2, at Told- og Skattestyrelsen træffer afgørelser, der efter  

 dobbeltbeskatningsoverenskomster træffes af "den kompetente  

 myndighed", i konkrete sager.
Se også artikel 25 og de der nævnte  

 afgørelser.
 Artikel 4.
Skattemæssigt hjemsted Efter denne artikel betyder udtrykket »en person, der er  

 hjemmehørende i en kontraherende stat« enhver person, der i henhold til  

 lovgivningen er fuldt skattepligtig til den pågældende stat.
Det kan være på  

 grund af bopæl, hjemsted, ledelsens sæde eller ethvert andet lignende  

 kriterium.
 Hvor en fysisk person herefter må anses for hjemmehørende i begge stater,  

 skal han anses for hjemmehørende i den stat, hvor han:
- har fast bolig til sin rådighed, - har de stærkeste personlige og økonomiske forbindelser (midtpunkt for  

 livsinteresser), - sædvanligvis opholder sig, - er statsborger.
*Se nærmere i kommentarerne til OECD-modellens artikel 4.* Kan det ikke efter disse retningslinjer afgøres, hvilket land, der i  

 relation til DBO'en skal anses for bopælsland, og hvilket der skal anses for  

 kildeland, afgøres spørgsmålet af de kompetente myndigheder ved forhandling.
En skatteyder, der havde bolig i både Danmark og Storbritannien, blev i  

 henhold til artikel 4, stk. 2 a, anset for hjemmehørende i Danmark.
TfS  

 1996.51 - tidligere ØLD i TfS 1993,534. Udtrykket "hjemmehørende"  

 omfatter også staten, enhver politisk underafdeling og lokal myndighed.
Midlertidige ophold - dobbelt domicil Dobbeltdomicil foreligger, hvor en person efter interne danske regler er  

 fuldt skattepligtig til Danmark og samtidig er fuldt skattepligtig til et  

 andet land.
 Fra og med indkomståret 1995 fastholdes den fulde skattepligt ved  

 fraflytning til udlandet ikke længere, jf. ophævelse af KSL § 1, stk. 1, nr.  

 2 i lov nr. 312 af 17. maj 1995. Se herom afsnit D.A.
 I de fleste DBO'er, som Danmark har indgået, findes der en bestemmelse om  

 dobbeltdomicil, som svarer til artikel 4, stk. 2, i OECD's modelkonvention.  

 Efter denne bestemmelse er det afgørende, hvor den pågældende person anses  

 for hjemmehørende.
Hvis en person med dobbeltdomicil således efter DBO'en må anses for  

 hjemmehørende i Danmark, er det Danmark, der som bopælsland, har  

 beskatningsretten til den pågældende persons globalindkomst.
Hvis DBO'en  

 derimod bestemmer, at personen må anses for hjemmehørende i det andet land,  

 der således bliver bopælsland, får Danmark status som kildeland.
Dette er  

 efter praksis ensbetydende med, at der til Danmark kun skal selvangives  

 indtægter, som Danmark efter den pågældende DBO særskilt har  

 beskatningsretten til.
Samme praksis gælder, hvis der i en af Danmark indgået  

 DBO ikke findes en bestemmelse om skattemæssigt hjemsted, idet aftalen da  

 udfyldes med principperne i artikel 4 i OECD's modelaftale.
Se også afsnit  

 D.A.1.1.2.1. Hvor Danmark har status som kildeland, kan der fra og med  

 indkomståret 1995 kun fratrækkes udgifter, der vedrører indtægter, som  

 Danmark efter den pågældende DBO kan beskatte, jf.
KSL § 1, stk. 2.
 Til belysning af indkomstopgørelsen i en situation, hvor Danmark har  

 status som kildeland, skal angives et eksempel:
Vedrørende »dobbelt domicil«, se Skat 1990.12.990 (BF) (TfS  

 1990.560) og TOLD-SKAT Nyt 1991.11.610 (BF) (TfS 1991.261), hvor Ligningsrådet i begge  

 sager tilkendegav, at spørgerne måtte anses for hjemmehørende i Danmark.
Se  

 endvidere ØLD i TOLD-SKAT Nyt 1992.21.645 (Ø) (TfS 1992. 433) stadfæstet af  

 højesteret, jf.
TfS 1994.184) (HRD) og TOLD-SKAT Nyt 1993.6.272 (BF) (TfS  

 1993.165).
Vedrørende beskatning af orlovsydelser under ophold i udlandet se TfS  

 1994,225. Hvis et selskab mv. anses for dobbeltdomicileret, skal selskabet  

 mv. anses for at være hjemmehørende i den stat, i hvilken den virkelige  

 ledelse har sit sæde.
Se også afsnit S.A.1.
 Artikel 5.
Fast driftssted Efter denne artikel betyder udtrykket »fast driftssted« navnlig  

 et fast forretningssted, gennem hvilket et foretagendes virksomhed helt eller  

 delvis udøves.
Der vil dog ikke være tale om fast driftssted, hvis  

 virksomheden har hjælpe- eller forberedelseskarakter, se herom nedenfor.
Udtrykket "forretningssted" dækker alle lokaler, indretninger  

 eller installationer, der benyttes til at udøve foretagendets virksomhed,  

 hvad enten de udelukkende bruges til dette formål eller ej.
Et  

 forretningssted kan også eksistere, hvor der ingen lokaler findes eller er  

 fornødne til udøvelsen af foretagendets virksomhed, og det simpelthen har et  

 vist areal til rådighed.
Det er uden betydning, om lokalerne, indretningerne  

 eller installationerne ejes eller lejes af eller på anden måde stilles til  

 rådighed for foretagendet.
Et forretningssted kan således bestå i en  

 stadeplads på et marked eller visse permanent benyttede områder i et  

 frilager.
At forretningsstedet skal være "fast" betyder, at der  

 sædvanligvis skal være en forbindelse mellem forretningsstedet og en særlig  

 geografisk bestemt lokalitet.
Forretningsstedet skal også have en vis grad af  

 varighed og ikke blot være midlertidigt.
Et fast driftssted opstår, så snart foretagendet begynder at udøve sin  

 forretningsvirksomhed gennem et fast forretningssted.
Dette er, tilfældet, så  

 snart foretagendet på forretningsstedet forbereder den virksomhed, som  

 forretningsstedet skal tjene permanent.
En svensk kraftværksvirksomhed deltog  

 sammen med en dansk virksomhed som interessent i et interessentskab (I/S B),  

 hvis formål var at opføre, eje og drive et kraftværk i Danmark.
I  

 opførelsesperioden stillede det svenske selskab visse medarbejdere til  

 rådighed på timelønsbasis, men projektering og opførelse blev forestået af et  

 andet dansk selskab, og det svenske selskab havde ikke indtægter herved og  

 drev ikke bygge- og anlægsvirksomhed og fik derfor først fast driftssted fra  

 tidspunktet for idriftssættelsen af kraftværket, jf.
TfS 1996.619(LSR). Det  

 faste driftssted ophører med at eksisterer med det faste forretningssteds  

 afvikling eller ved ophør af al virksomhed gennem det.
 Som eksempler på et fast forretningssted kan anføres:
* et sted, hvorfra et foretagende ledes, * en filial, * et kontor, * en fabrik, * et værksted, og * en mine, en olie- eller gaskilde, et stenbrud eller ethvert andet sted,  

 hvor naturforekomster udvindes f.eks. en juletræsplantage.
I sidstnævnte  

 tilfælde vil der være tale om fast driftssted, selv om salget af træerne ikke  

 finder sted i kildelandet, idet selve træproduktionen ikke kan anses for  

 hjælpevirksomhed.
Hvis juletræsplantagen hverken ejes eller er forpagtet, vil  

 agentreglen være afgørende for, om der kan statueres fast driftssted, se  

 nedenfor.
For at et forretningssted skal udgøre et fast driftssted, skal det  

 foretagende, der benytter det, udøve sin virksomhed helt eller delvis gennem  

 det.
For så vidt angår et strømførende undersøisk kabel, der føres henover  

 den danske kontinentalsokkel, opstår der ikke fast driftssted i Danmark,  

 forudsat der ikke sker virksomhedsudøvelse på den danske kontinentalsokkel,  

 jf.
TfS 1994,24.
 Udlejning af driftsmateriel eller andet løsøre vil kun medføre fast  

 driftssted, hvis administrationen af udlejningen foregår i det land, hvor det  

 pågældende løsøre udlejes.
 Se endvidere Skat 1989.11.862 (HRD)(TfS 1989.605), hvorefter nogle  

 licensindtægter fra Schweiz blev beskattet i Danmark, fordi licensindehaverne  

 ikke havde fast driftssted i Schweiz.
 Byggeri mv.
 Et bygnings-, anlægs eller monteringsarbejde udgør kun et fast driftssted,  

 hvis det varer mere end 12 måneder.
Agenter Selv om der ikke foreligger et fast forretningssted, vil der alligevel  

 være fast driftssted, hvis virksomheden i kildelandet udøves gennem en agent,  

 der repræsenterer foretagendet i hjemlandet og af dette foretagende har fået  

 fuldmagt til at indgå bindende aftaler og rent faktisk udøver en sådan  

 fuldmagt.
Se hertil TOLD*SKAT Nyt 1992.11.327 (BF)(TfS 1992.294), hvor Ligningsrådet lagde til grund, at uanset at de af agenten indhentede  

 ordrer skulle godkendes af selskabet i hjemlandet, ville der alligevel være  

 tale om fast driftssted, hvis ikke de danske kunder i henhold til almindelig  

 fuldmagtslære udtrykkeligt blev gjort opmærksom på, at købsaftalen ikke var  

 bindende, før den var godkendt af selskabet i hjemlandet. *Se også TfS 1997,  

 713 VLD.* Uafhængige repræsentanter Hvis virksomheden i kildelandet ikke udøves gennem en tilknyttet agent,  

 men derimod gennem en uafhængig repræsentant, vil det være en yderligere  

 betingelse for fast driftssted, at den uafhængige repræsentants dispositioner  

 er videregående end hvad der ligger inden for rammerne af hans egen  

 sædvanlige erhvervsvirksomhed.
I en situation, hvor to advokater udøvede en  

 virksomhed, der er sædvanlig for ejendomsadministratorer og hvor de i denne  

 forbindelse handlede inden for rammerne af deres sædvanlige  

 forretningsvirksomhed samt ikke kunne betegnes som afhængige repræsentanter  

 efter DBO'en med Schweiz art, 5, stk. 4, forelå der ikke fast driftssted, jf.  

 art. 5, stk. 5, TfS 1996.532 (HRD).
Undtagne aktiviteter Uanset om det faste driftssted grunder sig på et fast forretningssted, en  

 agent eller en uafhængig repræsentant, vil der ikke kunne statueres fast  

 driftssted, hvis den virksomhed, der udøves i kildelandet, har hjælpe- eller  

 forberedelseskarakter i forhold til virksomhedens hovedformål.
Som eksempler  

 på sådanne hjælpefunktioner kan anføres indkøb af produkter til  

 videreforarbejdelse, reklame- og udstillingsvirksomhed (se t&s Nyt  

 1991.13.721 (LSR) (TfS 1991. 309)), lagerfunktioner og ekspeditionspræget  

 virksomhed efter salg er afsluttet (se Skat 1989.3.239 (LSR) (TfS 1989.165)  

 og t&s Nyt 1991.1.34 (BF) (TfS 1991.38).
 Om begrænset skattepligt for udenlandske selskaber med fast driftssted her  

 i landet, se også LV S.A.2.
Kapitel III Beskatning af indkomst I dette kapitel fastsættes om bopælslandet eller kildelandet, således som  

 disse er fastlagt efter artikel 4, har beskatningsretten til forskellige  

 typer af indkomst.
 Artikel 6.
Indkomst af fast ejendom Beskatningsretten til indkomst af fast ejendom (herunder indkomster fra  

 landbrug og skovbrug) er tillagt det land, hvor den faste ejendom er  

 beliggende.
Udtrykket »fast ejendom« skal tillægges den betydning,  

 som det har i henhold til lovgivningen i den stat, hvor ejendommen er  

 beliggende.
 Udtrykket skal i alle tilfælde omfatte tilbehør til fast ejendom,  

 besætning og redskaber, der anvendes i landbrug og skovbrug, rettigheder, som  

 er omfattet af den almindelige lovgivning om fast ejendom, brugsrettigheder  

 til fast ejendom, såvel som rettigheder til varierende eller faste ydelser,  

 der betales for udnyttelsen af eller retten til at udnytte  

 mineralforekomster, kilder og andre naturforekomster.
En i Schweiz bosat dansk statsborger var kommanditist, hhv. interessent i  

 to selskaber, der hver ejede og drev en udlejningsejendom.
Skatteyderen havde  

 for indkomstårene 1978-1981 henlagt til investeringsfonds på grundlag af sin  

 andel af selskabernes overskud og fratrukket henlæggelserne i den  

 skattepligtige indkomst.
Spørgsmålet om beskatning skulle opgøres efter den  

 dagældende bestemmelse i KSL § 2, stk. 1, litra d (nu litra e), jf. art. 6 og  

 11 i DBO'en, og at renteindtægten, som hidrørte fra investeringskonti, ikke  

 kunne sidestilles med indtægter, der var oppebåret på ejendommene.
Renterne og indeståender skulle herefter ikke medregnes i skatteyderens  

 indkomst og formue, jf.
TfS 1996,532.
Se lsr. 1983.155, hvor det blev fastslået, at indkomst af fast ejendom i Østrig skulle medregnes efter nettoprincippet, dvs. efter fradrag af  

 prioritetsrenter.
Se tilsvarende f.s.a. en ejendom i Frankrig, TfS 1994,604  

 (LSR).
 Artikel 7.
Fortjeneste ved forretningsvirksomhed Fortjeneste ved erhvervsvirksomhed beskattes i den stat, hvor det faste  

 driftssted er beliggende.
Artiklen må sammenholdes med artikel 5 og 9.
Hvis virksomheden driver erhvervsvirksomhed i et andet land gennem et  

 dér liggende fast driftssted, kan dette land beskatte den fortjeneste,  

 der kan henføres til det faste driftssted.
Til sådan fortjeneste henregnes  

 også udbytte, renteindtægter og royalties, der har direkte forbindelse til  

 det faste driftssted, jf. artiklerne 10, stk. 4, 11, stk. 4 og 12, stk. 3.
 Ved ansættelsen af et fast driftssteds fortjeneste kan der fradrages de  

 udgifter, som er afholdt til gavn for det faste driftssted, herunder udgifter  

 til ledelse og almindelig administration i øvrigt, hvad enten de afholdes i  

 den stat, hvor det pågældende faste driftssted er beliggende, eller andre  

 steder.
 Ved opgørelsen af den begrænset skattepligtige indkomst for borerigge,  

 hvor der var udført arbejde offshore i en skattepligtsperiode på under  

 ét år, fandt Ligningsrådet ikke, at der kunne accepteres fradrag for  

 indirekte omkostninger for perioden efter tidspunktet for skattepligtens  

 ophør.
Ligningsrådet fandt det ikke godtgjort, at indirekte omkostninger, der var  

 afholdt før skattepligtens indtræden, kunne anses for afholdt med henblik på  

 udførelsen af den indgåede kontrakt.
TfS 1995,646. Afgørelsen er påklaget.
Der er dog betalinger, som ikke tillades fradraget ved opgørelsen af det  

 faste driftssteds skattepligtige fortjeneste.
Det gælder f.eks. betalinger  

 under betegnelsen renter eller royalties, som foretages af et fast driftssted  

 til dets hovedkontor til gengæld for lånte beløb eller til gengæld for  

 patenter, som er stillet til rådighed for det faste driftssted af  

 hovedkontoret.
Se herom TOLD-SKAT Nyt 1993.4.143 (HRD) (TfS 1993,7).
 Særlige hensyn tages imidlertid til rentebetalinger foretaget indbyrdes af  

 forskellige dele af et finansforetagende (f.eks. en bank) og hidrørende fra  

 kortvarige lån, idet det at yde og modtage kortvarige lån er snævert knyttet  

 til disse foretagenders almindelige forretning.
Om et tilfælde, hvor en bankfilial ikke kunne fradrage renter og kurstab  

 af indskudskapital, der var stillet til rådighed af selskabet, samt  

 indskudskapital i form af lån fra en søsterfilial, se TOLD-SKAT Nyt  

 1993.12.584 (LSR) (TfS 1993,288). Kendelsen var indbragt for domstolene for  

 så vidt angår spørgsmålet om indskudskapital lånt af søsterfilialen.
Sagen er  

 hævet efter ØL's tilkendegivelse af, at retten tiltræder Landsskatterettens afgørelse  

 i det omfang den er indbragt for domstolene.
TfS 1996,715.
 Om begrebet finansforetagende, se TfS 1994,552 (BF).
 Om indkomstopgørelsen for udenlandske selskaber, der er begrænset  

 skatte-pligtige her i landet, se også LV S.C.8.2.
Hvis her i landet fuldt skattepligtige personer har indkomst fra  

 udenlandske kommanditselskaber, og disse selskaber anses for selvstændige  

 skattesubjekter i de pågældende lande, foreligger der som udgangspunkt ikke  

 juridisk dobbeltbeskatning, fordi det ifølge dansk ret er kommanditisterne,  

 der beskattes.
Der vil derfor som udgangspunkt ikke kunne gives lempelse  

 efter DBO'erne.
Der kan derimod gives credit for betalt selskabsskat, som  

 Danmark betragter som betalt af de enkelte deltagere, med hjemmel i LL § 33.  

 Om et tilfælde, hvor kommanditselskabet efter DBO'en må anses for et selskab,  

 se TfS 1994,301 (BF) og TfS 1995,905 (LSR).
 En person, der er bosiddende i udlandet og modtager forpagtningsafgifter  

 fra en virksomhed i Danmark uden at tage aktivt del i driften, anses for at  

 have driftssted her, således at Danmark vil have beskatningsretten til  

 forpagtningsafgiften, uanset hvorledes denne er beregnet, se  

 Skattedepartementets udtalelse i Skat 1987,888 (TfS 1987,639).
Endvidere vil en person bosat i udlandet, der modtager løbende ydelser fra  

 en virksomhed i Danmark, som han tidligere har været medejer af og taget del  

 i driften af, være sidestillet med en person, der driver virksomhed gennem et  

 fast driftssted i Danmark, jf.
TfS 1989,38 (HRD). Danmark vil således have  

 beskatningsretten til den løbende ydelse.
 Hvis der er tale om en egentlig pensionsydelse, se nedenfor artikel 18.
 Artikel 8.
Skibs- og luftfart Fortjeneste ved skibs- eller luftfartsvirksomhed beskattes i den stat,  

 hvor foretagendets virkelige ledelse har sit sæde, hvilket for den omhandlede  

 virksomhed er en særregel i forhold til, hvad der ellers ville følge af  

 artikel 5 om fast driftssted.
Se også TOLD-SKAT Nyt 1993.19.870 (TfS  

 1993,475). I de danske DBO'er omfatter artiklen ofte også fortjeneste ved  

 containerleasing, som en international skibs- eller luftfartsvirksomhed  

 oppebærer ved drift af supplerende eller lejlighedsvis karakter.
Som  

 eksempler kan nævnes den dansk-indiske og den dansk-egyptiske DBO.
 Artikel 9.
Associerede foretagender Hvor indbyrdes forbundne virksomheder (associerede foretagender) aftaler  

 vilkår vedrørende deres kommercielle eller finansielle forbindelser, der  

 afviger fra de vilkår, f.eks. afregningspriser (transfer-pricing), der ville  

 være blevet aftalt mellem uafhængige foretagender, kan den eventuelle  

 yderligere fortjeneste, der ville være blevet opnået, såfremt der havde været  

 tale om uafhængige parter, medregnes til foretagendets fortjeneste og  

 beskattes (armslængde princippet). Ud over kommentarerne til artikel 9  

 henvises herom til OECD's "Transfer Pricing Guidelines for Multinational Enterprises and  

 Tax Administrations" (Munksgaards Forlag A/S 1995). Se også om  

 koncernforbundne selskaber LV S.D.4.
EU-Voldgiftskonventionen er ratificeret af Danmark, jf. lov nr. 763 af 27.  

 nov. 1991 om ophævelse af dobbeltbeskatning i forbindelse med regulering af  

 forbundne foretagenders overskud.
Konventionen foreskriver en procedure,  

 hvorefter de kompetente myndigheder i de pågældende lande har en frist på 2  

 år til at aftale ophævelse af dobbeltbeskatningen af de forbundne  

 foretagender.
Ved overskridelse af denne frist skal dobbeltbeskatningen løses  

 ved voldgift.
Loven er trådt i kraft 1. jan. 1995, jf. skm.bek. nr. 1023 af  

 13. dec. 1994.
 Artikel 10.
Udbytter Udbytte, der udbetales fra et selskab, beskattes som udgangspunkt i den  

 stat, hvor den retmæssige ejer af udbyttet er hjemmehørende.
De kontraherende  

 stater kan dog aftale, at udbyttet under visse nærmere begrænsninger også  

 beskattes i den stat, hvor selskabet er hjemmehørende.
Udtrykket »udbytte« betyder i modelkonventionens artikel 10  

 indkomst af aktier, udbyttebeviser eller udbytterettigheder, mineaktier,  

 stifterandele eller - bortset fra gældsfordringer - andre rettigheder til andel i fortjeneste,  

 såvel som indkomst fra andre selskabsrettigheder, der underkastes samme  

 beskatning som indkomst fra aktier i henhold til skattelovgivningen i den  

 stat, hvor det udloddende selskab er hjemmehørende.
I de tilfælde, hvor ejeren af udbyttet udøver erhvervsvirksomhed i den  

 stat, hvor det udloddende selskab er hjemmehørende, gennem et fast  

 driftssted, anvendes bestemmelsen ikke.
Det samme gælder, hvor ejeren udfører  

 frit erhverv i den anden stat fra et fast sted.
Det er i begge tilfælde en  

 betingelse, at de rettigheder, der ligger til grund for udlodningen, har  

 direkte forbindelse med det faste driftssted eller faste sted.
I disse  

 situationer anvendes bestemmelserne i artikel 7 eller 14.
Hvor et selskab oppebærer fortjeneste eller indkomst fra en anden stat,  

 kan denne anden stat ikke pålægge nogen skat på udbytte, som udbetales af  

 selskabet.
Dette gælder dog ikke i det omfang, sådanne udbytter betales til  

 en person, som er hjemmehørende i denne anden stat, eller i det omfang de  

 rettigheder, der ligger til grund for udlodningen, har direkte forbindelse  

 med det faste driftssted eller fast forretningssted i denne anden stat.  

 Staten kan heller ikke underkaste selskabets ikke-udloddede indkomst nogen  

 skat på ikke-udloddet indkomst, selv om det udbetalte udbytte eller den  

 ikke-udloddede indkomst helt eller delvis består af fortjeneste eller  

 indkomst fra kilder i denne anden stat.
Vedrørende selskaber henledes opmærksomheden på lov nr. 219 af 3. apr.  

 1992 om moder-/datterselskabsdirektivet 90/435/EØF.
Herefter omfatter  

 skattepligten ifølge SEL § 2, stk. 1, litra c ikke udbytte, som et selskab,  

 der er hjemmehørende i en stat, der er medlem af EU (moderselskabet),  

 modtager i udbytte fra et selskab, der hjemmehørende her i landet  

 (datterselskabet). Se også S.A.2.6 samt D.E. under de enkelte EU-landes  

 udbyttebestemmelser.
 Såfremt bopælslandet helt eller delvis også har beskatningsretten til  

 udbyttet, vil den pågældende udbyttemodtager kunne søge udbytteskatten  

 refunderet.
Tilbagesøgning af dansk udbytteskat efter visse overenskomster T&S indgik med virkning fra 1. apr. 1992 en aftale for 7 lande (Norge,  

 Sverige, Tyskland, Holland, Belgien, Luxemburg og USA) om en særlig ordning,  

 hvorefter den danske udbytteskat afregnes med den skattesats, som Danmark som  

 kildeland er berettiget til at oppebære.
Med virkning fra 1. feb. 1993 er  

 ordningen udvidet til også at omfatte Canada, Irland, Schweiz, Grækenland og Storbritannien.
 Ordningen gælder kun for fysiske personer, som har ladet deres aktier  

 deponere i et dansk pengeinstitut til registrering og administration af  

 Værdipapircentralen (VP-konto).
 Ordningen forudsætter en attestation fra vedkommende udenlandske  

 skattemyndighed om den udbytteberettigedes bopæls- og skattepligtsforhold.  

 Til dette brug er udarbejdet blanketterne 02.009 - 02.012. Blanketterne  

 foreligger på engelsk, tysk og fransk samt en særlig for Storbritannien.
Med virkning fra 4. sep. 1992 er der indgået aftale om tilbageholdelse af  

 reduceret svensk udbytteskat for aktier i svenske selskaber registreret i Værdipapircentralen og noteret på Københavns Fondsbørs.
Se i øvrigt  

 TSS-cirk. 1993.12.
Tilbagesøgning af dansk udbytteskat i øvrigt Hvor modtageren af dansk udbytte, som ikke er omfattet af nogen  

 særordning, bor i et af de nedenfor anførte lande, skal der *indeholdes 25%  

 kildeskat jf.
KSL § 2, stk. 1, litra f.
Herefter kan eventuel for meget  

 betalt kildeskat søges tilbage, og der skal* benyttes den for det pågældende  

 udland gældende danske blanket, da den i blanketten anførte fremgangsmåde med  

 attestation af den fremmede statsmyndighed er udtrykkeligt aftalt med det  

 pågældende lands finansministerium.
 Oversigt over dansk beskatningsret vedr. aktieudbytte i ht. indgåede  

 overenskomster til undgåelse af dobbeltbeskatning:
 Blanketterne fås hos skatteforvaltningerne og hos told- og  

 skatteregionerne.
Tilbagebetaling af udenlandsk skat af udbytte, renter og royalties Hvis et land, som kildeland, indeholder skat af udbytte, renter eller  

 royalties med en højere sats end den sats, der er aftalt i DBO'en, kan den  

 for meget betalte skat tilbagesøges.
Anmodning om tilbagebetaling skal indgives til skattemyndighederne i det  

 pågældende land.
Forinden skal anmodningen attesteres af told- og  

 skatteregionen, henholdsvis København eller Frederiksberg kommune.
 Til brug ved tilbagesøgningen har flere lande udarbejdet en særlig  

 blanket.
 Oplysninger herom må søges hos skattemyndighederne i det pågældende land  

 eller eventuelt det pågældende lands ambassade her i landet, ligesom  

 blanketten i givet fald også må rekvireres der.
Enkelte lande har som Danmark en ordning, hvorefter skatten af udbytte,  

 renter eller royalties indeholdes med aftalesatsen.
Oplysninger herom må  

 søges hos skattemyndighederne i det pågældende land eller eventuelt det  

 pågældende lands ambassade her i landet, ligesom relevante blanketter må  

 rekvireres der.
 Artikel 11.
Renter Renter beskattes som udgangspunkt i den stat, hvor den retmæssige ejer af  

 renterne er hjemmehørende.
 De kontraherende stater kan dog aftale, at renter under visse nærmere  

 begrænsninger også beskattes i den stat, hvorfra de udbetales.
Udtrykket »rente« betyder i modelkonventionens artikel 11  

 indkomst af gældsfordringer af enhver art, hvad enten de er sikrede ved pant  

 eller ikke, og hvad enten de indeholder en ret til andel i debitors  

 fortjeneste eller ikke, og indkomst fra statsgældsbeviser, obligationer eller  

 forskrivninger, herunder gevinster og præmier, der er knyttet til sådanne  

 værdipapirer.
Straftillæg for for sen betaling anses ikke for renter i denne  

 artikel.
Hvis ejeren af renten udøver erhvervsvirksomhed i den stat, hvorfra renten  

 hidrører, gennem et fast driftssted eller udfører frit erhverv i denne stat  

 fra et fast sted, anvendes bestemmelsen ikke.
Det er en betingelse, at den  

 fordring, der ligger til grund for den udbetalte rente, har direkte  

 forbindelse med et sådant fast driftsted eller fast sted.
Renter anses for at hidrøre fra en af staterne, såfremt de udbetales af  

 den pågældende stat selv, en politisk underafdeling deraf, en lokal myndighed  

 deri eller en i den pågældende stat hjemmehørende person.
Såfremt denne  

 person, der betaler renten - hvad enten den pågældende er hjemmehørende i en  

 af de kontraherende stater eller ej - imidlertid i en af staterne har et fast  

 driftssted eller fast forretningssted, i forbindelse med hvilket den gæld,  

 hvoraf renten betales, blev stiftet, og renteudgiften afholdes af det  

 pågældende faste driftssted eller faste forretningssted, skal sådan rente  

 anses for at hidrøre fra den stat, i hvilken det faste driftssted eller faste  

 forretningssted er beliggende.
I tilfælde, hvor en særlig forbindelse mellem den, der erlægger, og den,  

 der er berettiget til at modtage renten, eller mellem disse og en tredje  

 person, har bevirket, at rentebeløbet set i forhold til den gældsfordring,  

 hvorfor den er betalt, overstiger det beløb, som ville være blevet aftalt  

 mellem parterne, såfremt den nævnte forbindelse ikke havde foreligget, finder  

 bestemmelserne alene anvendelse på det sidstnævnte beløb.
I så fald skal den  

 overskydende del af beløbet kunne beskattes i overensstemmelse med  

 lovgivningen i hver af staterne under behørig hensyntagen til de øvrige  

 bestemmelser i modelkonventionen.
 Artikel 12.
Royalties Royalties beskattes som udgangspunkt i den stat, hvor den person, der er  

 den retmæssige ejer af beløbet, er bosat.
 Udtrykket »royalties« betyder i modelkonventionens artikel 12  

 betalinger af enhver art, der modtages som vederlag for anvendelsen af eller  

 retten til at anvende enhver ophavsret til et litterært, kunstnerisk eller  

 videnskabeligt arbejde, herunder spillefilm, ethvert patent, varemærke,  

 mønster eller model, tegning, hemmelig formel eller fremstillingsmetode,  

 eller for oplysninger om industrielle, kommercielle eller videnskabelige  

 erfaringer.
I tilfælde, hvor ejeren af nævnte royalties udøver erhvervsvirksomhed i  

 den stat, hvorfra de nævnte royalties hidrører, gennem et fast driftssted  

 eller udfører frit erhverv i denne anden stat fra et fast sted, anvendes  

 bestemmelserne ikke.
Det er en betingelse, at den rettighed eller ejendom,  

 som ligger til grund for de nævnte royalties, har direkte forbindelse med det  

 faste driftssted eller faste forretningssted.
I disse situationer anvendes  

 bestemmelserne i artikel 7 eller artikel 14.
I tilfælde, hvor en særlig forbindelse mellem den, der erlægger, og den,  

 der er berettiget til at modtage nævnte royalties, eller mellem disse og en  

 tredje person, har bevirket, at de erlagte royalties i betragtning af den  

 anvendelse, rettighed eller oplysning, for hvilken de erlægges, overstiger  

 det beløb, som ville være blevet aftalt mellem parterne, såfremt den nævnte  

 forbindelse ikke havde foreligget, anvendes bestemmelserne i  

 modelkonventionens artikel alene på det sidstnævnte beløb.
I så fald skal den  

 overskydende del af beløbet kunne beskattes i overensstemmelse med  

 lovgivningen i hver af staterne under behørig hensyntagen til de øvrige  

 bestemmelser i modelkonventionen.
 Artikel 13.
Fortjeneste ved afståelse af formuegenstande Fortjeneste ved afståelse af fast ejendom beliggende i en anden stat - som  

 omtalt i artikel 6 - beskattes i denne stat.
Fortjeneste ved afståelse af aktiver, der ikke består af fast ejendom, og  

 som udgør en del af erhvervsformuen i et fast driftssted, som et foretagende  

 har i en anden stat, beskattes i denne anden stat.
Det samme gælder ved  

 afståelse af aktiver, der ikke består af fast ejendom, og som hører til et  

 fast sted, som en person anvender til udøvelse af frit erhverv i en anden  

 stat.
I begge tilfælde gælder det samme for fortjeneste ved afståelse af  

 selve det faste driftssted (særskilt eller sammen med hele foretagendet),  

 eller ved afståelse af et fast sted.
 Fortjeneste ved afståelse af skibe og luftfartøjer i international trafik,  

 skibe, der benyttes til transport i indre farvande, eller aktiver, der ikke  

 består i fast ejendom, og som hører til driften af sådanne skibe, beskattes  

 kun i den stat, i hvilken foretagendets virkelige ledelse har sit sæde.
 Fortjeneste ved afhændelse af alle andre aktiver beskattes i det land,  

 hvor afhænderen er hjemmehørende.
 Efter dansk opfattelse omfatter artiklen også indtægt ved udleje af  

 erhvervsformuen.
 Ved afhændelse af aktiver, hvor avancen er undergivet beskatning her til  

 landet efter reglerne om begrænset skattepligt, skal fortjenesten opgøres som  

 forskellen mellem salgssummen og værdien i handel og vandel på tidspunktet  

 for skattepligtens indtræden.
 Vedrørende beskatning af og lempelse for genvundne afskrivninger, se Skat  

 1987.6.427 (TfS 1987,269), Skat 1989.2.156 (TfS 1989,77). Om goodwill se  

 TOLD-SKAT Nyt 1993.5.212 (TfS 1993,80). Se i øvrigt D.C.3.
 Artikel 14.
Frit erhverv Fysiske personers indkomst ved frit erhverv eller andet arbejde af  

 selvstændig karakter beskattes i den stat, hvor personen er hjemmehørende,  

 medmindre der foreligger et fast sted, i en anden stat.
Ved frit erhverv eller andet arbejde af selvstændig karakter forståes især  

 selvstændig videnskabelig, litterær, uddannende eller undervisende virksomhed  

 samt selvstændig virksomhed i forbindelse med liberale erhverv som læge,  

 advokat, ingeniør, arkitekt, tandlæge og revisor.
Opregningen er dog ikke  

 udtømmende.
Som øvrige omfattede eksempler kan nævnes konsulent- og  

 servicepræget virksomhed, hvorimod industriel og handelsmæssig virksomhed  

 ikke er omfattet af denne artikel, men derimod af artikel 5 om fast  

 driftssted.
Kunstneres og sportsfolks selvstændige virksomhed vil typisk være  

 omfattet af en særskilt artikel, se modelaftalens artikel 17. Om  

 afgrænsningen mellem honorar for selvstændig virksomhed og vederlag for  

 arbejde i tjenesteforhold, henvises til afsnit E.A.4.2. og skd.cirk. om PSL  

 nr. 129 af 4. jul. 1994, afsnit B, pkt. 3.1.1.
Ved et fast sted forstås, at der kan disponeres over en lokalitet, hvorfra  

 virksomheden kan udøves, eller som danner udgangspunkt for udøvelse af  

 virksomheden.
Der vil således kunne foreligge et fast sted i tilfælde, hvor  

 der ikke ville være tale om et fast driftssted, hvis artikel 5 herom skulle  

 anvendes.
 Om fordelingen af indtægter og udgifter mellem virksomheden i bopælslandet  

 og det faste sted i kildelandet henvises til principperne i modelaftalens  

 artikel 7, der finder tilsvarende anvendelse.
 Artikel 15.
Løn Vederlag for personligt arbejde i tjenesteforhold beskattes i den stat,  

 hvor personen er hjemmehørende.
Såfremt arbejdet er udført i den anden stat,  

 beskattes vederlaget dér.
Bopælsstaten har i visse tilfælde  

 beskatningsretten, hvis:   

 183 dages-reglen - Modtageren opholder sig i den anden stat i en periode (eller måske  

 flere), der ikke overstiger 183 dage i nogen 12-månedersperiode, der begynder  

 eller slutter i det pågældende skatteår, og - Vederlaget betales af eller for en arbejdsgiver, der ikke er  

 hjemmehørende i den anden stat, og - Vederlaget ikke udredes som sådant af et fast driftssted eller lignende,  

 som arbejdsgiveren har i den anden stat.
 Såfremt opholdet i arbejdsstaten overstiger 183 dage tillægges  

 arbejdsstaten beskatningsretten fra opholdets begyndelse.
Arbejdsgiver Udtrykket arbejdsgiver er ikke nærmere defineret i modeloverenskomstens  

 artikel 15. I kommentarerne til artiklen, pkt. 8 nævnes, at arbejdsgiveren er  

 den person, der har rettighederne til det udførte arbejde, og som bærer  

 ansvaret og risikoen.
I tilfælde af arbejdsudleje må det derfor ud fra de  

 faktiske forhold afgøres, om arbejdsgiverfunktionerne hovedsagelig udøves af  

 formidleren/udlejeren eller brugeren af arbejdskraften.
Om et tilfælde hvor  

 arbejdsgiverfunktionerne forblev hos den hidtidige arbejdsgiver, se TfS  

 1994,655 (MA).
 Sagen vedrørte beskatningsretten til en række britiske ansattes løn i  

 1991.
Arbejdsgiveren A Ltd. fik i 1990 fast driftssted ifølge DBO'ens artikel 5,  

 stk. 3. Dette medførte dansk beskatningsret efter overenskomstens artikel 15,  

 stk. 2. Repræsentanterne for A Ltd. meddelte imidlertid, at der med virkning  

 fra 1. jan. 1991 var indgået serviceaftale om arbejdsudleje med det 100%  

 ejede datterselskab B Ltd., som derfor skulle anses som arbejdsgiver.
B Ltd.  

 havde ikke fast driftssted i Danmark.
Med de kompetente myndigheder i  

 Storbritannien blev der herefter indgået gensidig aftale (mutual agreement)  

 om beskatningsretten.
Under hensyn til serviceaftalens indhold og de faktiske  

 forhold var der enighed om, at A Ltd. fortsat måtte anses for arbejdsgiver i  

 1991, og der forelå derfor fortsat dansk beskatningsret, jf. artikel 15, stk.  

 2.
Opgørelsen af de 183 dage Ved opgørelsen af de 183 dage medregnes såvel hele som brudte døgn i  

 opholdsstaten (arbejdsstaten). Ved brudte døgn forstås, udover tilrejse- og  

 afrejsedage, også løbende arbejdsdage uden overnatning i arbejdsstaten.  

 Ferier, weekendophold eller andre ophold uden for arbejdsstaten skal derimod  

 ikke medregnes.
Fridage, afspadseringsdage o.lign. arbejdsfrie dage, der  

 tilbringes i arbejdsstaten, skal derimod medregnes til de 183 dage.
Hvis en i Danmark hjemmehørende person således arbejder (opholder sig) i  

 f.eks.
Norge fra søndag aften til fredag eftermiddag vil alene den efter  

 fredagen følgende lørdag i den pågældende uge fragå ved beregningen af  

 opholdets længde i Norge, skd. 65.146. *Om brudte døgn ved opgørelsen af 183  

 dage samt tidsgrænserne i LL § 33A, se også TfS 1997, 556 (ØLD).* I en række DBO'er gælder 183-dages reglen inden for et indkomstår i stedet  

 for en 12-månedersperiode.
I de tilfælde, hvor bopælsstatens og arbejdsstatens indkomstår (skatteår)  

 afviger fra hinanden, er det arbejdsstatens indkomstår (skatteår), der er  

 afgørende ved anvendelsen af 183-dages reglen.
F.eks. kan lønindkomst, der  

 udbetales af en dansk arbejdsgiver for arbejde udført i Irland, beskattes i  

 Danmark, såfremt arbejdstageren ikke opholder sig der i en periode, der  

 overstiger 183 dage inden for Irlands skatteår, der løber fra 6. apr. til 5.  

 apr. året efter.
Visse af de indgåede DBO'er afviger fra modelkonventionens 183-dages  

 regel, idet der gælder andre frister, f.eks.
Frankrig: 12 måneder, Grønland:  

 60 dage i sammenhæng og Malaysia: 183 dage i sammenhæng og ingen del af  

 opholdet må være led i et sammenhængende ophold på mere end 183 dage.
Betalingen af vederlag Det er en betingelse for kildelandets beskatningsafkald, at lønnen ikke  

 hidrører fra lokal arbejdsgiver.
Som hovedregel er det derimod uden betydning  

 om lønnen betales af en arbejdsgiver i bopælslandet eller et tredie land.
Der  

 er dog afvigelser herfra, idet kildelandsafkaldet i en række aftaler  

 udtrykkelig er betinget af, at arbejdet er udført for et i Danmark  

 hjemmehørende foretagende eller på dettes vegne (det gælder således aftalerne  

 med Canada, Frankrig, Malaysia, Pakistan, Thailand og USA). Efter aftalen med Grønland er  

 afkaldet betinget af at den pågældende »fortsat er beskæftiget hos og  

 vederlagt af den sædvanlige arbejdsgiver«.
 Forundersøgelse, efterforskning mv.
Ifølge den fælles nordiske DBO gælder der særlige regler for lønindtægt  

 ved arbejde, der udføres ud for landets kyster for arbejdsgivere, som driver  

 virksomhed med forundersøgelse, efterforskning eller udnyttelse af  

 kulbrinteforekomster, og hvor det pågældende havbundsområde ikke hører til  

 arbejdstagerens bopælsland.
Sådan lønindtægt kan normalt beskattes i  

 arbejdslandet, hvis arbejdet strækker sig over mere end 30 dage indenfor en  

 12-måneders-periode, se nærmere aftalens artikel 21, stk. 6 og 7. Der er  

 lignende bestemmelser om beskatning af arbejdsgivere og lønmodtagere,  

 beskæftiget ved forundersøgelse og efterforskning, i en række DBO'er.
Se  

 f.eks.
DBO'erne med Irland, Grønland og Italien, jf. afsnit D.E.
Subsidiær beskatningsret Arbejdslandets beskatningsafkald er i nogle aftaler gjort betinget af, at  

 lønnen beskattes i bopælslandet (Australien, Norden og Malaysia).
 Arbejdslandet har i disse tilfælde en subsidiær beskatningsret til lønnen.  

 I aftalen med Tyskland har bopælslandet subsidiær beskatningsret *f.s.a.  

 vederlag for udførelsen af offentligt hverv*, såfremt arbejdslandet ikke har  

 intern hjemmel til at beskatte.
Anvendelsen af en beskatningsret Selv om en person opfylder betingelsen for beskatning her, fordi han er  

 her i mere end 183 dage inden for kalenderåret, kan Danmark kun udnytte  

 beskat-ningsretten til den fra hjemlandet modtagne løn, såfremt den  

 pågældende er fuldt skattepligtig efter KSL § 1. For så vidt alene KSL § 1,  

 stk. 1, nr. 2, kommer i betragtning, vil der forekomme tilfælde, hvor Danmark  

 ikke kan beskatte nogen del af lønnen, uanset beskatningsretten efter DBO'en  

 tilkommer Danmark.
 Et eksempel vil belyse dette:
En udlænding bliver af sin udenlandske arbejdsgiver udstationeret til  

 arbejde i Danmark i perioderne 15/1-1/6 og 1/10-15/12, medens han i perioden  

 2/6-30/9 har arbejdet og holdt ferie i sit hjemland.
Efter 183-dages reglen  

 har Danmark beskatningsretten til den i Danmark indtjente løn; men da der  

 ikke er indtrådt fuld skattepligt efter KSL § 1, stk. 1, nr. 2, og der ikke  

 foreligger begrænset skattepligt for så vidt angår løn fra en udenlandsk  

 arbejdsgiver, der ikke har fast driftssted her, kan Danmark ikke udnytte  

 beskatningsretten.
Arbejdsudleje   

 183-dages reglen fraviges endvidere, hvis det efter en DBO kan lægges til  

 grund, at arbejdsstaten har beskatningsretten til vederlag til en  

 arbejdsudlejet person, se D.A.2.3. Er det tilfældet, har arbejdsstaten  

 beskatningsretten til lønindkomsten fra 1. dag.
OECD's modeloverenskomst  

 indeholder endnu ikke regler om arbejdsudleje, men der er opnået principiel  

 enighed mellem OECD-landene om, at arbejdsudlejesynspunket bør indfortolkes i artikel 15  

 om vederlag for personlig arbejde i tjenesteforhold.
Der henvises i øvrigt  

 til kommentaren til OECD-modellens artikel 15 i pkt. 8.
 Dette er dog ikke ensbetydende med, at alle OECD-landene bilateralt  

 anerkender arbejdsudlejebegrebet, jf. nedenfor.
Særskilte regler om arbejdsudleje findes kun i enkelte af de af Danmark  

 indgåede DBO'er, f.eks. den nordiske DBO og DBO'en mellem Danmark og Storbritannien, hvor artikel 15 er ændret med virkning fra 1. jan. 1992 *samt DBO'en med Tyskland, hvor der er indføjet en regel i artikel 15,  

 stk. 4, om indgåelse af aftale om arbejdsudleje.* Hvad angår de DBO'er, der  

 ikke indeholder særskilte bestemmelser om arbejdsudleje, gælder, at  

 arbejdsudlejebegrebet anvendes i forhold til de pågældende lande. *Schweiz  

 mener, at kommentarerne i pkt. 8 til OECD-modellens artikel 15, kun skal  

 anvendes på international udleje af arbejdskraft i tilfælde, hvor der  

 foreligger dispositioner, der har karakter af misbrug.* Professorreglen I visse DBO'er er der en såkaldt »professorregel« - hvorefter en  

 professor eller lærer, der er hjemmehørende i den ene stat og som modtager  

 vederlag for undervisning ved et universitet, kollegium, skole eller anden  

 undervisningsanstalt i det andet statsområde under et midlertidigt ophold af  

 ikke over 2 år, skal være fritaget for at svare skat i dette andet  

 statsområde af vederlaget.
Se nærmere i den enkelte DBO.
Det skal kunne  

 dokumenteres, at der fortsat foreligger fuld skattepligt til hjemlandet.
Om anvendelsen af professorreglen i den dansk-amerikanske DBO henvises til  

 TOLD-SKAT Nyt 1992.21.645 (ØLD) (TfS 1992,433), som er stadfæstet af  

 Højesteret, jf.
TfS 1994,184 (HRD). DBO'ens krav om bopæl i USA og  

 midlertidigt ophold i Danmark var ikke opfyldt.
Om halv lempelse ifølge LL §  

 33 A, skt. 3, pga. dansk beskatningsret ifølge en professorregel, se TfS  

 1996,472 (LSR).
Arbejde om bord på skib eller luftfartøj Vederlag for personligt arbejde, udført om bord på skib eller luftfartøj i  

 international trafik, kan beskattes i den stat, i hvilken foretagendets  

 virkelige ledelse har sit sæde.
Beskatningsretten til arbejde om bord på  

 skibe i international trafik, udført som led i et ansættelsesforhold med et  

 engelsk, 100%-ejet datterselskab af DFDS A/S tilkom Danmark, idet de  

 afgørende beslutninger vedrørende datterselskabet blev truffet af  

 moderselskabet eller koncernledelsen.
TfS 1995,577 (VLD). (Anket til  

 Højesteret og forligt).
SAS I de fleste DBO'er er der indført en bestemmelse, hvorefter personer,  

 hjemmehørende i Danmark, som udfører arbejde for SAS bliver beskattet i  

 Danmark.
Se om den begrænsede skattepligt ved arbejde på luftfartøjer, jf.  

 D.A.2.1.
 Artikel 16.
Bestyrelseshonorar Vederlag for arbejde som bestyrelsesmedlem i et selskab, kan beskattes i  

 det land, hvor selskabet er hjemmehørende.
 Da det undertiden kan være vanskeligt at konstatere, hvor arbejdet er  

 udført, er bestemmelsen formuleret under forudsætning af, at arbejdet er  

 udført i det land, hvor selskabet er hjemmehørende.
 Artikel 17.
Kunstnere og sportsfolk Indkomst, der oppebæres som optrædende kunstner, såsom teater-, film-,  

 radio- eller fjernsynskunstner, eller musiker, eller som sportsmand,  

 beskattes i det land, hvori virksomheden udøves.
Se D.A.2.9 om intern hjemmel  

 for beskatning i Danmark.
 Artikel 18.
Pensioner Private pensioner beskattes som hovedregel i det land, hvor modtageren er  

 hjemmehørende.
Artikel 18 omfatter dog kun private pensioner, der står i forbindelse med  

 tidligere personligt arbejde i tjenesteforhold, hvorimod andre  

 pensionsordninger, som modtageren selv har oprettet, er omfattet af artikel  

 21 om anden indkomst.
Anden indkomst beskattes også som hovedregel i  

 bopælslandet.
 Det kan dog forekomme, at en DBO under artiklen om private pensioner også  

 medtager pension, der ikke har været et led i et ansættelsesforhold.
 I henhold til den nordiske DBO er beskatningsretten til private pensioner  

 tillagt udbetalingslandet.
For så vidt angår sociale pensioner, f.eks. folkepension og ATP, er der i  

 adskillige DBO'er taget udtrykkelig stilling til fordelingen af  

 beskatningsretten, som typisk vil være tillagt udbetalingslandet.
Hvis en DBO  

 ikke særskilt har nævnt sociale pensioner, vil disse være omfattet af  

 artiklen om anden indkomst.
Der kan dog i enkelte DBO'er, f.eks. den  

 dansk-canadiske, være tale om, at der i artiklen om pensioner er anvendt  

 udtrykket »enhver pension«.
Er det tilfældet, vil sociale pensioner  

 være omfattet, medmindre andet fremgår af DBO'en eller en tilknyttet  

 vejledning.
 Vedrørende afgift ved ophævelse af pensionsordninger henvises der til  

 bemærkningerne til artikel 2.
 Med hensyn til tjenestemandspension og lignende henvises der til artikel  

 19.
 Artikel 19.
Offentlige hverv Gage, løn og andet lignende vederlag for personligt arbejde og pensioner  

 (tjenestemandspensioner o.lign.), der udbetales af en af de kontraherende  

 stater, beskattes i den stat, der udbetaler vederlaget eller pensionen.  

 Beskatningsretten til vederlag tilkommer dog den stat, hvor arbejdet er  

 udført, såfremt modtageren enten er statsborger i denne stat, eller ikke blev  

 hjemmehørende dér alene med det formål at udføre hvervet.  

 Beskatningsretten til pension tilkommer dog den anden stat og ikke  

 udbetalerstaten, hvis modtageren er statsborger og hjemmehørende i denne  

 anden stat.
Som eksempler på institutioner, der i relation hertil efter dansk  

 opfattelse anses for offentlige, kan nævnes Det kongelige Teater, Odense  

 Universitet, Københavns Universitet, Danmarks Radio, Nationalbanken, ATP og Lodspensionskassen.
Se også Skat 1989.1.76 (TfS 1989,23). I øvrigt vil Offentlighedslovens og Forvaltningslovens definitioner på offentlige  

 myndigheder have vejledende betydning.
Se også "Juridisk grundbog",  

 afsnittet vedr. forvaltningsmyndigheder.
Derimod er løn og pensioner fra bl.a., Lægernes pensionskasse, Dyrlægernes Pensionskasse, Forst- og Agronomforbundets Pensionskasse, Apotekervæsenets Pensionskasse og Hovedstadens Naturgasselskab I/S anset  

 for udbetalt af private virksomheder og institutioner.
Hvis staten eller en politisk underafdeling eller en lokal myndighed  

 udbetaler gage, løn og andet lignende vederlag og pensioner for  

 tjenesteydelser i forbindelse med en virksomhed, de driver, anvendes  

 bestemmelsen i artikel 15, 16, 17 og 18 i stedet for.
Se i øvrigt afsnittet  

 om systemeksport i D.C.2.7.
 Artikel 20.
Studerende Studerende og lærlinge, der i studie- eller uddannelsesøjemed opholder sig  

 i et andet land og som umiddelbart før opholdet var hjemmehørende i det andet  

 land, skal ikke beskattes i opholdslandet af de beløb, der hidrører fra  

 kilder uden for dette land, ydet til den pågældendes underhold, undervisning  

 eller uddannelse.
 Da der i de forskellige DBO'er er en varierende ordlyd af denne  

 bestemmelse, er det ordlyden i den enkelte DBO, der er afgørende for, hvilket  

 land beskatningsretten tilfalder.
For så vidt angår stipendier fra Statens Uddannelsesstøtte medfører f.eks.  

 den nordiske DBO artikel 20, at Danmark vil have beskatningsretten, hvis en  

 dansker midlertidigt studerer i et andet nordisk land.
Dette gælder dog ikke,  

 hvis den studerende allerede ved studiets påbegyndelse var hjemmehørende i  

 det andet nordiske land.
Hvis der i en DBO ikke findes en artikel om  

 studerende, vil S.U.-beløb være omfattet af artiklen om anden indkomst, jf.
 TOLD-SKAT Nyt 1992.20.617 (TfS 1992,503).
I henhold til en række DBO'er beskattes arbejdsvederlag, der er nødvendigt  

 for opholdet her i landet ikke. *Ligningsrådet har for 1997 fastsat beløbet  

 til 55.000 kr. *Beløbet beregnes efter fradrag af arbejdsmarkedsbidrag jf.  

 TfS 1996,600. Fradraget indrømmes udover sædvanlige ligningsmæssige fradrag,  

 herunder personfradrag.
Fradraget reduceres med de beløb, der modtages fra  

 udlandet til den studerendes underhold, undervisning og uddannelse, og som  

 ikke beskattes her, jf. ovenfor.
Det reduceres ikke med stipendier o.lign.  

 fra Danmark, jf.
TSS-cirk. nr. 1996-29.
 Om orlovsydelser i forbindelse med uddannelsesophold i udlandet, se TfS  

 1994,225.
 Artikel 21.
Indkomst, der ikke udtrykkeligt er omtalt Indkomster, der ikke er udtrykkeligt omtalt i de foregående artikler,  

 beskattes kun i den stat, hvor modtageren er hjemmehørende.
Kapitel IV Beskatning af formue Artikel 22.
 Formue, bestående af fast ejendom - som omtalt i artikel 6 - beliggende i  

 en anden stat, kan beskattes i denne anden stat.
 Det samme gælder formue, bestående af aktiver, bortset fra fast ejendom,  

 der udgør en del af erhvervsformuen i et fast driftssted, som et foretagende  

 i en af staterne har i den anden stat, samt formue bestående i aktiver, der  

 hører til et fast sted, der er til rådighed for en person i den anden stat  

 til udøvelse af frit erhverv.
Formue, bestående af skibe og luftfartøjer, der benyttes i international  

 trafik, og af skibe, der anvendes til transport i indre farvande, og af  

 aktiver - bortset fra fast ejendom - som anvendes ved driften af sådan skibs- og  

 luftfartsvirksomhed, kan kun beskattes i den stat, i hvilken foretagendets  

 virkelige ledelse har sit sæde.
 Alle andre arter af formue kan kun beskattes i den stat, hvor formueejeren  

 er hjemmehørende.
*Fra og med indkomståret 1997 er reglerne om formuebeskatning ophævet, jf.  

 lov nr. 1219 af 27. december 1996.* Kapitel V Metoder til ophævelse af dobbeltbeskatning Artikel 23 A + B Under forudsætning af at Danmark er bopælslandet, kan principperne for de  

 forskellige metoder beskrives således:
Creditmetoden Denne metode giver Danmark ret til at medregne den udenlandske indtægt  

 fuldt ud ved opgørelsen af den skattepligtige indkomst.
Dobbeltbeskatningen  

 ophæves herefter ved, at Danmark i de beregnede skatter giver et nedslag med  

 det mindste af følgende to beløb:
 a) Den udenlandske skat af den udenlandske indtægt.
 b) Den del af den danske skat, der forholdsmæssigt falder på den  

 udenlandske indtægt.
Beløbet under a) benævnes »fuld credit«, medens beløbet under b)  

 benævnes »almindelig credit«.
Det vil ses, at dette system  

 medfører, at der indrømmes fuld credit, når den udenlandske skat er mindre  

 end den danske beregnet som anført under b), men kun almindelig credit, når  

 den udenlandske skat er højere.
Den skattepligtige skal fremlægge  

 dokumentation for størrelsen af den i udlandet betalte skat.
Matching credit Nogle lande, f.eks. udviklingslande, som har en særlig interesse i  

 udenlandske kapitalinvesteringer, har bestemmelser i deres interne  

 lovgivning, hvorefter skatten i udenlandsk ejede virksomheder helt eller  

 delvis kan bortfalde.
DBO'en vil i sådanne tilfælde ofte indeholde  

 bestemmelse om, at creditlempelsen skal beregnes med hensyntagen til den  

 skat, som den udenlandske stat kunne have opkrævet, hvis de pågældende  

 lempelsesregler ikke havde eksisteret.
Det er dog en forudsætning, at der  

 foreligger attestation fra det pågældende land for den der opgjorte indkomst  

 og den skat, der kunne have været opkrævet.
Exemption med progressionsforbehold (gl. metode) Den udenlandske indkomst medtages ikke i den skattepligtige indkomst, men  

 medtages alene ved skatteberegningen.
Exemption med progressionsforbehold (ny metode) Den udenlandske indkomst medregnes i den skattepligtige indkomst, men der  

 indrømmes et nedslag i de pålignede skatter svarende til den del af den  

 samlede danske skat, der forholdsmæssigt falder på den udenlandske indkomst.
Fuld exemption Den udenlandske indkomst medtages hverken ved opgørelsen af den  

 skattepligtige indkomst eller ved skatteberegningen, der altså alene sker på  

 grundlag af beregningen af indkomst i Danmark.
Lempelsesberegningen Se afsnit D.C.3.
Kapitel VI Særlige bestemmelser Artikel 24 Ifølge denne artikel må der ikke ske diskriminering af et lands  

 statsborgere ved at disse i den anden stat pålægges en anderledes eller mere  

 byrdefuld beskatning.
Om ikke-diskrimineringsregler i international  

 beskatning, se SU 1993.306.
Artikel 25 Denne artikel beskriver den fremgangsmåde, der skal følges, når der opstår  

 vanskeligheder eller tvivlsspørgsmål med hensyn til fortolkning eller  

 anvendelse af en DBO.
Den gensidige aftaleprocedure, som er beskrevet i artiklen, anvendes i  

 praksis hovedsageligt til at fastlægge beskatningsretten i tilfælde, hvor der  

 er opstået dobbeltbeskatning.
I Danmark er T&S den kompetente myndighed i  

 disse sager.
Som eksempler på afgørelser kan henvises til TfS 1994,313, TfS  

 1994, 535, TfS 1994,536, TfS 1994,539 og TfS 1994,655.
 Hvis en i Danmark fuldt skattepligtig skatteyder i forbindelse med  

 indkomsterhvervelse i udlandet bliver pålagt at betale skatter, som kan søges  

 tilbage, fordi Danmark har beskatningsretten til den pågældende indkomst, må  

 skatteyderen selv udfærdige en anmodning, der herefter kan attesteres af en  

 told- og skatteregion, henholdsvis København og Frederiksberg kommune.
 Det samme gælder, hvis en virksomhed, der udfører arbejde i udlandet,  

 bliver pålagt at betale afgifter, der ikke er omfattet af en DBO, men som kan  

 søges tilbage mod dokumentation af fuld skattepligt til Danmark.
Artikel 26 De kontraherende stater skal under visse nærmere betingelser udveksle  

 oplysninger, der er nødvendige for at gennemføre bestemmelserne i den  

 indgåede DBO.
 *Udveksling af kontroloplysninger skal ske til følgende adresse:
SKATTEMINISTERIET Told- og Skattestyrelsen International Kontrolafdeling Postboks 2760 Østbanegade 123 2100 København Ø Telefon 35 29 73 00 Telefax 35 29 24 24* Vedrørende inddrivelse af danske skattekrav i udlandet henvises der til T&S-cirk. 1990-9.
Vedrørende gensidig administrativ bistand, se lov nr. 132 af 26. feb. 1992  

 om sådan bistand i sager om direkte og indirekte skatter mellem stater, der  

 er medlem af Europarådet eller OECD. *Konventionen trådte i kraft den 1.  

 april 1995 efter at den var tiltrådt af Danmark, Finland, Norge, Sverige og USA.
Fra 1. november 1996 er Island omfattet og fra 1. februar 1997  

 Kongeriget Nederlandene.
Se TfS 1997, 157.* For lande, der er medlem af EU, suppleres artiklen af direktiver, som er  

 indarbejdet i medlemslandenes lovgivning.
Se lov nr. 635 af 13. dec. 1978 om  

 gensidig bistand inden for området direkte skatter og bek.nr. 965 af 5. dec.  

 1986 om gensidig bistand inden for områderne direkte skatter og  

 merværdiafgift.
 *Den gældende bestemmelse i KSL § 88 var en udmøntning af artikel 25 i den  

 dansk-grønlandske dobbeltbeskatningsaftale af 18. oktober 1979. Det er her  

 aftalt, at når en person eller et selskab mv. i den ene del af riget  

 udbetaler løn og pension, som kan beskattes i den anden del af riget, skal  

 den pågældende foretage indeholdelse af kildeskat til den anden del af riget.
 Efter den ny affattelse af § 88, stk. 1, er skatteministeren bemyndiget  

 til at indgå aftaler med Færøerne og grønland om, at Danmark skal indeholde  

 færøsk og grønlandsk kildeskat.
 Aftalerne skal være gensidige, så Færøerne og Grønland også skal indeholde  

 dansk kildeskat.
 Den aftale, som allerede er indgået med de grønlandske myndigheder, er  

 fortsat omfattet af den ny § 88.
Efter den ny affattelse af § 88, stk. 2, er skatteministeren bemyndiget  

 til at indgå aftaler med fremmede stater om overførsel af skat.
Herefter kan  

 danske skattemyndigheder overføre skatter, som de har opkrævet vedrørende en  

 indkomst, der skal beskattes i en anden stat, til dækning af den anden stats  

 skattekrav af samme indkomst.
 Det er en betingelse, at aftalerne er gensidige, så fremmede stater også  

 kan overføre skatter, som de har opkrævet vedrørende en indkomst, der skal  

 beskattes her i landet, til dækning af de danske skattekrav af samme  

 indkomst.
 Aftaler om overførsel af skat kan dog kun indgås med fremmede stater, hvis  

 skattemyndigheder arbejder sammen med danske skattemyndigheder i et særligt  

 omfang, nemlig stater, som er omfattet af EF's bistandsdirektiv eller  

 OECD/Europarådets bistandskonvention.
Danmark har allerede indgået en aftale af 19. juni 1991 med de andre  

 nordiske lande om overførsel af forskudsskatter, som er opkrævet i én  

 stat, men som vedrører lønindkomst, der beskattes i en anden stat.
Denne  

 aftale blev indgået med hjemmel i (den nu ophævede) lov nr. 74 af 31. marts  

 1953 om indgåelse af overenskomster med fremmede stater til unbdgåelse af  

 dobbeltbeskatning mv.
Aftalen gælder fortsat.
 Efter § 88, stk. 3, kan skatteminsiteren fastsætte nærmere regler om  

 opkrævning og afregning af skatter, der er omfattet af aftaler, som nævnt i  

 stk. 1 og 2.
For så vidt angår den gældende aftale med Grønland, er der allerede  

 fastsat nærmere regler om kildeskat til Grønland i §§ 53-55 i bekendtgørelse  

 nr. 768 af 19. september 1995 om opkrævning mv. af indkomst- og formueskat.* Artikel 27 De skattemæssige begunstigelser, som ansatte ved diplomatiske eller  

 konsulære repræsentationer nyder, berøres ikke af en indgået DBO.
Artikel 28 Ifølge denne artikel kan en DBO udvides til at omfatte enhver stat eller  

 ethvert område, for hvis internationale forbindelser en af de kontraherende  

 stater er ansvarlig.
Kapitel VII Slutbestemmelser Artikel 29 Af denne artikel fremgår det, hvornår DBO'en skal ratificeres og fra  

 hvilket tidspunkt DBO'en skal have virkning.
Artikel 30 DBO'en kan af parterne opsiges med mindst 6 måneders varsel før udgangen  

 af et kalenderår.
