STÆRKSTRØMSBEKENDTGØRELSEN  

  

 Afsnit 6B  

  

 Krav om supplerende beskyttelse med HPFI-afbryder i nye installationer 1.  

 	  

 Formål 1.1.  

 	  

 Formålet med dette afsnit 6B i  

 Stærkstrømsbekendtgørelsen er at højne sikkerhedsniveauet i fremtidige  

 elektriske installationer.
Automatisk afbrydelse af forsyningen når der  

 detekteres en fejlstrøm kan beskytte mod elektrisk stød, ligesom det i mange  

 tilfælde kan forhindre en brand i at opstå i de elektriske installationer.
 1.2.  

 	  

 Dette afsnit 6B i Stærkstrømsbekendtgørelsen  

 indeholder skærpelser i forhold til kravene fra Stærkstrømsbekendtgørelsens  

 afsnit 6 og 6A om nye øvrige installationer.
2.  

 	  

 Definitioner 2.1.  

 	  

  

 Apparater  

 af klasse I  

  

 omfatter apparater, der er beskyttet mod indirekte berøring ved  

 brug af beskyttelsesjord.
Sådanne apparater skal være forsynet med en særlig  

 stikprop med jordben eller andre midler til forbindelse mellem apparatets  

 beskyttelsesjord og beskyttelseslederen i den faste installation.
 2.2.  

 	  

  

 Apparater  

 af klasse II  

  

 omfatter apparater, der er beskyttet mod indirekte berøring  

 ved brug af dobbelt isolation eller forstærket isolation.
2.3  

 	  

  

 Nye  

 øvrige installationer  

  

 er installationer etableret fra og med 1. januar  

 2007, der er omfattet af bestemmelserne i Stærkstrømsbekendtgørelsens afsnit  

 6, del 7 og 8 eller afsnit 6A.
Disse øvrige installationer omfatter kontorer,  

 institutioner og skoler, landbrug og gartneri, fabrikker, hoteller og  

 restauranter, handel og service, håndværk og industri, fælles installationer  

 i  

 eller ved etageejendomme, hoteller, plejehjem, kollegier o.l.
3.  

 	  

 Gyldighedsområde Dette afsnit 6B i Stærkstrømsbekendtgørelsen gælder kun  

 for nye øvrige installationer, da der i afsnit 6 er krav om beskyttelse med  

 HPFI-afbrydere i nye installationer i boliger.
4.  

 	  

 Krav om beskyttelse 4.1  

 	  

 I faste elektriske installationer skal  

 stikkontakter i henhold til afsnit 107-2-D1 med mærkestrøm til og med  

 16 A  

 og andre tilslutningssteder (andre  

 stikkontakter, dåser m.v.) i faste installationer med overstrømsbeskyttelse  

 op  

 til og med  

 20 A  

 være omfattet af beskyttelse ved automatisk afbrydelse af forsyningen, og som  

 beskyttelsesudstyr skal der anvendes HPFI-afbryder, jf. dog nr. 4.4   

 4.10.
 4.2.  

 	  

 Den i nr. 4.1 krævede HPFI-afbryder skal være  

 virksom og leve op til de sikkerhedskrav, der er beskrevet i relevante  

 europæiske  

 sikkerhedsstandarder for produktet  eller på anden vis kunne eftervise  

 at leve  

 op til et tilsvarende sikkerhedsniveau.
4.3.  

 	  

 Ved udvidelse eller ændring af eksisterende  

 installationer, hvor der ikke er fremført virksom beskyttelsesleder kræves  

 den ikke  

 etableret ved installation af HPFI-afbryder, medmindre det er krævet af andre  

 grunde, så som for elektromedicinske apparater og andre brugsgenstande og  

 apparater, der anvendes ved undersøgelse og behandling af personer, samt  

 andre  

 lignende apparater.
Sådanne apparater af klasse I skal altid forbindes til en  

 virksom beskyttelsesleder.
 4.4.  

 	  

 Kravet i nr. 4.1 gælder ikke for en  

 installation eller dele af den, hvor der kun er fast tilsluttet apparater af  

 klasse II, med mindre den pågældende installation har stikkontakter eller  

 andre tilslutningssteder også selv om det er hensigten, at disse kun  

 tilsluttes apparater af klasse II.
 4.5.  

 	  

 Kravet i nr. 4.1 gælder ikke for  

 installationer med stikkontakter eller andre tilslutningssteder, der er  

 beskyttet ved separat strømkreds eller ved ekstra lav spænding, SELV eller  

 PELV.
 4.6.  

 	  

 Kravet i nr. 4.1 gælder ikke for installationer  

 med IT-systemjording og isolationsovervågning.
4.7.  

 	  

 Kravet i nr. 4.1 gælder ikke for andre  

 tilslutningssteder som af driftstekniske grunde ikke ønskes omfattet af  

 HPFI-beskyttelsen.
Disse tilslutningssteder skal i så fald være omfattet af  

 beskyttes  

 ved automatisk afbrydelse af forsyningen ved hjælp af andet  

 beskyttelsesudstyr  

 (PFI-afbrydere, sikringer, automatsikringer eller maksimalafbrydere).
4.8.  

 	  

 Kravet i nr. 4.1 gælder ikke for stikkontakter  

 for enkelte brugsgenstande (fx frysere, varmeanlæg, dataudstyr og  

 frekvensstyrede maskiner), som af driftstekniske grunde ikke kan eller ikke  

 ønskes omfattet af HPFI-beskyttelsen.
Disse enkelte brugsgenstande skal i så  

 fald beskyttes ved automatisk afbrydelse af forsyningen ved hjælp af andet  

 beskyttelsesudstyr end HPFI-afbrydere (PFI-afbrydere, sikringer,  

 automatsikringer eller maksimalafbrydere). Stikkontakter for disse enkelte  

 brugsgenstande skal anbringes eller være mærket på en sådan måde, at de  

 normalt  

 ikke vil blive anvendt til tilslutning af andre brugsgenstande.
4.9.  

 	  

 Kravet i nr. 4.1 gælder ikke for hospitals- og  

 edbstikkontakter, der har tilsluttet en virksom jordleder og som af  

 driftstekniske  

 grunde ikke kan eller ikke ønskes omfattet af HPFI-beskyttelsen.
Disse  

 brugsgenstande skal i så fald beskyttes ved automatisk afbrydelse af  

 forsyningen  

 ved hjælp af andet beskyttelsesudstyr end HPFI-afbrydere (PFI-afbrydere,  

 sikringer, automatsikringer eller maksimalafbrydere).
 4.10  

 	  

 Kravet i nr. 4.1 gælder ikke hvor afbrydelse af  

 installationen kan medføre fare fx for trafikreguleringsanlæg,  

 vejafmærkninger,  

 markeringslys for luft- og søfart, luftværnssirener og motorer til  

 brandslukning.
5.  

 	  

 Ikrafttrædelsesbestemmelse og  

 overgangsordning 5.1.  

 	  

 Dette afsnit 6B i Stærkstrømsbekendtgørelsen  

 træder i kraft den 1. januar 2007.
