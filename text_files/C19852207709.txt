(Til rektorerne for statens  

 gymnasieskoler, studenterkursus og Statens Kursus til HF, rektorerne for  

 de private gymnasieskoler og studenterkursus, amtsrådene samt  

 kommunalbestyrelserne i København og Frederiksberg) Der fremsendes herved i tilknytning til bestemmelserne i  

 arbejdsministeriets bekendtgørelse nr. 560 af 13. november 1984 af lov om  

 ferie samt til bestemmelserne i arbejdsministeriets bekendtgørelse nr. 124 af  

 29. marts 1984 om feriegodtgørelse en vejledning ved benyttelse af  

 feriereglerne for så vidt angår gymnasieskolen m.v.:
I.
Tjenestemandsansatte.
A.
Tjenestemænd ved statens gymnasieskoler, studenterkursus og  Statens  

 Kursus til HF.
Tjenestemænd ved statens gymnasieskoler m.v. er ikke omfattet af  

 ferieloven, jfr. ferielovens § 2, stk. 1, nr. 1, - men af finansministeriets cirkulære af 25. juni 1985 om de for statens  

 tjenestemænd gældende ferieregler (* 1).
 Der henvises til cirkulærets bestemmelser, idet dog følgende bestemmelser  

 i den som bilag til finansministeriets cirkulære optagne aftale af 14. juni  

 1985 med centralorganisationerne (* 2) skal fremhæves:
 Statene tjenestemænd har inden for ferieåret, der går fra 2. maj til 1.  

 maj, ret til at holde ferie med løn i 2 1/2 årbejdsdag for hver måneds  

 tjeneste i løbet af det forudgående kalenderår (»optjeningsåret«),  

 jfr. § 1, stk. 1.
Tjenestemænd, der er ansat inden for optjeningsåret eller efter  

 optjeningsårets udløb, og som har erhvervet ferieret under anden  

 beskæftigelse, er berettigede til at holde sådan tilgodehavende ferie mod  

 fradrag af 1/2080 (fra 1. januar 1987 1/2028) af årslønnen for hver time,  

 tjenestemanden skulle have udført tjeneste den pågældende dag.
Såfremt der  

 ikke for den pågældende dag har været fastsat en bestemt arbejdstid,  

 foretages fradrag for 8 timers (fra 1. januar 1987 7,8 timers) tjeneste, jfr.  

 § 1, stk. 2.
 Tilsvarende regel finder anvendelse under eventuel tjenestefrihed uden løn  

 for tjenestemænd, som ved ansættelsen ikke har optjent ret til ferie.
 Ved opgørelse af tilgodehavende ferie sidestilles fravær på grund af  

 sygdom eller ferie med tjeneste i stillingen, jfr. dog § 7, stk. 3 .
Ved opgørelse af tilgodehavende ferie sidestilles endvidere fravær på  

 grund af ekstraordinær tjenestefrihed (herunder barselorlov og adoptionsorlov  

 uden løn i medfør af lov om barselorlov) i perioder af højst 6 måneders  

 varighed med tjeneste i stillingen.
I de tilfælde, hvor tjenestefrihed er  

 indrømmet med henblik på gennemgang af en videreuddannelse, der efter  

 styrelsens skøn er af betydning for pågældendes beskæftigelse, medregnes dog  

 perioder på til og med 1 år.
Hvis tjenestemanden har haft lønnet  

 beskæftigelse i fraværsperioden, fradrages feriegodtgørelse optjent herved i  

 den løn, tjenestemanden oppebærer under ferie.
 Tjenestemænd, der ved feriens afholdelse har anden arbejdstid end i  

 optjeningsåret, oppebærer løn under ferie med samme brøkdel, som tjenesten i  

 optjeningsåret har andraget, jfr. § 1, stk. 5.
 Til deltidsansatte, der i optjeningsåret har udført tjeneste ud over den  

 faste nedsatte arbejdstid, uden at dette er blevet vederlagt som overarbejde,  

 ydes for sådan tjeneste almindelig feriegodtgørelse med 12 1/2%. Der vil i så  

 fald ikke samtidig heraf kunne ydes særlig feriegodtgørelse ifølge § 6.
 Meddelelse om feriens placering skal gives så tidligt som muligt, jfr. §  

 2, stk. 1.
 Regler om forlænget ferie, såfremt der af tjenstlige grunde ikke har  

 kunnet tildeles en tjenestemand mindst 18 feriedage i tidsrummet 2. maj - 30.  

 september, findes i § 2, stk. 3.
 Regler om bortfald af ferie og tillægsferie findes i § 3.
 Sygedage i ferien betragtes med de i stk. 2 og 3 nævnte undtagelser - som  

 feriedage, jfr. § 4, stk. 1.
 En tjenestemand, der bliver syg før tidspunktet for den aftalte feries  

 begyndelse og stadig er sygemeldt, når ferien skal påbegyndes, vil være  

 berettiget til at få ferien suspenderet, jfr. stk. 2.
Når særlige omstændigheder taler derfor, kan styrelsen endvidere tillade,  

 at ferie også i andre tilfælde suspenderes under sygdom.
Ved afgørelsen af,  

 hvorvidt sådan suspension kan foretages, skal der eksempelvis tages hensyn  

 til, om sygdommen er af længere varighed, om den er af alvorligere karakter,  

 om den hindrer tjenestemanden i at udnytte ferien på rimelig måde, eller om  

 den skyldes tilskadekomst under udførelse af tjenesten, jfr. stk. 3.
 Såfremt ferie eller feriedage suspenderes efter stk. 2 eller 3, gives der  

 tjenestemanden erstatningsferie på et for afløsningen belejligt tidspunkt og  

 uden tillægsferie, selv om ferien må tildeles uden for perioden 2. maj - 30.  

 september, jfr. stk. 4.
 Regler vedrørende ferie i relation til militærtjeneste findes i § 5.
 Regler vedrørende særlig feriegodtgørelse findes i § 6.
En tjenestemand, der afskediges med pension, skal før afskedigelsen holde  

 den indtil afskedigelsestidspunktet indtjente ferie.
Såfremt dette  

 undtagelsesvis ikke er muligt, forelægges sagen for ansættelsesmyndigheden,  

 jfr. § 7.
En tjenestemand, der fratræder en stilling uden pension, er berettiget til  

 feriegodtgørelse med 12 1/2% af lønnen for det tidsrum, den på  

 fratrædelsestidspunktet tilgodehavende ferie vedrører.
Der henvises i øvrigt  

 til § 8, herunder at der ved beregningen af godtgørelsen ses bort fra løn,  

 udbetalt under ferie i det tidsrum, der danner grundlag for godtgørelsen.
B.
Tjenestemænd ved amtskommunale og kommunale gymnasieskoler og  

  HF-kursus.
Tjenestemandsansatte rektorer, studielektorer, lektorer, adjunkter,  

 gymnasieoverlærere og gymnasielærere er ikke omfattet af ferieloven, men har  

 ferie med løn efter de for statens tjenestemænd gældende ferieregler.
Der  

 henvises i øvrigt til pkt.
I.A ovenfor.
C.
Lønmodtagere ansat på tjenestemandslignende vilkår med ret til  ferie  

 med løn som tjenestemænd og medlemskab af en  statsunderstøttet  

 pensionskasse. (gælder kun private gymnasieskoler og studenterkursus).
Denne gruppe er ikke omfattet af ferieloven, men har ret til ferie med løn  

 som tjenestemænd i staten under forudsætning af, at pensionen er sikret  

 gennem medlemskab af en pensionsordning, for hvis forpligtelse staten  

 indestår.
Dette gælder for medlemmer af Pensionskassen af 1925 for de private  

 eksamensskoler.
 Lønmodtagere, der fratræder uden at pensionsudbetaling påbegyndes i  

 forbindelse hermed, skal have 12 1/2% feriegodtgørelse efter ferielovens §  

 14, stk. 3.
 Lønmodtagere, der fratræder med pensionudbetaling, skal ikke have  

 feriegodtgørelse.
D.
Ansatte på tjenestemandslignende vilkår uden en statsgaranteret  

  pensionsordning.
 Gruppen er omfattet af ferieloven.
II.
Overenskomstansatte.
A.
Adjunkter i gymnasieskolen.
Ansatte i henhold til overenskomst om magistres ansættelse i  

 gymnasieskolen er omfattet af ferieloven.
Tilsvarende gælder for årsvikarer,  

 midlertidige vikarer samt kvotaansatte med nedsat timetal og kvotaløn  

 herefter.
 Til ansatte, der holder ferie med løn, ydes en særlig feriegodtgørelse på  

 1 1/2%, der træder i stedet for ferietillæg efter ferielovens § 14, stk. 1.
 Til deltidsansatte ydes feriegodtgørelse med 12 1/2% af de løntimer, som  

 den pågældende i optjeningsåret har udført udover det nedsatte ugentlige  

 undervisningstimetal, men indenfor det normale pligtige ugentlige  

 undervisningstimetal.
Hvor en ansat afholder ferie i henhold til overenskomsten med  

 feriegodtgørelse fra en tidligere arbejdsgiver, fradrages 8/2080 af den  

 pågældendes årsbruttoløn pr. feriedag excl. lørdage.
For en ansat pr. 1.  

 august i optjeningsåret udgør fradraget således 116/2080 af årsbruttolønnen.  

 Samme regler anvendes, når en ansat holder ferie uden at have optjent ret til  

 ferie med løn eller feriegodtgørelse.
 Der henvises i øvrigt til overenskomstens bestemmelser.
B.
Kontorpersonale (ved statens gymnasieskoler m.v.).
 Ansatte i henhold til overenskomst vedrørende ansættelsesforhold for  

 efg-elever, kontorlærlinge og kontorfunktionærer i staten er omfattet af  

 ferieloven.
 Der henvises til overenskomstens bestemmelser, idet opmærksomheden dog  

 henledes på følgende:
Til kontorfunktionærer, der er månedslønnede, samt efg-elever og lærlinge,  

 ydes ud over løn under ferie en særlig feriegodtgørelse på 1 1/2%, som  

 beregnes af samtlige i optjeningsåret oppebårne indkomstskattepligtige beløb  

 for tjenstligt arbejde.
Godtgørelsen træder i stedet for det i ferielovens §  

 14, stk. 1, omhandlede ferietillæg på 1%.
Ved fratræden ydes almindelig feriegodtgørelse med for tiden 12 1/2% for  

 det løbende optjeningsår samt for den del af tidligere optjeningsår, for  

 hvilken kontorfunktionæren endnu ikke har holdt ferie.
Sådan feriegodtgørelse  

 ydes ved indbetaling til feriegiro, jfr. arbejdsministeriets  

 lovbekendtgørelse nr. 124 af 9. marts 1984 af lov om ferie eller ved  

 udstedelse af feriekort.
 For så vidt angår ferie til kontorfunktionærer, der er ansat efter  

 optjeningsåret, henvises til overenskomstens bestemmelser herom.
C.
Rengøringsassistenter (ved statens gymnasieskoler m.v.).
 Ansatte i henhold til overenskomst vedrørende løn- og arbejdsvilkår for  

 rengøringsassistenter m.fl. i statens tjeneste er omfattet af ferielovens  

 regler, idet dog bemærkes, at der til månedslønnede rengøringsassistenter til  

 og med optjeningsåret 1983 (ferieåret 1984/85) ydes ferie med almindelig  

 feriegodtgørelse på for tiden 12 1/2% og fra og med optjeningsåret 1984  

 (ferieåret 1985/86) ydes ferie med løn samt ferietillæg på 1% efter regler  

 svarende til ferielovens §§ 14 og 15.
 Der henvises i øvrigt til overenskomstens bestemmelser.
D.
Husmedhjælpere, herunder medhjælpere i køkkener (ved statens  

  gymnasieskoler m.v.).
 Ansatte i henhold til overenskomst vedrørende løn- og arbejdsvilkår for  

 husmedhjælpere, herunder medhjælpere i køkkener, i statens tjeneste er  

 omfattet af ferielovens regler, idet dog bemærkes, at der til månedslønnede  

 husmedhjælpere til og med optjeningsåret 1983 (ferieåret 1984/85) ydes ferie  

 med almindelig feriegodtgørelse på for tiden 12 1/2% og fra og med  

 optjeningsåret 1984 (ferieåret 1985/86) ydes ferie med løn samt ferietillæg  

 på 1% efter regler svarende til ferielovens §§ 14 og 15.
 Der henvises i øvrigt til overenskomstens bestemmelser.
E.
Pedelmedhjælpere (ved statens gymnasieskoler m.v.).
 Ansatte i henhold til overenskomst vedrørende løn- og arbejdsvilkår for  

 specialarbejdere m.fl. i statens tjeneste er omfattet af ferielovens regler.
Til månedslønnede ydes 1 1/2% særlig feriegodtgørelse efter for statens  

 tjenestemænd gældende regler.
Denne opgørelse træder i stedet for det i  

 ferielovens § 14, stk. 1, omhandlede ferietillæg.
F.
Medhjælpere.
Husassistenter og køkkenpersonale ved kostskoler er omfattet af  

 medhjælperloven, såfremt de får kost og logi eller fuld kost.
En medhjælper  

 skal herefter have afviklet ferien inden udløbet af arbejdsforholdet.
I  

 modsat fald er retten til ferie med løn bortfaldet.
 III. Øvrige ansatte.
A.
Timelærere.
a.
Timelærere A, B og C har ret til ferie efter ferielovens regler.
 Til timelærere A, B og C ydes særlig feriegodtgørelse i overensstemmelse  

 med de for statens tjenestemænd, henholdsvis overenskomstansatte, gældende  

 regler.
B.
Timelærere D.
 Timelærere D optjener løbende feriegodtgørelse med for tiden 12 1/2%.
B.
Vikarer A og C.
 Vikarer A og C optjener løbende feriegodtgørelse med for tiden 12 1/2%.
C.
Lærere og censorer, der aflønnes efter finansministeriets regler  om  

 timelønnet undervisning m.v.
AC-timelønssatser.
 Til lærere og censorer, der aflønnes med de særlige AC-timelønssatser  

 efter finansministeriets regler om timelønnet undervisning m.v., ydes  

 feriegodtgørelse med for tiden 12 1/2%.
D.
Udefrakommende tilsynsførende.
 Udefrakommende tilsynsførende optjener løbende feriegodtgørelse med for  

 tiden 12 1/2%.
E.
Arbejdsmarkedsrepræsentanter, gæstelærere m.fl.
 Feriegodtgørelse er indeholdt i den fastsatte betaling til gæstelærere,  

 dvs. at der ikke skal ydes feriegodtgørelse ud over den gældende sats.
 Undervisningsministeriets cirkulære af 3. oktober 1983 om ferie og  

 feriegodtgørelse ophæves herved.
Undervisningsministeriet, den 21. august  

 1985 P.m.v.
 e.b.
Claus E.
Hansen fm.
 Bilaget er udeladt her.
