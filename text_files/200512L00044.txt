Fremsat den 27. oktober 2005  

 af Peter Skaarup (DF), Kim Christiansen (DF),  

 Kristian Thulesen Dahl (DF), Søren Espersen (DF),  

 Christian H.
Hansen (DF), Pia Kjærsgaard (DF),  

 Morten Messerschmidt (DF) og Hans‑Kristian Skibby (DF) Forslag til Lov  

 om ændring af straffeloven (Danmark og  

 Dannebrog sidestilles med andre nationer og deres flag) § 1 I straffeloven, jf. lovbekendtgørelse nr. 909 af 27.  

 september 2005, foretages følgende ændring:
 1.  


  

 § 110 e  

  

 affattes således:
»§ 110 e.  

  

 Med bøde eller fængsel indtil 2 år straffes den, der offentligt forhåner  

 Danmark eller en fremmed nation, en fremmed stat, det danske eller en fremmed  

 nations eller stats flag eller andet anerkendt nationalitetsmærke eller De  

 Forenede Nationers eller Det Europæiske Råds flag.« § 2 Loven træder i kraft dagen efter bekendtgørelse i  

 Lovtidende.
Bemærkninger til lovforslaget Almindelige bemærkninger Under en demonstration den 6. juli 2005 uden for den  

 amerikanske ambassade foretog en gruppe maskerede autonome afbrænding af  

 amerikanske og danske flag samt afbrænding af en dukke, der forestillede den  

 amerikanske præsident.
I forbindelse med urolighederne udtalte en talsmand for  

 Københavns Politi: »Vi ved godt, at mange var maskeret på et tidspunkt i  

 demonstrationen.
Vores indsatsleder vurderede meget fornuftigt, at det kunne  

 de  

 få lov til, medmindre maskeringen blev brugt til at dække over ulovligheder.  

 I  

 givet fald gribes der ind.
Med hensyn til flagafbrænding er det i Danmark  

 lovligt  

 at brænde vores eget flag af, men ikke udenlandske« (Jyllands-Posten 6. juli  

 2005). Dette er senere bekræftet af justitsministeren ved svar på spørgsmål  

 nr.  

 S 2510 fra Peter Skaarup (DF) (folketingsåret 2004-05, 2. samling).
Straffelovens § 110 e har i dag følgende ordlyd: »Med  

 bøde eller fængsel indtil 2 år straffes den, der offentlig forhåner en  

 fremmed  

 nation, en fremmed stat, dens flag eller andet anerkendt nationalmærke eller  

 De  

 Forenede Nationers eller Det Europæiske Råds flag.« Det fremgår således meget  

 tydeligt af straffeloven, at det er forbudt at forhåne fremmede nationer  

 eller  

 stater eller deres flag eller andre anerkendte nationale symboler.
Derimod er  

 der i dag intet strafferetligt forbud og ingen sanktion mod forhånelse af  

 Danmark, Dannebrog eller danske nationalitetsmærker.
Efter Dansk Folkepartis opfattelse er det en mindst lige så  

 alvorlig handling her i landet at forhåne Danmark, Dannebrog eller danske  

 nationalitetsmærker som at rette forhånelsen mod andre nationer eller deres  

 symboler.
Det må anses for en mangel, at straffelovens § 110 e ikke er  

 udformet således, at Danmark og Dannebrog er sidestillet med andre nationer  

 og  

 deres flag m.v., og denne mangel bør rettes.
 Efter forslaget sidestilles forhånelse af Danmark og  

 Dannebrog i strafferetlig henseende med forhånelse af andre nationer og deres  

 flag eller nationalitetsmærker.
Bemærkninger til lovforslagets enkelte bestemmelser Til nr. 1 Der henvises til lovforslagets almindelige bemærkninger Til nr. 2 Lovforslaget foreslås at træde i kraft dagen efter  

 bekendtgørelsen i Lovtidende.
Skriftlig fremsættelse Peter Skaarup  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af straffeloven. (Danmark og Dannebrog sidestilles med andre nationer  

 og deres flag).
(Lovforslag nr.
L 44).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget § 110 e  

  

 Med bøde eller fængsel indtil 2 år straffes den, der offentlig  

 forhåner en fremmed nation, en fremmed stat, dens flag eller andet anerkendt  

 nationalmærke eller De Forenede Nationers eller Det Europæiske Råds flag § 110 e  

  

 Med bøde eller fængsel indtil 2 år straffes den, der offentligt forhåner  

 Danmark  

 eller en fremmed nation, en fremmed stat, det danske eller en fremmed nations  

 eller stats flag eller andet anerkendt nationalitetsmærke eller De Forenede  

 Nationers eller Det Europæiske Råds flag.
