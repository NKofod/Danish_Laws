Fremsat den 6. november 2003 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om offentlig sygesikring og lov om  

  

 forebyggende sundhedsordninger for børn og unge (Ophævelse af krav om kommunal sundhedsredegørelse) § 1 I lov om offentlig sygesikring, jf. lovbekendtgørelse  

 nr. 509 af 1. juli 1998, som ændret senest ved lov nr. 378 af 28. maj 2003,  

 foretages følgende ændringer:
 1.  


  

 § 27 c, stk. 1,  

  

 affattes således:
»Indenrigs- og sundhedsministeren afgiver ved hver kommunal  

 valgperiodes begyndelse en redegørelse om oplæg til den kommunale og  

 amtskommunale sundhedsplanlægning.« 2.  


  

 § 27 d  

  

 ophæves.
§ 2 I lov nr. 438 af 14. juni 1995 om forebyggende  

 sundhedsordninger for børn og unge, som ændret senest ved lov nr. 344 af 27.  

 maj 2002, foretages følgende ændring:
 1.  


  

 § 9  

  

 ophæves.
§ 3 Loven træder i kraft den 1. januar 2004.
§ 4 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets hovedindhold Ifølge § 27 d i lov om offentlig sygesikring (FT  

 1992-93, FF sp. 419. Till.
A sp. 1351. Till.
B sp. 191. Till.
C sp. 229) skal  

 kommunerne én gang i hver valgperiode udarbejde en redegørelse, der omfatter  

 kommunens betjening af borgerne efter sundhedslovgivningen, kommunens  

 forebyggende  

 og sundhedsfremmende foranstaltninger i øvrigt og sundhedsberedskabet i  

 kommunen.
Med lovforslaget ophæves denne forpligtelse for kommunerne.
Ifølge § 9 i lov om forebyggende sundhedsordninger (FT  

 1994-95, FF sp. 2226, 2926, 5780, 5944. Till.
A sp. 1602. Till.
B sp. 542.  

 Till.
C sp. 418), skal det fremgå af de kommunale redegørelser og de  

 amtskommunale sundhedsplaner, jf. kapitel 6 a i lov om offentlig sygesikring,  

 hvorledes den enkelte kommunalbestyrelse og det enkelte amtsråd vil  

 tilrettelægge den sundhedsfremmende og sygdomsforebyggende indsats over for  

 børn og unge som led i de forebyggende sundhedsordninger.
Med lovforslaget  

 ophæves denne forpligtelse for kommunerne.
Ophævelsen er en konsekvens af  

 ophævelse af § 27 d i lov om offentlig sygesikring.
2. Lovforslagets baggrund Det er regeringens vision for den offentlige sektor, at der  

 skal være større valgfrihed for det enkelte menneske, regler og systemer skal  

 forenkles og smidiggøres, og offentlige midler skal anvendes til at sikre  

 størst mulig velfærd.
 I forbindelse med tilbagemeldingen på regeringens  

 frihedsbrev, som indenrigs- og sundhedsministeren udsendte til alle  

 kommunalbestyrelser og amtsråd i januar 2002, udtrykte mange kommuner ønske  

 om  

 ændringer i kommunale nævn og råd med henblik på at give kommunerne større  

 frihed til at bestemme hvilke nævn og råd, der skal nedsættes lokalt.  

 Kommunerne udtrykte endvidere et ønske om, at der blev set på indberetninger  

 og  

 redegørelser fra kommunerne til staten.
 Aftalerne mellem regeringen og Kommunernes Landsforening og  

 regeringen og Amtsrådsforeningen om kommunernes økonomi for 2003 indeholdt  

 bl.a. en lang række initiativer med henblik på at forenkle den kommunale  

 administration og give kommunerne og amtskommunerne større frihed.
Som et led i regeringens aftale med de kommunale parter om  

 kommunernes økonomi for 2003 blev der derfor i september 2002 nedsat et  

 udvalg  

 med henblik på at undersøge en række forhold vedrørende bl.a. råd og nævn på  

 det kommunale område.
Udvalget vedr. kommunale råd og nævn mv. bestod af  

 repræsentanter fra Beskæftigelsesministeriet, Finansministeriet, der var  

 formand for udvalget, Indenrigs- og Sundhedsministeriet, Miljøministeriet,  

 Skatteministeriet, Socialministeriet, Undervisningsministeriet, Økonomi- og  

 Erhvervsministeriet samt fra Kommunernes Landsforening, Amtsrådsforeningen,  

 Københavns Kommune og Frederiksberg Kommune.
Udvalget fik i kommissoriet bl.a. til opgave at foretage en  

 kritisk vurdering af råd og nævn, der vedrører det kommunale opgaveområde.  

 Udvalget skulle endvidere vurdere nødvendigheden af de eksisterende regler  

 for  

 kommunale indberetninger og redegørelser.
Udvalget skulle på denne baggrund  

 fremsætte anbefalinger til eventuelle ændringer i forhold til i dag.
Udvalget  

 fremkom i maj 2003 med en rapport vedr. kommunale råd og nævn mv., hvori  

 udvalget bl.a. anbefaler, at de lovpligtige integrationsråd, amtsmusikudvalg,  

 museumsråd, folkeoplysningsudvalg og de grønne råd gøres frivillige og at  

 koordinationsudvalgenes årlige redegørelser og den kommunale  

 sundhedsredegørelse  

 afskaffes.
 Det er i aftalerne mellem regeringen og de kommunale parter  

 om kommunernes økonomi for 2004 anført, at regeringen vil søge Folketingets  

 tilslutning til gennemførelsen af udvalgets anbefalinger i indeværende  

 folketingssamling.
Nærværende lovforslag om afskaffelse af den kommunale  

 sundhedsredegørelse er fremsat med henblik på opfyldelsen af anbefalingen fra  

 Udvalget vedr. kommunale råd og nævn mv. om afskaffelse af den kommunale  

 sundhedsredegørelse.
Lovforslaget fremsættes samtidigt med fremsættelsen af  

 lovforslag om afskaffelse af koordinationsudvalgenes årlige redegørelser og  

 lovforslag om frivilliggørelse af integrationsrådene, amtsmusikudvalgene,  

 museumsrådene og folkeoplysningsudvalgene.
Udvalgets anbefalinger vedrørende  

 de  

 grønne råd vil indgå i forbindelse med miljøministerens kommende revision af  

 naturbeskyttelsesloven i Folketingssamlingen 2003/2004.
2.1. Baggrunden for udvalgets anbefalinger om  

 afskaffelse af visse redegørelser Det fremgår af rapporten fra Udvalget vedr. kommunale råd  

 og nævn mv., at det er udvalgets opfattelse, at der for kommunale  

 indberetninger/redegørelser til statslige myndigheder bør gælde et  

 proportionalitetsprincip.
Princippet indebærer, at nytten ved at modtage de  

 pågældende oplysninger skal stå i et rimeligt forhold til det samlede  

 ressourceforbrug ved udarbejdelsen af f.eks. den pågældende redegørelse.  

 Visse  

 redegørelser kan derfor afskaffes, bl.a. fordi der ikke er proportionalitet  

 mellem nytte og ressourceforbrug.
Det er derfor vurderingen, at kommunerne i  

 videst  

 muligt omfang bør stilles frit med hensyn til om og i hvilket omfang, de vil  

 informere deres borgere.
Dette udelukker ikke, at det anbefales fra statslig  

 side, at kommunerne udarbejder redegørelserne.
Det fremgår endvidere af udvalgets rapport, at en  

 indberetning/redegørelse må vurderes i forhold til mindst to faktorer: formål  

 og tidsperspektiv.
Selvom en vurdering af en indberetning eller redegørelses  

 nytteværdi i nogen grad må bero på en subjektiv vurdering hos den myndighed,  

 der mener at have brug for oplysningerne, bør formålet med indberetningen  

 være  

 centralt for vurderingen.
Èt formål er politisk feedback, hvor formålet er at give  

 det pågældende ministerium og/eller Folketinget oplysninger, der skal vise  

 effektiviteten i praksis af det pågældende tiltag.
Indberetningen eller  

 redegørelsen giver en indikation af, om et politisk tiltag har haft den  

 ønskede  

 virkning eller om der er behov for yderligere justeringer.
Et andet formål er overblik og overvågning.
Formålet kan i  

 dette tilfælde være at levere løbende information om visse forhold med  

 henblik  

 på at overvåge en bestemt udvikling eller have overblik over situationen på  

 et  

 bestemt område.
Oplysningerne til brug for overblik og overvågning skal være  

 et  

 nødvendigt led i den generelle styring af udviklingen i samfundet.
Et tredje formål med indberetningen eller redegørelsen kan  

 være kontrol og styring.
Kontrollen kan bl.a. være nødvendig i forhold til  

 tilskud og bevillinger, da det er led i god økonomistyring, at der oplyses om  

 anvendelsen af de bevilligede midler.
Styringsformålet kan have en særlig  

 dimension for så vidt angår redegørelser.
Formålet med at pålægge kommunerne  

 at  

 udarbejde visse redegørelser er at sikre, at kommunerne foretager en  

 vurdering  

 af deres egen indsats på bestemte områder og oplyser lokalsamfundet om  

 resultaterne.
Det er udvalgets principielle opfattelse, at kommunerne i  

 videst muligt omfang bør stilles frit med hensyn til, om og i hvilket omfang  

 de  

 ønsker at evaluere egen indsats og informere deres borgere.
Det skal bl.a.  

 ses  

 i lyset af, at kommunerne de sidste 10 år har udviklet en betydelig  

 informationsindsats.
Det bør så vidt muligt være kommunerne selv, der  

 vurderer  

 nytten af at udarbejde den type redegørelser.
På baggrund af en vurdering af de eksisterende krav om  

 kommunale redegørelser og indberetninger har udvalget fundet, at langt  

 størstedelen af nuværende redegørelser og indberetninger er velbegrundede og  

 i  

 overensstemmelse med udvalgets anbefalede proportionalitetsprincip.
Udvalget  

 foreslår konkret, at koordinationsudvalgenes årlige redegørelser og den  

 kommunale sundhedsredegørelse afskaffes.
3. Afskaffelse af den kommunale sundhedsredegørelse Kommunerne er med den foreslåede lovændring ikke længere  

 forpligtet til at udarbejde en redegørelse i hver kommunal valgperiode  

 vedrørende kommunens indsats på sundhedsområdet.
Formålet med de kommunale sundhedsredegørelser var at  

 forsyne kommunerne med et redskab til planlægning, overblik og prioritering  

 af  

 indsatsen på sundhedsområdet og tilgrænsende områder samt et udgangspunkt for  

 samarbejde med amtskommunen og andre kommuner om indsatsen.
Redegørelsen  

 skulle  

 ikke indsendes til centrale myndigheder.
Med lovændringen tiltræder regeringen anbefalingen fra  

 udvalget vedrørende kommunale råd og nævn mv. om afskaffelse af den kommunale  

 sundhedsredegørelse.
Kommunerne bør i videst muligt omfang stilles frit med  

 hensyn til, om og i hvilket omfang de ønsker at evaluere egen indsats og  

 informere deres borgere, og det bør så vidt muligt være kommunerne selv, der  

 vurderer nytten af at udarbejde den type redegørelser.
 Kapitlet om planlægning og samarbejde i lov om offentlig  

 sygesikring gælder fortsat for både amtskommunernes og kommunernes opgaver på  

 sundhedsområdet og områder, der grænser op til sundhedsområdet, særligt det  

 sociale område.
 Amtskommuner og kommuner er således fortsat forpligtet til  

 efter sygesikringsloven at etablere et samarbejde om indsatsen på  

 sundhedsområdet samt mellem sundhedssektoren og de tilgrænsende sektorer.
4. Økonomiske og administrative konsekvenser for  

 det offentlige Formålet med udarbejdelsen af en kommunal redegørelse  

 vedrørende indsatsen på sundhedsområdet var som nævnt, at give kommunerne et  

 internt redskab til overblik, planlægning og prioritering samt et redskab i  

 forhold til samarbejdet med amtskommunen og andre kommuner.
Redegørelserne  

 skulle ikke indsendes til centrale myndigheder, og der er derfor ikke  

 centralt  

 foretaget registreringer af, hvorvidt der er udarbejdet en  

 sundhedsredegørelse,  

 eller hvilke ressourcer udarbejdelsen har krævet.
Det er indtrykket, at  

 kommunerne i meget varieret omfang har udarbejdet redegørelsen.
I enkelte  

 amtskommuner er man amtskommunen og kommunerne imellem blevet enige om en  

 skabelon for den kommunale sundhedsredegørelse til brug for samarbejdet om  

 sundhedsområdet.
Lovforslaget har således ikke økonomiske konsekvenser for  

 det offentlige.
Der kan imidlertid i kommuner, der fremover fravælger at  

 udarbejde en skriftlig redegørelse over deres indsats og planer for  

 sundhedsområdet, blive tale om en administrativ lettelse.
5. Økonomiske og administrative konsekvenser for  

 erhvervslivet Lovforslaget har ingen økonomiske eller administrative  

 konsekvenser for erhvervslivet.
6. Miljømæssige konsekvenser Lovforslaget har ingen miljømæssige konsekvenser.
7. Forholdet til EU-retten Lovforslaget indeholder ikke EU-retlige aspekter.
8. Hørte myndigheder og organisationer Lovforslaget har forud for fremsættelsen været i høring hos  

 de statslige myndigheder, de kommunale parter og de sundhedsfaglige  

 organisationer.
9. Sammenfattende skema Positive konsekvenser / mindre udgifter Negative konsekvenser / merudgifter Økonomiske og administrative konsekvenser for staten Ingen Ingen Økonomiske og administrative konsekvenser for  

 amtskommuner og kommuner Administrativ lettelse for kommunerne Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser Ingen Ingen Forholdet til EU-retten Lovforslaget indeholder ingen EU-retlige aspekter Bemærkninger til lovforslagets enkelte bestemmelser Til § 1 Til nr. 1 Ændringen af sygesikringslovens § 27 c, stk.1, er en  

 ændring af bestemmelsens formulering som konsekvens af lovforslagets  

 hovedformål om ophævelse af kravet om kommunale sundhedsredegørelser.
Med den  

 foreslåede formulering er indenrigs- og sundhedsministerens redegørelse et  

 oplæg til brug for amtskommuners og kommuners samarbejde og planlægning på  

 sundhedsområdet.
Til nr. 2 Ophævelse af sygesikringslovens § 27 d betyder, at kommunerne  

 ikke længere er forpligtet til at udarbejde en redegørelse i hver kommunal  

 valgperiode vedrørende kommunens indsats på sundhedsområdet.
 Med lovændringen tiltræder regeringen anbefalingen fra  

 udvalget vedrørende kommunale råd og nævn mv. om afskaffelse af den kommunale  

 sundhedsredegørelse.
 Kommunerne er herefter frit stillet med hensyn til om og i  

 hvilket omfang, de ønsker at beskrive og vurdere egen indsats på  

 sundhedsområdet.
Lovens kapitel om planlægning og samarbejde forpligter  

 imidlertid fortsat kommunerne til at etablere samarbejde med amtskommunerne  

 om  

 indsatsen på sundhedsområdet samt mellem sundhedssektoren og de tilgrænsende  

 sektorer, særligt den sociale sektor.
Samtidig er amtskommunerne efter loven  

 forpligtet til at inddrage kommunerne i amtet i den amtskommunale  

 sundhedsplanlægning.
En oversigt og gennemgang i en eller anden form af  

 kommunens indsats i forhold til de i lov om offentlig sygesikring § 27 a  

 nævnte områder vil derfor fortsat være et nyttigt udgangspunkt dels for  

 synliggørelse  

 af kommunens indsats og prioriteringer på sundhedsområdet dels for  

 samarbejdet  

 med amtskommunen og de øvrige kommuner om indsatsen.
Til § 2 Ophævelse af § 9 i lov om forebyggende  

 sundhedsordninger for børn og unge er en konsekvens af, at kommunerne ved  

 ophævelse af sygesikringslovens § 27 d ikke længere er forpligtet til at  

 udarbejde en redegørelse i hver kommunal valgperiode vedrørende kommunens  

 indsats på sundhedsområdet, herunder om indsatsen over for børn og unge som  

 led  

 i de forebyggende sundhedsordninger.
Kommunerne er herefter frit stillet med hensyn til om og i  

 hvilket omfang, de ønsker at beskrive og vurdere egen indsats inden for den  

 kommunale sundhedstjeneste.
Kommunerne er imidlertid i medfør af loven om  

 forebyggende sundhedsordninger forpligtet til at bidrage til at sikre børn og  

 unge en sund opvækst og skabe gode forudsætninger for en sund  

 voksentilværelse.  

 En oversigt og gennemgang i en eller anden form af kommunens indsats i de  

 forebyggende sundhedsordninger vil derfor fortsat være et nyttigt  

 udgangspunkt  

 dels for synliggørelse af kommunens indsats og prioriteringer dels for  

 samarbejdet med amtskommunen.
Sygesikringslovens kapitel om planlægning og samarbejde  

 forpligter fortsat kommunerne til at etablere samarbejde med amtskommunerne  

 om  

 indsatsen på sundhedsområdet samt mellem sundhedssektoren og de tilgrænsende  

 sektorer, særligt den sociale sektor.
Samtidig er amtskommunerne efter loven  

 forpligtet til at inddrage kommunerne i amtskommunen i den amtskommunale  

 sundhedsplanlægning.
 En ophævelse af § 9 medfører ikke ændringer i  

 amtskommunens forpligtelse til efter sygesikringslovens § 27 e, jf.  

 § 27 a, at udarbejde en plan for, hvordan man vil tilrettelægge den  

 sundhedsfremmende og forebyggende indsats over for børn og unge, herunder  

 vedrørende de forebyggende helbredsundersøgelser af børn under den  

 undervisningspligtige alder.
Til § 3 Det foreslås, at loven træder i kraft den 1. januar 2004.
Til § 4 Loven gælder ikke for Færøerne eller Grønland.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om offentlig sygesikring, jf. lovbekendtgørelse  

 nr. 509 af 1. juli 1998, som ændret senest ved lov nr. 378 af 28. maj 2003,  

 foretages følgende ændring:
 1.  


  

 § 27 c, stk. 1,  

  

 affattes  

 således:
 § 27 c.  

  

 Sundhedsministeren afgiver ved hver kommunal valgperiodes begyndelse en  

 redegørelse om oplæg til de kommunale redegørelser i henhold til § 27 d  

 og den amtskommunale planlægning i henhold til § 27 e.
»Indenrigs- og sundhedsministeren afgiver ved hver  

 kommunal valgperiodes begyndelse en redegørelse om oplæg til den kommunale og  

 amtskommunale sundhedsplanlægning.« § 27 d.  

  

 Kommunalbestyrelsen udarbejder en gang i hver kommunal valgperiode en  

 redegørelse, der omfatter 2.  


  

 § 27 d  

  

 ophæves.
1)  

 	  

    

 kommunens betjening  

 af kommunens borgere i henhold til den lovgivning, der er nævnt i § 27  

 a, 2)  

 	  

    

 kommunens  

 forebyggende og sundhedsfremmende foranstaltninger i øvrigt og 3)  

 	  

    

 sundhedsberedskabet  

 i kommunen § 2 I lov nr. 438 af 14. juni 1995 om forebyggende  

 sundhedsordninger for børn og unge, som ændret ved lov nr. 344 af 27. maj  

 2002, foretages følgende ændring:
§ 9.  

  

 Det skal fremgå af de kommunale redegørelser og de amtskommunale  

 sundhedsplaner, jf. sygesikringslovens kapitel 6 a, hvorledes den enkelte  

 kommunalbestyrelse og det enkelte amtsråd vil tilrettelægge den  

 sundhedsfremmende og sygdomsforebyggende indsats over for børn og unge som  

 led i de forebyggende sundhedsordninger.
Det skal herunder fremgå, hvorledes  

 man gennem en øget indsats vil tilgodese børn og unge med særlige behov.
 1.  


  

 § 9  

  

 ophæves.
