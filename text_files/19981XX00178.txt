Skriftlig fremsættelse (17. december 1998) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om skattefri  

 virksomhedsomdannelse, virksomhedsskatteloven og fusionsskatteloven.  

 (Lempelse af betingelserne for omdannelse af virksomheder med flere ejere  

 samt indførelse af krav om fuldt vederlag i aktier eller anparter  

 m.v.).
(Lovforslag nr.
L 147).
Lovforslaget skal forhindre, at en virksomhedsejer  

 skattefrit kan trække  penge ud af sin virksomhed ved at omdanne den  

 til et selskab.
Efter de regler, der gælder i dag,  kan ejeren få  

 25 pct. af betalingen for virksomheden som et tilgodehavende i det nydannede  

 selskab.
Denne mulighed har ejerne brugt til at få  udbetalt  

 beløbet skattefrit umiddelbart efter omdannelsen.
Det er også en udbredt praksis, at ejeren lige inden  

 omdannelsen optager et stort lån og lægger gælden ind i  

 selskabet, mens pengene fra lånet holdes udenfor.
På den  

 måde kan en værdistigning på et aktiv, f.eks. ejendommen,  

 belånes og dermed  realiseres uden beskatning.
I de nævnte  

 tilfælde beskattes ejeren først, når og hvis ejeren  

 sælger aktierne eller anparterne i selskabet.
 For at sikre en normal beskatning lægger  

 lovforslaget op til, at den fulde betaling til ejeren fremover skal gives som  

 aktier eller anparter i selskabet, og at hele virksomheden - og dermed  

 både gælden og pengene fra lånet - skal overdrages til  

 selskabet.
 Lovforslaget imødekommer samtidig et ønske  

 fra erhvervslivet om at udvide adgangen til skattefrit at omdanne personligt  

 ejede virksomheder med flere ejere til selskaber.
 For at undgå, at der i perioden, indtil loven  

 vedtages, gennemføres et stort antal omdannelser alene for at  

 trække flest mulig midler skattefrit ud af virksomhederne,  

 foreslås det, at loven skal gælde for omdannelser, der finder  

 sted den 1. januar 1999 eller senere, eller hvor omdannelsesdatoen er den 1.  

 januar 1999 eller senere.
 Idet jeg i øvrigt henviser til bemærkningerne  

 til lovforslaget, skal jeg anbefale det til Folketingets velvillige  

 behandling.
