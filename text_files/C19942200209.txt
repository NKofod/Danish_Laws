(Til samtlige kommunalbestyrelser) Ved lov nr. 208 af 28. april 1993 om ændring af tjenestemands- og  

 folkeskolelovgivningen m.v. er gennemført en række ændringer i  

 ansættelsesvilkårene på forskellige skoleområder, herunder den kommunale  

 ungdomsskole.
 Herefter er kompetencen med hensyn til at fastsætte løn- og andre  

 ansættelsesvilkår for ansatte i ungdomsskolen overført til kommunerne med  

 virkning fra 1. maj 1993.
 Som følge heraf er de tidligere af ministeriet udstedte regler om løn- og  

 ansættelsesforhold for ansatte i ungdomsskolen bortfaldet.
Ændringerne er for så vidt angår ungdomsskolen gennemført ved ændring af  

 lov nr. 411 af 13. juni 1990 om ungdomsskoler, produktionsskoler og  

 daghøjskoler.
Loven er optrykt med disse ændringer som lovbekendtgørelse nr.  

 837 af 19. oktober 1993. Et eksemplar heraf vedlægges.
 For tjenestemænd, der pr. 30. april 1993 var ansat som tjenestemænd i  

 ungdomsskolen, gælder dog en særlig ordning svarende til den, der gælder for  

 de tjenestemænd i folkeskolen, der var ansat pr. 31. marts 1993 (den lukkede  

 gruppe).
Herefter finder den almindelige tjenestemandslovgivning som udgangspunkt  

 fortsat anvendelse for disse tjenestemænd.
Kompetencen til at fastsætte løn-  

 og andre ansættelsesvilkår er dog overført til kommunerne, og tjenestemændene  

 følger også på en række andre områder de regler, der gælder for tjenestemænd  

 i kommunerne.
 Man henviser herom til reglerne i lov nr. 382 af 20. maj 1992 om  

 tjenestemænd i folkeskolen i primærkommunerne med de ved ovennævnte lov nr.  

 208 af 28. april 1993 gennemførte ændringer.
Overførelsen af forhandlingskompetencen til kommunerne indebærer, at alle  

 spørgsmål om løn- og ansættelsesforhold for ansatte i ungdomsskoler er overladt til vedkommende kommunale myndigheders  

 afgørelse.
De tidligere af ministeriet udstedte regler herom er som ovenfor  

 nævnt bortfaldet med virkning fra 1. maj 1993. Ministeriet har samtidig  

 ophævet reglerne om adgang til at klage til ministeriet over  

 kommunalbesty-relsens afgørelser i sager vedr. den kommunale ungdomsskole.
 En oversigt over de regler om ungdomsskolen, der herefter er bortfaldet  

 eller ophævet, er optaget som bilag til dette cirkulære.
Undervisningsministeriet, Folkeoplysningsafdelingen, den 4. februar 1994 P.m.v.
 e.b.
Svend Otto Bruun Bilag Regler om ungdomsskolen, der er bortfaldet eller ophævet som følge af  

 lovgivningen om overførelse af aftaleretten vedr. løn- og ansættelsesforhold  

 til kommunerne ---------------------- Bekendtgørelse nr. 887 af 19. december 1990 om klage over afgørelser inden  

 for lov om ungdomsskoler, produktionsskoler og daghøjskoler samt lov om  

 støtte til folkeoplysning (Ophævet ved bekendtgørelse af 3. februar 1994) Bekendtgørelse nr. 417 af 29. maj 1992 om faste lærere ved ungdomsskolens  

 heltidsundervisning og produktionsskoleaktiviteter i ungdomsskolen Cirkulære af 3. juli 1989 om normering, aflønning, tjenestetid m.v. for  

 forstandere og lærere ved kommunale ungdomskostskoler Cirkulære af 19. december 1991 om ændring af ovennævnte Cirkulære af 20. december 1991 om kostskoletillæg til forstandere og  

 lærere ved kommunale ungdomskostskoler Cirkulære af 21. december 1991 om puljer til lokalløn Cirkulære af 26. maj 1992 om løn- og andre ansættelsesvilkår for  

 månedslønnede klubmedarbejdere ved klub- og anden fritidsvirksomhed i henhold  

 til kapitel 1 i lov om ungdomsskoler, produktionsskoler og daghøjskoler og  

 ved klubber for børn og unge i henhold til kapitel 5 i lov om støtte til  

 folkeoplysning(* 1) Cirkulære af 27. maj 1992 om løn- og andre ansættelsesvilkår for  

 timelønnede klubmedarbejdere ved klub- og anden fritidsvirksomhed i henhold  

 til kapitel 1 i lov om ungdomsskoler, produktionsskoler og daghøjskoler og  

 ved klubber for børn og unge i henhold til kapitel 5 i lov om støtte til  

 folkeoplysning (* 1) Skrivelse af 26. maj 1992 til alle kommunalbestyrelser, kredse m.fl. med  

 bemærkninger til ovennævnte to cirkulærer Skrivelse af 29. maj 1992 vedr. bemærkninger til bekendtgørelse af 29. maj  

 1992 om faste lærere ved ungdomsskolens heltidsundervisning og  

 produktionsskoleaktiviteter i ungdomsskolen Cirkulære af 1. juni 1992 om honorar for censorvirksomhed ved folkeskolens  

 afsluttende prøver i ungdomsskolen Cirkulære af 2. juni 1992 om arbejdstid m.v. for faste lærere ved  

 ungdomsskolens heltidsundervisning og produktionsskoleaktiviteter i  

 ungdomsskolen Skrivelse af 2. juni 1992 vedr. bemærkninger til ovennævnte cirkulære Cirkulære af 4. juni 1992 om løn- og andre ansættelsesvilkår for  

 timelønnede lærere i ungdomsskolen Vejledning af 10. juni 1992 om TOK:Pension Cirkulære af 14. oktober 1992 om lederstillinger i ungdomsskolen Skrivelse af 14. oktober 1992 vedr. bemærkninger til ovennævnte Skrivelse af 10. december 1992 om fortolkning af reglerne om faste lærere  

 ved ungdomsskolens heltidsundervisning og produktionsskoleaktiviteter i  

 ungdomsskolen (* 1) Bortfaldet vedrører kun virksomhed inden for ungdomsskolen.  

 Bestemmelserne er fortsat gældende for virksomhed efter kapitel 5 i lov om  

 støtte til folkeoplysning.
