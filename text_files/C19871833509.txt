 Ved afståelse af fast ejendom opgøres fortjenesten på grundlag af  

 kontantomregning af anskaffelses- og afhændelsessummer efter reglerne i  

 ministeriet for skatter og afgifters bekendtgørelse nr. 252 af 8. maj 1984 om  

 beskatning af fortjeneste ved salg af fast ejendom, jf lov nr. 504 af 26.  

 september 1984, som ændret ved lov nr. 244 af 6. juni 1985 og lov nr. 192 af  

 9. april 1986.
 Private pantebreve m.v. skal efter disse regler kontantomregnes på  

 grundlag af kurser, som kvartalsvis offentliggøres af  

 statsskattedirektoratet.
 Tabellen på vedlagte bilag indeholder sådanne kurser vedrørende 1. kvartal  

 1987.
 Kurserne varierer med gældsposternes forrentning, restløbetid og  

 sikkerhedsmæssige placering.
Den sikkerhedsmæssige placering af en fordring bestemmes ved den  

 procentdel, som restgælden på fordringen og foranstående hæftelser udgør af  

 den samlede handelspris.
Fremgangsmåden illustreres ved følgende eksempel:
Ejendom sælges for 600.000 kr.
Køber overtager restgælden på indestående  

 prioriteter, ialt 450.000 kr.
Restkøbesummen berigtiges ved, at køber  

 udsteder sædvanligt sælgerpantebrev på 60.000 kr. med årlig ydelse på 12,3  

 procent, heraf rente på 9 procent af den til enhver tid værende restgæld, og  

 betaler 90.000 kr. i kontant udbetaling.
 Restgælden på de overtagne hæftelser, ialt 450.000 kr. udgør 75 procent af  

 den samlede handelspris.
 Restgælden på overtagne foranstående hæftelser og det udstedte  

 sælgerpantebrev udgør ialt 450.000 kr. + 60.000 kr. = 510.000 kr., hvilket  

 udgør 85 procent af den samlede handelspris.
 Sælgerpantebrevet er således sikkerhedsmæssigt placeret i intervallet  

 mellem 75 - 85 procent af handelsprisen.
 Sælgerpantebrevet skal derfor kursansættes på grundlag af tabellen over  

 gæld med pantesikkerhed inden for 85 procent af pantets handelsværdi.
Pantebrevets restløbetid er ca. 15 år, og omregningskursen, kan herefter  

 findes i tabellen ved at gå ind under restløbetid 15 år og rentefod 8,01 -  

 10,00 procent.
I 1. kvartal 1987 vil kursen være 80 og pantebrevets kursværdi  

 60.000 x (80/100) = 48.000 kr.
 Hvis et pantebrev indeholde særlige vilkår af betydning for  

 kursansættelsen, f.eks. vilkår om ændringer i forrentnings- eller  

 afdragsvilkårene i løbetiden eller særlige rykningsklausuler, korrigeres  

 tabellens kurser for den skønnede indflydelse heraf.
 Hvis et pantebrev er sikkerhedsmæssigt placeret over flere af de angivene  

 intervaller, foretages en sammenvejning af de hertil svarende kurser, jf.  

 følgende eksempel:
 Et sælgerpantebrev på 90.000 kr., der afvikles på tilsvarende vilkår som i  

 foregående eksempel, er sikkerhedsmæssigt placeret mellem 75 - 90 procent af  

 handelsværdien. 60.000 kr. af hovedstolen er placeret mellem 75 - 80 procent  

 af handelsværdien og de resterende 30.000 kr. mellem 85 - 90 procent af  

 handelsværdien.
 Pantebrevet kursansættes således:
 For pantebreve, der kan indfris til pari, kan der ikke anvendes en kurs  

 over 100, jf. bekendtgørelsens § 5.
 Reglerne finder tilsvarende anvendelse 1) ved opgørelse af fortjenesten  

 ved afhændelsen og afskrivningsberettigede bygninger (beskatning af genvundne  

 afskrivninger) samt 2) ved fastlæggelsen af afskrivningsgrundlaget for  

 afskrivningsberettigede bygninger, jf. § 4, stk. 1, i bekendtgørelse nr. 523  

 af 28. september 1982 om kontantværdiansættelsen af overdragelsessummer og om  

 oplysningspligt efter afskrivningsloven og 3) ved skatte- og afgiftsmæssig  

 værdiansættelse af fast ejendom i dødsboer m.v., samt 4) ved  

 gaveoverdragelse, jf. lovbekendtgørelse nr. 310 af 23. juni 1983 om afgift af  

 arv og gave og cirkulære af 17. november 1982 om værdiansættelsen af aktiver  

 og passiver i dødsboer m.m. og ved gaveafgiftsberegning.
 Vedrørende skatte- og afgiftsmæssig værdiansættelse af pantebreve, som  

 ikke står i forbindelse med overdragelse af fast ejendom, henvises til  

 SD-cirkulære nr. 1987-6 af 12. februar 1987 om kursansættelse af private  

 pantebreve ved opgørelsen af den skatte- og afgiftsmæssige værdi og  

 formueværdien, som også finder anvendelse ved værdiansættelse af aktiver på  

 formueopgørelsen.
 Dette cirkulære efterfølger SD-cirkulære 1986-40 af 7. november 1986 om  

 kontantomregning af overdragelsessummer.
