 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I postloven, jfr. lovbekendtgørelse nr. 395 af 16. august 1983, som ændret  

 ved lov nr. 574 af 7. december 1983, foretages følgende ændringer:
 1. § 1, stk. 1, affattes således: »Postvæsenet  

 skal besørge:
 2. § 2, stk. 1, affattes således:
»Postvæsenet skal udføre postgiroforretninger samt besørge  

 postanvisninger.« 3. § 16 ophæves.
 4. I § 30 indsættes som stk. 2:
»stk. 2.  Takster og de bestemmelser, der  

 fastsættes af poststyrelsen, optages ikke i lovtidende.
Ministeren for  

 offentlige arbejder fastsætter regler om, hvorledes takster og de nævnte  

 bestemmelser bekendtgøres.« 5. § 32 affattes således:
»§ 32.  Ministeren for offentlige arbejder  

 fastsætter portoen for postbesørgelse af de forsendelser, der er nævnt i § 1,  

 stk. 1. Taksterne skal dog godkendes af folketingets finansudvalg.« 6. § 33 affattes således:
 »§ 33.  Poststyrelsen fastsætter taksterne for:
 7. § 34 affattes således:
»§ 34.  Poststyrelsen fastsætter regler om  

 takstberegningsmåden.« 8. §§ 35 og 36 ophæves.
 9. I § 37 indsættes som stk. 4:
»Stk. 4.  Poststyrelsen kan fastsætte nærmere  

 regler om betaling af porto, herunder om, at der kan ydes henstand med  

 betalingen.« 10. § 44 affattes således:
 »§ 44.  Hvis en rekommanderet brevforsendelse er  

 bortkommet, ydes der afsenderen en godtgørelse, der fastsættes af ministeren  

 for offentlige arbejder.
Stk. 2.  Hvis forsendelsen er blevet beskadiget eller  

 dens indhold helt eller delvis er gået tabt, erstattes skaden inden for et  

 maksimumsbeløb, der fastsættes af ministeren for offentlige arbejder.« 11. § 45 affattes således:
»§ 45.  For rekommanderede pakker ydes der  

 erstatning inden for et maksimumsbeløb, der fastsættes af ministeren for  

 offentlige arbejder.« 12. § 46, stk. 1, affattes således:
»For en almindelig pakke, der er bortkommet eller beskadiget, eller  

 hvis indhold helt eller delvis er gået tabt, erstattes skaden inden for et  

 maksimumsbeløb, der fastsættes af ministeren for offentlige arbejder.« 13. § 48, stk. 1, affattes således:
»Hvis en ekspresforsendelse forsinkes mere end 6 timer på grund af  

 fejl eller forsømmelse fra postvæsenets side, erstattes det tab, der derved  

 er forvoldt, inden for et maksimumsbeløb, der fastsættes af ministeren for  

 offentlige arbejder.« § 2 Stk. 1.  Loven træder i kraft den 14. januar 1985.
 Stk. 2.  De hidtidige regler om erstatning og  

 godtgørelse finder anvendelse på forsendelser, hvis bortkomst, beskadigelse,  

 indholdsberøvelse eller forsinkelse har fundet sted før den 14. januar 1985.
Givet på Christiansborg slot, den 12.  

 december 1984 Under Vor Kongelige Hånd og Segl MARGRETHE R.
