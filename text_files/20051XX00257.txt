Skriftlig fremsættelse (2. februar 2006) Ministeren for familie-  

 og forbrugeranliggender  

  

 (Lars Barfoed):
 Herved tillader jeg mig for Folketinget at fremsætte:
Forslag til lov om  

 ret til orlov og dagpenge ved barsel  

 (barselloven) (Lovforslag nr.
L 155).
 Med lovforslaget ønsker regeringen at udskille reglerne om  

 barseldagpenge fra loven om dagpenge ved sygdom eller fødsel og at indskrive  

 disse regler sammen med ligebehandlingslovens regler om fravær i forbindelse  

 med barsel i én ny samlet lov om barsel.
 Lovforslaget fremsættes samtidig med, at  

 beskæftigelsesministeren fremsætter lovforslag om en ny selvstændig  

 sygedagpengelov, der udskiller reglerne om sygedagpenge fra loven om dagpenge  

 ved sygdom eller fødsel.
Det fremsatte lovforslag er en teknisk sammenskrivning af  

 reglerne om barsel i en ny lov, der ikke tilsigter at ændre på  

 retstilstanden.  

 Der vil efterfølgende blive iværksat en undersøgelse af den fleksible  

 barselorlov.
Sammen med de anbefalinger, som den af regeringen nedsatte  

 familie- og arbejdslivskommission måtte komme med, vil denne undersøgelse  

 danne  

 grundlag for en eventuel indholdsmæssig revision af reglerne om den fleksible  

 barselorlov.
De bestemmelser i lovforslaget, der ikke specifikt vedrører  

 fraværsretten og retten til barseldagpenge, svarer med de nødvendige  

 redaktionelle tilpasninger til bestemmelserne i forslaget til den nye lov om  

 sygedagpenge.
Dette indebærer bl.a., at der i dette lovforslag er foretaget  

 de  

 samme ændringer vedrørende beregning af dagpenge som i det samtidigt  

 fremsatte  

 lovforslag om sygedagpenge.
 Det foreslås, at loven træder i kraft den 3. juli 2006,  

 samtidig med at den nye lov om sygedagpenge træder i kraft, og den gældende  

 lov  

 om dagpenge ved sygdom eller fødsel ophæves.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale forslaget til  

 Tingets velvillige behandling.
