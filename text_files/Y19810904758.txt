 Forbrugerombudsmanden har på baggrund af behandling af en række klager  

 over vilkår i lejekontrakter vedrørende udlejning af radio- og tv-apparater  

 udtalt, at følgende vilkår er i strid med markedsføringslovens § 1:  

 Værnetingsklausuler, forbehold for hovedkontorets accept, således at den  

 erhvervsdrivende i modsætning til forbrugeren får mulighed for at træde  

 tilbage fra aftalen, manglende lejereduktion i forbindelse med reparation af  

 det lejede, krav om at lejeren ikke må bo mere end 20 km. fra udlejer, samt  

 ret til uvarslet tilbagetagelse af det lejede i forbindelse med forsinket  

 betaling.
 Vilkår for leje af radio- og tv-produkter.
 FO har behandlet en række lejekontrakter, der anvendes af firmaerne inden  

 for radio- og tv-branchen ved udlejning af apparater til forbrugere.
 Det er stort set de samme vilkår, som går igen i de forskellige  

 lejekontrakter og som eksempler på vilkår, som FO har grebet ind overfor i  

 medfør af markedsføringslovens § 1, kan nævnes følgende:
1. Lejekontrakterne har som regel indeholdt en værnetingsklausul,  

 hvorefter enhver retstvist om aftaleforholdet skal afgøres ved retten, hvor  

 udlejer har hjemsted.
FO har fundet det urimeligt, at lejeren herved på  

 forhånd giver afkald på sin retsstilling efter retsplejelovens almindelige  

 regler, hvorefter en retssag rejst af udlejeren mod lejeren skal indbringes  

 for den ret, i hvis kreds lejeren bor.
2. Ofte har der i lejekontrakterne været indføjet en bestemmelse om, at  

 udlejerens hovedkontor skal godkende kontrakten, før den er bindende for  

 udlejer, hvorimod lejeren straks ved sin under- skrift er bundet af  

 kontraktens bestemmelser.
Et sådant vilkår skaber efter FO's opfattelse en  

 ikke velbe- grundet ulighed i parternes retsstilling.
3. I nogle lejekontrakter har det været anført, at »der ikke ydes  

 reduktion i lejen for den tid, effekterne ikke kan anvendes på grund af  

 opståede fejl.« Da lejeren ifølge dette vilkår kan risikere at skulle  

 undvære apparatet i længere tid og samtidig være forpligtet til at betale  

 fuld leje, har FO under forhandlingerne med firmaerne tilkendegivet, at en  

 sådan bestemmelse anses for urimelig, hvis forbrugeren ikke får foretaget  

 reparation inden for 1 eller 2 dage.
Lejekontrakterne er derfor blevet  

 ændret, således at det i ste- det for anføres, at der stilles et andet  

 apparat til lejerens rådighed, dersom apparatet ikke kan repareres inden for  

 en kortere frist.
 4. I nogle lejekontrakter har udlejer anført følgende:»Det er en  

 forudsætning for udlejer, at lejerens adresse ikke ligger i en større afstand  

 end 20 km fra nærmeste forretning tilknyttet firmaet.« FO har fundet  

 denne forudsætning urimelig, idet udlejeren efter FO's opfattelse ved  

 aftalens indgåelse må sikre sig, at lejeren bor inden for det angivne område.  

 Da meningen med en sådan bestemmelse i reglen er, at lejefor- holdet skal  

 ophøre, dersom lejeren flytter uden for firmaets serviceområde i løbet af  

 lejetiden, har FO henstillet, at leje- kontrakterne præciseres i  

 overensstemmelse hermed.
5. Lejekontrakterne har ofte indeholdt et vilkår om, at udlejer er  

 berettiget til uden varsel at ophæve kontrakten og tilbagetage de lejede  

 effekter, såfremt skyldig lejebetaling udebliver udover forfaldsdagen.
Efter  

 FO's opfattelse bør udeblivelsen af skyldig lejebetaling udover forfaldsdagen  

 efterfølges af et påkrav fra firmaets side, inden der skrides til ophævelse  

 af lejekontrakten.
6. Som regel har udlejer fraskrevet sig ethvert ansvar for f.eks. brud på  

 bånd som følge af fejl i en lejet tv-båndoptager.
I disse tilfælde har FO  

 gjort opmærksom på, at udlejerens ansvar herfor må afgøres efter dansk rets  

 almindelige regler, hvilket bør fremgå af bestemmelserne i lejekontrakten.
 (* 1) Offentliggjort i Forbrugerombudsmandens Årsberetning 1981-1982, side  

 24.
