(De tekniske skoler) I henhold til Undervisningsministeriets bekendtgørelse nr. 503 af 28. juli  

 1986 om uddannelse af tekniske assistenter og tekniske tegnere indgår der i  

 teknisk tegneruddannelsen et praktikophold af 1 1/2 års varighed, jfr. § 3,  

 stk. 1.
 Direktoratet fastsætter hermed i henhold til § 17, stk. 4, efter  

 indstilling fra Uddannelsesnævnet for uddannelserne til Teknisk Assistent og  

 Teknisk Tegner nedenstående retningslinjer for de tekniske tegneres  

 praktikophold.
 1. Formål med praktikopholdet.
Formålet med praktikopholdet er at give praktikanten indsigt i den  

 tekniske tegners forskellige arbejdsområder.
Praktikopholdet tilrettelægges  

 således, at det bliver så alsidigt som muligt,  at det  

 supplerer praktikantens teoretiske uddannelse, og at , der opnås en  

 generel viden om virksomhedens opbygning og funktioner.
 2. Varighed og placering af praktikopholdet.
 Det 1 1/2 års praktikophold påbegyndes normalt straks efter skoleopholdets  

 afslutning.
 3. Virksomheder, hvor praktikophold kan gennemføres.
 Praktikophold kan gennemføres i virksomheder inden for industri, bygge- og  

 anlægsområdet, håndværk, arkitekter og rådgivende ingeniører samt  

 landinspektører og offentlige institutioner med tekniske arbejdsområder.
Virksomhederne skal i rimeligt omfang udføre de i punkt 4 beskrevne  

 arbejdsopgaver.
Virksomhederne vil derfor typisk beskæftige arkitekter,  

 ingeniører, teknikere e.l.
 4. Arbejdsopgaver under praktikopholdet.
Ved starten af praktikopholder udarbejder virksomheden i samarbejde med  

 praktikanten en oversigt over praktikopholdets forløb.
Denne oversigt  

 indeholder så vidt muligt en beskrivelse af de tidsmæssige rammer for de  

 forskellige arbejdsopgaver.
 Oversigten over praktikopholdet indsendes af praktikanten til den tekniske  

 skole.
 Følgende arbejdsopgaver skal indgå i praktikken:
a.
Tegningsfremstilling og -håndtering.
 Selvstændig tegning, kalkering, rettelse af tegning, afbildning.
b.
Tegningsadministration.
 Arkivering, mangfoldiggørelse, skrivning af styklister m.m. og andre  

 administrative opgaver.
 Endvidere kan indgå de arbejdsopgaver, som er angivet i retningslinjer for  

 det 1-årige praktikophold for tekniske assistenter, jfr. skrivelse V-841 af  

 28. november 1988, punkt 4.
 Det tilstræbes, at praktikanten primært beskæftiges med de under punkt a  

 nævnte opgaver, og at EDB (CAD o.l.) anvendes som værktøj i det omfang,  

 virksomheden betjener sig heraf.
 5. Erklæring for gennemgået praktikophold.
 Ved afslutningen af praktikopholdet giver virksomheden praktikanten en  

 skriftlig erklæring om, at praktikanten har gennemgået praktikophold i  

 overensstemmelse med punkt 2 og punkt 4.
 Praktikerklæringsformular kan rekvireres på teknisk skole.
 6. Forlængelse af praktikophold.
Har en praktikant på grund af sygdom, barsel eller lignende været  

 fraværende fra praktikvirksomheden i mere end sammenlagt 10% af praktiktiden,  

 kan praktiktiden forlænges med den samlede fraværsperiode nedrundet til  

 nærmeste antal hele måneder.
Ansøgning herom fremsættes af praktikant eller  

 virksomhed til skolen, der efter indstilling fra undervisningsudvalget  

 træffer afgørelse i sagen.
 7. Afkortning af praktikophold.
For elever, der forudgående har været beskæftiget med teknisk  

 tegnearbejde, jfr. punkt 4, i et eller flere af de under punkt 3 angivne  

 virksomheder, kan der gives en afkortning af eller fritagelse for  

 praktikopholdet svarende til halvdelen af den dokumenterede forudgående  

 beskæftigelse nedrundet til nærmeste antal hele måneder.
Ansøgning herom  

 fremsættes til skolen, der efter indstilling fra undervisningsudvalget  

 træffer afgørelse i sagen.
 8. Klageadgang og dispensation.
 Klager over skolens afgørelser og dispensationsansøgninger behandles af  

 Direktoratet for Erhvervsuddannelserne efter bekendtgørelsens §§ 19 og 22.
 Direktoratets retningslinjer af 16. 1987 for det 1 1/2-årige praktikophold  

 for tekniske tegnere (V-78) ophæves.
 P.d.v.
