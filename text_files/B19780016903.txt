 VI MARGRETHE DEN ANDEN, af Guds Nåde Danmarks Dronning, gør vitterligt:
 I henhold til § 2 i lov af 25. juni 1870 om udgivelse af en Lovtidende og  

 en Ministerialtidende, som ændret ved lov nr. 467 af 14. december 1923 og lov  

 nr. 279 af 18. juni 1951, fastsættes:
 § 1.  Regler om specifikationen af de poster på  

 årsbudgettet, hvortil borgerrepræsentationen ved dettes endelige vedtagelse  

 skal tage bevillingsmæssig stilling, jfr. § 39, stk. 2, og § 41, stk. 1, i  

 lov nr. 274 af 8. juni 1977 om Københavns kommunes styrelse, indføres ikke i  

 Lovtidende, men kundgøres og træder i kraft efter regler, der fastsættes af  

 indenrigsministeren.
 § 2.  Forskrifter vedrørende formen for Københavns  

 kommunes årsbudget, flerårige budgetoverslag og regnskab, jfr. § 46, stk. 1,  

 i lov om Københavns kommunes styrelse, indføres ikke i Lovtidende, men  

 kundgøres og træder i kraft efter regler, der fastsættes af  

 indenrigsministeren.
 GIVET PÅ AMALIENBORG, DEN 8. APRIL 1978.
 Under Vor Kongelige Hånd og Segl.
 MARGRETHE R.
