 I medfør af § 62 a, stk. 3, i lov om byfornyelse og boligforbedring, jf.  

 lovbekendtgørelse nr. 820 af 15. september 1994, fastsættes:
 § 1.  Kommunalbestyrelsens endelige godkendelse af  

 ejerens regnskab over de støtteberettigede udgifter, skal foretages senest 6  

 måneder efter, at der fra ejeren er modtaget fyldestgørende oplysninger, som  

 muliggør godkendelsen.
 Stk. 2.  Kommunalbestyrelsen skal foretage en gennemgang  

 af de af ejeren indsendte regnskabsoplysninger i umiddelbar tilknytning til  

 modtagelsen med henblik på at konstatere om oplysningerne er fyldestgørende.  

 Er regnskabsoplysningerne efter kommunalbestyrelsens skøn ikke  

 fyldestgørende, skal kommunalbestyrelsen uden ophør skriftligt rekvirere de  

 supplerende oplysninger, der skønnes nødvendige for at godkende regnskabet.
 Stk. 3.  Er det nødvendigt at indhente supplerende  

 regnskabsoplysninger hos ejeren, jf. stk. 2, skal kommunalbestyrelsen klart  

 angive, hvilke oplysninger kommunalbestyrelsen finder nødvendige for den  

 endelige regnskabsgodkendelse, samt i hvilken form oplysningerne ønskes  

 modtaget.
 Stk. 4.  Ved indhentning af supplerende  

 regnskabsoplysninger efter stk. 2 og 3 skal kommunalbestyrelsen oplyse, at  

 den kommunale frist for regnskabsgodkendelsen i stk. 1 først løber fra det  

 tidspunkt, hvor kommunalbestyrelsen har modtaget fyldestgørende  

 regnskabsoplysninger fra ejeren.
Stk. 5.  Kommunalbestyrelsens henvendelse efter stk. 3  

 skal indeholde oplysning om, at ejeren er forpligtiget til inden 3 måneder  

 efter færdiggørelsen af byfornyelsesarbejderne at aflevere fyldestgørende  

 regnskabsmateriale, der gør det muligt for kommunalbestyrelsen at foretage  

 regnskabsgodkendelsen.
I modsat fald kan ejeren ikke medregne de  

 byggelånsrenter og eventuelt øvrige udgifter, der påløber sagen efter dette  

 tidspunkt, som støtteberettigede ombygningsudgifter.
 § 2.  Bekendtgørelsen træder i kraft 1. januar 1995,  

 og omfatter de beslutninger efter lov om byfornyelse og boligforbedring,  

 hvortil der fra denne dato meddeles bindende tilsagn fra Bygge- og  

 Boligstyrelsen.
