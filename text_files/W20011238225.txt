Pressenævnet bemærkede, at bladet havde erkendt at have bragt  

 et forkert billede i forbindelse med artiklerne.
Bladet havde endvidere  

 oplyst klagers adresse i forsideartiklen.
Nævnet fandt, at bladet  

 herved havde handlet i strid med god presseskik, og nævnet udtalte sin  

 kritik.
Nævnet fandt endvidere, at bladet   særlig henset til de meget  

 alvorlige beskyldninger, der var bragt   ikke på tilstrækkelig  

 vis havde berigtiget de forkerte oplysninger om, at klager skulle have  

 været involveret i den omtalte rufferi-sag.
Nævnet fandt, at  

 bladet ved den utilstrækkelige berigtigelse havde handlet i strid med  

 god presseskik, og nævnet udtalte også på dette punkt sin  

 kritik.
Kendelse fra Pressenævnet i sag nr.  

 83/2001 [K] har ved advokat  Jørgen  Molbech  Bendtsen  

 klaget til Pressenævnet over tre artikler bragt i Viborg Stifts  

 Folkeblad den 20. juli og den 24. juli 2001, idet hun mener, at god  

 presseskik er tilsidesat.
Af artiklen bragt den 20. juli 2001 med overskriften  

"Solgte sex fra lokal villa" fremgik, at ""Hovedvejens perle" Sådan hedder massageklinikken på syd for  

 Viborg, hvor en midaldrende kvinde - efter Folkebladets oplysninger - igennem  

 en årrække har tjent tusindvis af kroner ved at udleje huset til  

 prostitution.
 Kvinden er netop nu sigtet af Aalborg Politi for rufferi i  

 millionklassen.
Ifølge politiet har kvinden de seneste år  

 tjent ikke mindre end ni millioner kroner på omkring 100 prostituerede  

 kvinders arbejde rundt om i Jylland." Artiklen var ledsaget af et billede af en villa med  

 billedteksten ""Hovedvejens perle" ved Af en anden artikel med overskriften "Viborg  

 politi ind i sag om rufferi" bragt samme dag fremgik det af  

 en underrubrik, at "Massageklinik: Viborg politi har i sag om  

 rufferi i al hemmelighed afhørt flere massagepiger på  

 Viborg-egnen det sidste halve år." I artiklen hed det:
 "Siden nytår har politiet i Viborg  

 bistået kollegaer i Aalborg i sagen om rufferi i millionklassen.
 En midaldrende kvinde har fra en massageklinik i   syd for  

 Viborg og i andre klinikker rundt om i Jylland i flere år tjent, hvad  

 politiet foreløbig anslår til ni millioner kroner.
 Kvinden har haft ikke mindre end 100 prostituerede kvinder  

 på lønningslisten, og da alle endnu ikke er blevet afhørt  

 af politiet, er der stadig kun sparsomme oplysninger at hente hos  

 kriminalpolitiet i Aalborg.
I Viborg tager det lokale politi del i de mange  

 afhøringer.
Også her er man forsigtig med at udtale sig.
- Vi har indtil videre afhørt en lille  

 håndfuld piger, der enten har benyttet sig af massageklinikker på  

 Viborg-egnen.
Flere af pigerne har cirkuleret mellem klinikker i forskellige  

 byer, oplyser kriminalinspektør  Jens  Christensen   fra Viborg  

 Politi.
 Han fortæller, at de enkelte piger ikke er blevet  

 tilbageholdt efter endt afhøring, da sagen kun drejer sig om den  

 midaldrende kvindes rufferi.
 Derfor kan han heller ikke afvise, at pigerne allerede er  

 i gang med deres arbejde igen.
- Sagen handler om at få klarlagt, hvad den ene  

 kvinde har tjent på at udleje massageklinikker og i hvor lang tid, hun  

 har gjort det.
Når vi har fået de oplysninger af pigerne, kan de  

 gå igen, siger  Jens  Christensen.
Flere kvinder ? Efterforskningen af den sigtede kvindes gøren og  

 laden foregår udelukkende hos politiet i Aalborg.
Derfor ved kriminalinspektøren i Viborg heller  

 ikke, om der pludselig dukker flere indblandede kvinder op i Viborg.
Det  

 lokale politi tager sig kun af afhøringerne.
 Hos Aalborg Politi blev det i går oplyst, at sagen  

 har rullet i hemmelighed i det meste af et år.
 Et voldsomt privatforbrug var dét, der fik politiet  

 på sporet af kvinden.
 Indtil videre har det - i den omfattende sag - vist sig,  

 at kvinden har modtaget omkring 2000 kroner om dagen fra de mange kvinder,  

 der har benyttet hendes lejligheder og ejendomme i Aalborg, Frederikshavn,  

 Randers, Århus og Viborg.
Det har hovedsageligt været danske kvinder, der har  

 arbejdet i massageklinikkerne.
Flere af dem kun en enkelt gang om ugen eller  

 hver fjortende dag, da de har haft arbejde ved siden af.
Politiet i Aalborg regner med at skulle bruge  

 måneder endnu, inden sagen er efterforsket til bunds." Artiklen var ledsaget af et billede af en villa med  

 følgende billedteksten.
 "Fra denne bolig "Hovedvejens perle"
har prostituerede skaffet den midaldrende kvinde i Aalborg mange tusinde  

 kroner".
Den 24. juli 2001 bragte bladet en artiklen med  

 overskriften "Sex-klinik benægter forbindelse til  

 rufferi", hvor det af underrubrikken fremgik, at "Rufferi: Ejer af massageklinik i   syd for  

 Viborg afviser indblanden i rufferisag." I artiklen hed det:
 "Efter at Folkebladet i fredags omtalte en  

 massageklinik i  , som værende den, der er indblandet i en rufferisag i  

 millionklassen, har klinikkens ejer henvendt sig til Folkebladet.
 Ejeren ønsker at afkræfte historien, der  

 hænger hendes sted ud som et svindelsted, der tager overpriser for leje  

 af husrum.
- Jeg har intet med sagen fra Aalborg at gøre, men  

 desværre er fire af mine lejere blevet skræmte efter omtalen i  

 avisen.
Så nu træder jeg frem for at få dementeret  

 historien, siger kvinden.
 Ifølge hende har hun på intet tidspunkt gjort  

 noget ulovligt, såsom at tage en vanvittig overpris på 2000  

 kroner om dagen for husleje, ligesom hun af sine indtægter altid  

 betaler til skattevæsenet.
- Min klinik har kun kørt i små to år,  

 og jeg laver ikke noget, jeg ikke må, lyder kvindens  

 forklaring." Artiklen var ledsaget af et lille billede af en villa med  

 følgende billedtekst.
 "Massageklinikken "Hovedvejens perle"
ved   er ifølge ejeren ikke den klinik, der er indblandet i en sag  

 om rufferi".
Klageren har anført, at bladets handlemåde  

 klart er i strid med god presseskik, idet man har bragt en artikel, hvori  

 klager fejlagtigt påstås sigtet af Ålborg Politi for  

 rufferi i millionklassen, herunder påstås at have drevet  

 massageklinik fra den pågældende ejendom.
Man har endvidere bragt  

 store fotos med angivelse af klagers ejendom.
Klageren har oplyst, at hun den 23. juli 2001 sammen med  

 sin ægtefælle rettede personlig og ikke - som af bladet  

 anført - telefonisk  henvendelse til den pågældende  

 journalist straks efter, at hun var blevet opmærksom på  

 artiklerne.
Klager havde i den forbindelse en samtale med journalisten og  

 forklarede denne om sagens rette sammenhæng, nemlig at der var tale om  

 en misforståelse.
Klager forlangte samtidig dels et dementi, dels en  

 uforbeholden undskyldning med samme opsats og placering, som de  

 påklagede artikler.
Journalisten gav under samtalen tilsagn herom.  

 Klager er ikke indblandet i den pågældende rufferisag, der efter  

 det foreliggende relaterer sig til en kvinde fra Ålborg-egnen, hvis sag  

 i slutningen af juli d.å. i øvrigt har været omtalt i  

 medierne, herunder i tv.
 Klageren har videre anført, at hun ikke har  

 modtaget en uforbeholden undskyldning fra bladet, ligesom der heller ikke i  

 avisen er offentliggjort et klart dementi, hvilket klager har krav på,  

 i og med at klager af bladet fejlagtigt er blevet udlagt som værende  

 kvinden, der tilsyneladende af Ålborg Politi er sigtet for rufferi i  

 millionklassen.
 Klageren har i den forbindelse anført, at bladet  

 den 24. juli 2001 har gjort skaden endnu værre ved på side 8 i  

 avisen på ny at bringe et foto af "massageklinikken Hovedvejens  

 Perle ved  " og en artikel med overskriften: "Sexklinik  

 benægter forbindelse til rufferi", hvilket næppe heller med  

 den bedste vilje vil kunne karakteriseres som en undskyldning over for klager  

 eller en berigtigelse. "Benægtelsen" fremstår alene som  

 klagers postulat og intet andet, uagtet at indholdet af artiklen faktuelt er  

 direkte forkert.
 Klageren har endelig anført, at klager har haft  

 adskillige gener/ubehagelige henvendelser m.v. som følge af artiklerne  

 i bladet.
Bladet har anført, at man - efter at klager den 23.  

 juli 2001 havde henvendt sig telefonisk og gjort opmærksom på  

 misforståelsen - har forsøgt at gøre skaden god igen i  

 form af en ny artikel dagen efter, hvor klager fortalte om sagens rette  

 sammenhæng.
Klager fik oven i købet lejlighed til at  

 understrege, at hun driver en hæderlig forretning.
Bladet har videre anført, at man nok har bragt et  

 billede af et hus, som angiveligt optræder som "sex-klinik",  

 men man har ikke identificeret dets ejer med navn og adresse.
Journalisten  

 har skrevet en artikel om en bordelsag fra Ålborg, der har  

 udløbere på Viborg-egnen.
Desværre bragte bladet til denne  

 artikel ved en fejl et billede af en forkert massageklinik på  

 Viborg-egnen.
Klager var slet ikke nævnt i den forbindelse.
 Bladet har i øvrigt anført, at journalisten  

 ikke på noget tidspunkt har lovet at bringe en uforbeholden  

 undskyldning eller noget om "samme placering og med samme opsats".  

 Enhver i avisbranchen ved, at en sådan sag ville være et  

 redaktøranliggende.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Tage Clausen og Ole Askvig.
 Pressenævnet udtaler:
Pressenævnet bemærker indledningsvis, at det  

 på baggrund af oplysningerne i forsideartiklen den 20. juli 2001 og af  

 det til artiklerne samme dag knyttede billede af klagers ejendom må  

 anses for sandsynligt, at det er muligt for personer med et vist kendskab til  

 klageren at identificere hende og derved tro, at det er hende, der omtales i  

 artiklerne.
Klageren er derfor berettiget til at klage til  

 Pressenævnet.
Det fremgår af de vejledende presseetiske regler, at  

 det er mediernes opgave at bringe korrekt information, og at det så  

 langt det er muligt, bør kontrolleres, om de oplysninger, der gives,  

 er korrekte.
Det fremgår endvidere, at berigtigelse af urigtige  

 meddelelser skal finde sted på redaktionens eget initiativ, hvis og  

 så snart kendskab til fejl af betydning i de bragte meddelelser  

 indgår.
Berigtigelsen skal foretages i en sådan form, at  

 læserne får klar mulighed for at blive opmærksom på  

 berigtigelsen.
 Pressenævnet bemærker, at bladet har erkendt  

 at have bragt et forkert billede i forbindelse med artiklerne den 20. juli  

 2001. Bladet har endvidere oplyst klagers adresse i forsideartiklen.  

 Nævnet finder, at bladet herved har handlet i strid med god presseskik,  

 og nævnet udtaler sin kritik.
Nævnet finder samtidig, at bladet - særlig  

 henset til de meget alvorlige beskyldninger, der bringes - ikke på  

 tilstrækkelig vis har berigtiget oplysningen om, at klager skulle  

 være involveret i den omtalte rufferi-sag.
Nævnet bemærker  

 i den forbindelse, at artiklen den 24. juli 2001 fremstår som en  

 artikel, der alene refererer, hvad der er klagers opfattelse af sagen, og  

 ikke som en artikel, hvori bladet berigtiger forkerte faktiske oplysninger,  

 som bladet har bragt.
Nævnet finder, at bladet ved den  

 utilstrækkelige berigtigelse har handlet i strid med god presseskik, og  

 nævnet udtaler tillige sin kritik på dette punkt.
 I medfør af medieansvarslovens § 49  

 pålægges det herefter den ansvarshavende redaktør af  

 Viborg Stifts Folkeblad at offentliggøre følgende:
"Kendelse fra Pressenævnet Viborg Stifts Folkeblad bragte den 20. juli 2001 i to  

 artikler en omtale af en rufferi-sag, hvor en kvinde ifølge politiet  

 de seneste år skulle have tjent ni millioner kroner på omkring  

 100 prostituerede kvinders arbejde rundt om i Jylland.
Bladet bragte i den  

 forbindelse et billede af en villa, som den pågældende kvinde  

 skulle have solgt sex fra, lige som ejendommens adresse blev oplyst i den ene  

 artikel.
Den 24. juli 2001 bragte bladet en artikel, hvori ejendommens ejer  

 oplyste, at hun ingen tilknytning havde til den omtalte rufferi-sag.
 Ejendommens ejer, [K], har klaget til Pressenævnet,  

 idet bladet fejlagtigt har bragt et billede af hendes ejendom med angivelse  

 af adressen i forbindelse med en omtale af en rufferi-sag, som hun ingen  

 forbindelse har til. [K] har endvidere klaget over, at bladet ikke på  

 tilstrækkelig vis har berigtiget denne forkerte oplysning.
Pressenævnet bemærker indledningsvis, at det  

 på baggrund af oplysningerne i forsideartiklen den 20. juli 2001 og af  

 det til artiklerne samme dag knyttede billede af klagers ejendom må  

 anses for sandsynligt, at det er muligt for personer med et vist kendskab til  

 klageren at identificere hende og derved tro, at det er hende, der omtales i  

 artiklerne.
Klageren er derfor berettiget til at klage til  

 Pressenævnet.
Det fremgår af de vejledende presseetiske regler, at  

 det er mediernes opgave at bringe korrekt information, og at det så  

 langt det er muligt, bør kontrolleres, om de oplysninger, der gives,  

 er korrekte.
Det fremgår endvidere, at berigtigelse af urigtige  

 meddelelser skal finde sted på redaktionens eget initiativ, hvis og  

 så snart kendskab til fejl af betydning i de bragte meddelelser  

 indgår.
Berigtigelsen skal foretages i en sådan form, at  

 læserne får klar mulighed for at blive opmærksom på  

 berigtigelsen.
 Pressenævnet bemærker, at bladet har erkendt  

 at have bragt et forkert billede i forbindelse med artiklerne den 20. juli  

 2001. Bladet har endvidere oplyst klagers adresse i forsideartiklen.  

 Nævnet finder, at bladet herved har handlet i strid med god presseskik,  

 og nævnet udtaler sin kritik.
Nævnet finder samtidig, at bladet - særlig  

 henset til de meget alvorlige beskyldninger, der bringes - ikke på  

 tilstrækkelig vis har berigtiget  oplysningen om, at klager skulle  

 være involveret i den omtalte rufferi-sag.
Nævnet bemærker  

 i den forbindelse, at artiklen den 24. juli 2001 fremstår som en  

 artikel, der alene refererer, hvad der er klagers opfattelse af sagen, og  

 ikke som en artikel, hvori bladet berigtiger forkerte faktiske oplysninger,  

 som bladet har bragt.
Nævnet finder, at bladet ved den  

 utilstrækkelige berigtigelse har handlet i strid med god presseskik, og  

 nævnet udtaler tillige sin kritik på dette punkt.
København, den 31. oktober 2001 Jørgen Nørgaard, Aage Lundgaard, Tage  

 Clausen og Ole Askvig." Afsagt den 31. oktober 2001.
