Antaget, at en fagforenings registrering af identifikationsoplysninger  

 om fiskerifartøjer ikke kunne anses for omfattet af lov om private registre  

 m.v., idet oplysningerne er offentligt tilgængelige.
Det forudsattes, at  

 oplysningerne ikke blev edb-registreret.
I øvrigt antaget, at registrering i  

 en fagforening af medlemmernes løn- og ansættelsesforhold m.v. til brug for  

 lønforhandlinger må anses for et naturligt led i den normale drift af  

 fagforeningen.
Derimod må der ikke registreres oplysninger om ikke-medlemmers  

 forhold, herunder om andet fagligt tilhørsforhold.
 Registrering af identifikationsoplysninger til brug for hvervning af  

 nye medlemmer og til brug for udarbejdelse af organisationsprocenter dog  

 tilladt.
På baggrund af omtale i dagspressen rettede  

 bl.a.
Fiskernes Forbund og Arbejdsløshedskasse henvendelse til  

 registertilsynet vedrørende SIDs registrering af fiskere og fiskebåde ved den  

 jyske vestkyst.
SID registrerede en række identifikationsoplysninger om de  

 enkelte fiskefartøjer, og oplysninger om, hvordan fartøjets indtægter  

 fordeles mellem mandskabet og udgifter til skibet.
Derudover registreredes  

 der oplysning om, hvorvidt der er sikkerhedsudstyr ombord, og endelig var der  

 gjort plads for et fritekstfelt til andre bemærkninger.
Om besætningen  

 registreredes identifikationsoplysninger (navn og personnummer) samt  

 oplysning om den enkeltes fagforeningsforhold.
SID oplyste, at man på baggrund af en aftale om udbyttedelingsform mellem  

 skib og besætning havde en interesse i at få registreret aflønningsformerne  

 på de enkelte skibe for derved at kunne få overblik over hvert enkelt  

 fiskefartøjs procentsystem.
Man oplyste endvidere, at SID havde en naturlig  

 interesse i at få undersøgt miljøforholdene på skibene.
Der var ikke på  

 daværende tidspunkt indgået aftaler mellem SID og fiskeriforeningerne  

 indeholdende bestemmelser om arbejdsmiljøet, men sådanne aftaler ville  

 muligvis indgå i fremtidige overenskomster, og de registrerede oplysninger om  

 sikkerhedsforholdene ombord skulle danne grundlag for overvejelser herom.
De  

 registrerede oplysninger blev indsamlet af en SID-konsulent, der havde til  

 opgave at tilvejebringe oplysninger om løn-, arbejds- og sikkerhedsforhold på  

 havet.
Der registreredes kun oplysninger om bådbesætninger, såfremt der var  

 indgået overenskomstmæssig aftale for den pågældende båd.
Oplysningerne blev  

 registreret manuelt, og blev ikke videregivet til trediemand.
Fiskeriministeriets fiskeriårbog, der er offentligt tilgængelig,  

 indeholder bl.a. identifikationsoplysninger om fiskerifartøjer.
Dette indebar  

 efter registertilsynets opfattelse, at disse oplysninger ikke kunne anses for  

 omfattet af lov om private registre m.v. under forudsætning af, at  

 oplysningerne ikke blev edb-registreret.
For så vidt angår de registrerede oplysninger om udbyttedelingsformen  

 fandt Registertilsynet, at registrering i en fagforening af medlemmernes løn-  

 og ansættelsesforhold m.v. f.eks. til brug for lønforhandlinger må anses for  

 et naturligt led i den normale drift af fag-foreninger.
På den baggrund  

 meddelte registertilsynet klagerne og SID, at registreringen af fiskere og  

 fiskekuttere ved den jyske vestkyst ikke strider mod lov om private registre  

 m.v. for så vidt angår registrering af SIDs egne medlemmer.
SID må derimod  

 ikke foretage registrering af ikke-medlemmers forhold, herunder om andet  

 fagligt tilhørsforhold.
Der må dog altid registreres rene  

 identifikationsoplysninger til brug for hvervning af nye medlemmer og til  

 brug for udarbejdelse af organisationsprocenter m.v.
 Registertilsynets årsberetning 1985 s. 40-41.
