 En klager blev ikke anset for berettiget til at vælge fradrag for  

 befordringsudgifter efter ligningslovens § 9 C - hvor fradrag i 1985 kunne  

 foretages, uanset at der var gratis befordring - i stedet for efter § 9 B,  

 nård er var tale om skiftende arbejdssteder.
 Statsskattedirektoratets udtalelse om prioritering af ligningsarbejdet  

 var ikke afgørende, når spørgsmålet var taget op af ligningsmyndighederne.
 Mekaniker A klagede for indkomståret 1985 over, at de stedlige  

 skattemyndigheder ikke havde godkendt hans selvangivne befordringsudgifter på  

 7.484 kr., opgjort efter reglerne i ligningslovens § 9 C, idet myndighederne  

 havde antaget, at fradraget skulle opgøres efter reglerne i ligningslovens §  

 9 B på grundlag af de faktiske udgifter.
 Det fremgik af sagen, at klageren, der var ansat i et entreprenørfirma, i  

 perioden fra den 1. april 1985 til den 15. december 1985 havde arbejdet ved  

 et projekt i X og at han ved indkomstopgørelsen havde foretaget fradrag for  

 befordring i 126 dage mellem bopælen og X med 7.484 kr., opgjort efter  

 reglerne i ligningslovens § 9 C.
 Det var endvidere oplyst, at befordringen til arbejdspladsen var foregået  

 i firmabil, som arbejdsgiveren uden vederlag havde stillet til rådighed for  

 de ansatte.
 De stedlige skattemyndigheder havde ikke godkendt det selvangivne  

 befordringsfradrag, idet man havde lagt til grund, at der var tale om  

 befordring mellem skiftende arbejdssteder, og at fradrag derfor skulle  

 foretages med de faktiske udgifter efter reglerne i ligningslovens § 9 B.
Klagerens revisor gjorde gældende, at ligningslovens § 9 C giver mulighed  

 for fradrag for befordring mellem sædvanlig bopæl og arbejdsplads, herunder  

 også skiftende arbejdspladser, og at den udvidede mulighed for fradrag for  

 befordring mellem skiftende arbejdspladser efter reglerne i ligningslovens §  

 9 B ikke kunne afskære klageren fra at vælge at foretage befordringsfradrag  

 efter § 9 C.
Revisoren henviste endvidere til, at Statsskattedirektoratet den  

 23. april 1986 i anledning af en forespørgsel havde udtalt, at spørgsmålet  

 om, i hvilken udstrækning ligningsmyndighederne i tilfælde, hvor skatteyder  

 har selvangivet fradrag efter ligningslovens § 9 C, skal anvende ressourcer  

 på at foretage dyberegående undersøgelser af, om pågældendes befordring  

 snarere måtte anses for omfattet af ligningslovens § 9 B, måtte afgøres som  

 led i den almindelige prioritering af ligningsarbejdet.
Det var  

 Statsskattedirektoratets opfattelse, at en sådan vurdering måtte føre til, at  

 ligningsmyndighederne burde begrænse ressourceanvendelsen til tilfælde, hvor  

 det måtte anses for utvivlsomt, at den omhandlede befordring var omfattet af  

 ligningslovens § 9 B.
Statsskattedirektoratet udtalte i den foreliggende sag, at man ikke fandt,  

 at klageren kunne vælge at opgøre sit befordringsfradrag efter ligningslovens  

 § 9 C, da der var tale om kørsel mellem hjem og skiftende arbejdssteder,  

 omfattet af reglerne i lovens § 9 B.
Statsskattedirektoratet henviste herved  

 til, at det i Skattedepartementets cirkulære nr. 188 af 13. december 1984,  

 punkt VI, er anført, at der ikke ved de stedfundne ændringer af  

 bestemmelserne i ligningslovens § 9 C er tilsigtet en ændring af dette  

 fradrags forhold til fradrag for faktiske udgifter efter lovens § 9 B, og at  

 fordelingen af fradrag på hhv. § 9 C og 9 B skulle ske efter samme regler som  

 hidtil.
På dette grundlag havde Statsskattedirektoratet ved førnævnte  

 udtalelse af 23. april 1986 hverken haft ønske om eller ment at kunne ændre  

 praksis vedrørende fordelingen af fradrag, således at fradrag efter lovens §  

 9 C skulle finde anvendelse i § 9 B-situationer.
 Statsskattedirektoratet bemærkede endeligt, at instruksen var en angivelse  

 af prioritering i anvendelsen af ligningsmæssige ressourcer, og at den  

 ligningsmæssige indsats ifølge sagens natur ville være afhængig af, hvilke  

 ressourcer man aktuelt rådede over til ligningsarbejdet.
Tre retsmedlemmer, herunder retspræsidenten og retsformanden, fandt at  

 måtte lægge til grund, at klagerens befordringssituation var omfattet af  

 området for ligningslovens § 9 B, og der var efter disse retsmedlemmers  

 opfattelse ikke holdepunkter for at antage, at det ved ændringen af  

 ligningslovens § 9 C havde været meningen at ændre området for ligningslovens  

 § 9 B eller på anden måde at ændre afgrænsningen mellem de to bestemmelser,  

 jf. bemærkningerne til lovforslaget og cirkulære nr. 188 af 13. december  

 1984. Disse retsmedlemmer fandt derfor i overensstemmelse med  

 Statsskattedirektoratets foran citerede udtalelse, at fradrag efter  

 ligningslovens § 9 C ikke kunne anvendes inden for det område, der var  

 omfattet af lovens § 9 B.
Da fradrag efter § 9 B forudsatte, at befordringen  

 havde medført udgifter for skatteyderen, hvilket ikke var tilfældet for  

 klageren, fandt disse retsmedlemmer følgelig, at det var med rette, at der  

 ikke var godkendt fradrag for befordring for hans vedkommende.
Tre retsmedlemmer udtalte: »Ved ændringen i 1984 af ligningslovens §  

 9 C blev der givet ret til fradrag for befordringsudgifter uafhængigt af  

 faktisk afholdte udgifter hertil.
For den skattepligtiges adgang til at  

 foretage fradrag efter § 9 C er det således uden betydning, at den pågældende  

 har fri befordring mellem hjem og arbejdsplads, f.eks. som i nærværende sag  

 fri firmabil.
 Retten til befordringsfradrag efter denne bestemmelse må efter disse  

 retsmedlemmers opfattelse tilkomme også skattepligtige, der som klageren har  

 haft skiftende arbejdssteder i løbet af indkomståret og derfor for så vidt  

 kunne have foretaget fradrag for befordringsudgifter efter ligningslovens § 9  

 B, såfremt sådanne udgifter faktisk havde været afholdt med større beløb end  

 normalfradraget i § 9 C.
Disse medlemmer har herved lagt vægt på, at såvel ordlyden af som formålet  

 med bestemmelsen i § 9 B alene kan føre til, at en skattepligtig med  

 skiftende arbejdssted eller med flere samtidige arbejdssteder efter eget valg  

kan  benytte denne bestemmelse ved opgørelsen af sin skattepligtige  

 indkomst og vel også vil gøre det, hvis fradraget opgjort efter denne  

 bestemmelse overstiger normalfradraget, hvorimod bestemmelsen ikke medfører  

 at den pågældende er forpligtet til at anvende denne i tilfælde, hvor det vil  

 være en fordel for vedkommende at foretage fradrag efter § 9 C.
Herimod  

 taler, at det med ændringen af denne bestemmelse skulle have været lovgivers  

 tanke at stille skattepligtige med skiftende arbejdssted eller flere  

 samtidige arbejdssteder ringere end andre skattepligtige, der uanset  

 fribefordring har ret til normalfradraget for befordring mellem sædvanlig  

 bopæl og arbejdsplads.
Til det anførte kommer for den foreliggende sags vedkommende, at denne  

 synes omfattet af slutbemærkningerne i den af klagerens revisor påberåbte  

 udtalelse fra Statsskattedirektoratet af 23. april 1986, gengivet i skat 1986  

 s. 571 og i TfS 1986 s. 752 (478), hvorefter fradrag efter § 9 C efter  

 direktoratets opfattelse kan accepteres, »hvor den daglige befordring  

 har en høj grad af lighed med sædvanlig befordring mellem bopælen og fast  

 arbejdssted, således f.eks. hvor skatteyderen i årets løb nok har haft  

 forskellige arbejdssteder, men hvor hver af disse i en periode har været  

 permanente.
I modsætning hertil står tilfælde, hvor der er tale om egentlig  

 kørsel i arbejdsgiverens tjeneste, f.eks. for chauffører, og tilfælde med  

 flere daglige arbejdssteder eller med nye arbejdssteder hver dag, f.eks. for  

 montører«.
Disse medlemmer stemte efter det anførte for at give klageren medhold,  

 således at han blev anset for berettiget til det selvangivne  

 befordringsfradrag.' I henhold til Skattestyrelseslovens § 22, stk. 4, er retspræsidentens  

 stemme afgørende ved stemmelighed, og den påklagede ansættelse blev derfor  

 stadfæstet.
 LV 1986, U 3.
