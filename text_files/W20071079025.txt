Klage over, at der ikke blev reageret på oplysninger om, at patienten havde problemer med maven Nævnet fandt ikke grundlag for kritik af behandlingen.
Nævnet lagde vægt på, at de involverede læger på kardiologisk afdeling på relevant vis undersøgte og behandlede patienten den 25. og 26. maj 2004, herunder overvejede andre ikke-hjertemæssige forklaringer på det konkrete sygdomsbillede, såsom muskelinfiltrationer i brystmuskulaturen og lungehindebetændelse.
Nævnet lagde videre vægt på, at de involverede læger på kardiologisk afdeling, på relevant vis sikrede, at patienten blev flyttet til intensivafdelingen ved den akutte forværring i hans sygdomsbillede den 26. maj 2004 med henblik på videre diagnostik og behandling.
