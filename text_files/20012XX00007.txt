Skriftlig fremsættelse (5. december  

 2001) Økonomi- og Erhvervsministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 administration af tilskud fra Den Europæiske Regionalfond og  

 tilhørende statslig medfinansiering. (Adgang for Hovedstadens  

 Udviklingsråd til på lige fod med amtskommuner og  

 primærkommuner at fungere som administrationsmyndighed).
(Lovforslag nr.
L 6).
 Danmark er involveret i fire grænseoverskridende  

 EU-programmer (Interreg-programmer)   tre dansk/tyske programmer og et  

 dansk/svensk program.
 For så vidt angår de tre dansk/tyske  

 programmer ønsker regionerne, at disse administreres af henholdsvis  

 Storstrøms, Fyns og Sønderjyllands amter.
 I det dansk/svenske program, der dækker  

 Øresundsregionen (på dansk side Københavns og  

 Frederiksberg Kommuner samt Københavns, Frederiksborg, Roskilde og  

 Bornholms Amtskommuner og på svensk side Skåne Län)  

 ønsker programdeltagerne, at administrationen placeres hos  

 Hovedstadens Udviklingsråd (HUR).
 Den nugældende lov giver kun mulighed for, at  

 økonomi- og erhvervsministeren kan bemyndige amtskommunale og  

 kommunale myndigheder til helt eller delvist at fungere som  

 administrationsmyndighed for de grænseoverskridende programmer.
 Hvis de regionale ønsker med hensyn til  

 administration af det dansk/svenske program skal imødekommes, er det  

 derfor nødvendigt at ændre loven.
 Lovforslaget indeholder alene en adgang for  

 økonomi- og erhvervsministeren til at give HUR samme muligheder, som  

 allerede kan tillægges amtskommunale og kommunale myndigheder.
Kommissionens godkendelse af programmet forventes at  

 foreligge inden udgangen af 2001. I programmet er HUR  

 administrationsmyndighed.
For at det vedtagne program kan gennemføres,  

 er det derfor vigtigt, at HUR får formel hjemmel til at administrere  

 programmet straks i det nye år med henblik på at kunne  

 realitetsbehandle ansøgninger om tilskud under programmet.
 Jeg vil derfor ansøge Folketinget om dispensation  

 for reglen i § 13, stk. 1, i Folketingets Forretningsorden med hensyn til 30  

 dages-reglen for 3. behandling af lovforslag.
 Med disse bemærkninger, og idet jeg i øvrigt  

 henviser til bemærkningerne i lovforslaget, skal jeg anbefale forslaget  

 til Folketingets velvillige behandling.
