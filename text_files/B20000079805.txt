Bekendtgørelse om betaling for det  

 trykte Statstidende, indrykning og masseudtræk I medfør af § 7, stk. 2, og § 9, stk. 1-2, i  

 lov nr. 419 af 31. maj 2000 om Statstidende, fastsættes:
Kapitel 1 Anvendelsesområde og formål § 1. Bekendtgørelsen fastsætter de  

 regler, som skal danne grundlag for udgiver af Statstidendes administrative  

 afgørelse om beregning af betalingen for:
1)	det trykte Statstidende, 2)	optagelse af meddelelser i Statstidende (indrykning), og 3)	masseudtræk af oplysninger fra Statstidende.
 Stk. 2. Der opkræves ikke betaling for læsning af  

 det elektroniske Statstidende på Internettet, herunder anvendelse af  

 særlige informationsprofiler samt udvidede søgefaciliteter.
 Stk. 3. Det trykte Statstidende skal være gratis  

 tilgængeligt på folkebibliotekerne (hovedbibliotekerne).
 § 2. De fastlagte omkostningskomponenter, jf.  

 nærmere § 3, skal sikre, at Statstidendes økonomi hviler i  

 sig selv, således at indtægterne alene dækker  

 omkostningerne forbundet med drift, administration og udvikling af  

 Statstidende, herunder de langsigtede investeringer.
Kapitel 2 Prisstrukturen og beregning af priser § 3. Udgiver er forpligtet til at foretage  

 beregningen af priser for de i § 1, stk. 1, nævnte ydelser  

 på grundlag af den i stk. 2 fastlagte prisstruktur.
 Stk. 2. Prisstrukturen er fastlagt med udgangspunkt i  

 følgende 3 omkostningskomponenter hos udgiver:
 1)	Basisomkostninger, som omfatter omkostninger til administration,  

 kontrol, edb-drift, systemudvikling og vedligeholdelse.
 2)	Omkostninger ved indrykning, som omfatter udgifter til modtagelse af  

 indrykninger, redaktion, afregning, sats, korrektur og klargøring til  

 teknisk fremstilling.
 3)	Omkostninger ved distribution, som omfatter udgifter til papir,  

 trykning, pakning, porto og abonnementsadministration.
 § 4. Abonnementsprisen og løssalgsprisen  

 for det trykte Statstidende og Tingbladet udregnes på grundlag af den  

 samlede omkostningsbestemte pris, jf. § 3, stk. 2, som  

 omfatter:
1)	udgifter til papir, opsætning, sats, trykning, pakning, porto  

 og abonnementsadministration, jf. § 3, stk. 2, nr. 3, og 2)	en forholdsmæssig andel af udgifterne til administration,  

 kontrol, edb-drift, systemudvikling og vedligeholdelse, jf. § 3,  

 stk. 2, nr. 1.
 § 5. Prisen for indrykning af meddelelser i  

 Statstidende og Tingbladet udregnes på grundlag af den samlede  

 omkostningsbestemte pris, jf. § 3, stk. 2, som omfatter:
1)	udgifter til modtagelse af indrykninger, korrekturlæsning,  

 redaktion, klargøring til teknisk fremstilling og afregning, jf.  

 § 3, stk. 2, nr. 2, og 2)	en forholdsmæssig andel af udgifterne til administration,  

 kontrol, edb-drift, systemudvikling og vedligeholdelse, jf. § 3,  

 stk. 2, nr.1.
Stk. 2. Indrykningsprisen fastsættes som en pris pr.  

 indrykket spaltemillimeter i den trykte udgave af Statstidende, samt en  

 startpris for indrykning.
Der betales dog ingen startpris ved indrykning  

 on-line via Internet.
 § 6. Prisen for masseudtræk af oplysninger  

 fra Statstidende udregnes på grundlag af den samlede  

 omkostningsbestemte pris, jf. § 3, stk. 2, som omfatter:
 1)	administration, kontrol af udtrækssystemet, systemudvikling  

 (til masseudtræk), vedligeholdelse og edb-drift af  

 udtrækssystemet, jf. § 3, stk. 2, nr. 1.
 Stk. 2. Udtrækspriserne fastsættes som en  

 startpris pr. udtræk samt en pris pr. udtrukket tegn.
Kapitel 3 Ikrafttræden § 7. Bekendtgørelsen træder i kraft den 2.  

 september 2000.
