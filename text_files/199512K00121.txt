Nr LSF 121 Forslag til Lov om ændring af arveloven (Ændringer som følge af lov om  

 skifte af dødsboer) Fremsat af justitsministeren (Bjørn Westh) den 8. december 1995 Vedtaget ved tredjebehandling den 7. maj 1996 Lov nr. 384 af 22/05/1996 § 1 I arveloven, jf. lovbekendtgørelse nr. 584 af 1. september 1986, som  

 senest ændret ved § 13 i lov nr. 389 af 14. juni 1995, foretages følgende  

 ændringer:
 1. Efter § 7 indsættes:
»§ 7 a.
Den efterlevende ægtefælle har ret til forlods at  

 udtage genstande, som udelukkende tjener til den pågældendes personlige brug,  

 for så vidt deres værdi ikke står i misforhold til ægtefællernes  

 formueforhold.
 Stk. 2. Den efterlevende ægtefælle har endvidere ret til forlods  

 at udtage genstande, der er erhvervet til børnenes brug.
§ 7 b.
Er boet af ringe værdi, kan den efterlevende ægtefælle  

 udtage bohave, arbejdsredskaber og andet løsøre, i det omfang det skønnes  

 nødvendigt, for at den efterlevende kan opretholde hjemmet eller sit erhverv,  

 selv om der derved vil tilfalde den efterlevende mere end dennes bos- og  

 arvelod.
Stk. 2. Den efterlevende ægtefælle har altid ret til af boet at  

 udtage så meget, at værdien heraf sammenlagt med den efterlevendes bos- og  

 arvelod samt fuldstændige særeje udgør indtil 150.000 kr.
Reglerne i § 7,  

 stk. 2 og 3, finder tilsvarende anvendelse.
Stk. 3. Den i stk. 2 nævnte beløbsgrænse reguleres hvert år pr. 1.  

 januar med 2,0 pct. tillagt eller fratrukket tilpasningsprocenten for det  

 pågældende finansår, jf. loven om en satsreguleringsprocent.
Det regulerede  

 beløb afrundes opad til det nærmeste hele kronebeløb, der kan deles med  

 10.000. Reguleringen sker på grundlag af den på reguleringstidspunktet  

 gældende beløbsgrænse før afrunding.
Stk. 4. Justitsministeren bekendtgør hvert år, hvilke reguleringer  

 der skal finde sted.« 2. Kapitel 3 affattes således:
»Kapitel 3 Uskiftet bo med livsarvinger § 8. Efter en ægtefælles død er den efterlevende ægtefælle  

 berettiget til at overtage ægtefællernes fælleseje uden at skifte med deres  

 fælles livsarvinger.
 § 9. Har afdøde efterladt sig særlige livsarvinger, kan boet kun  

 udleveres til uskiftet bo med deres samtykke.
Stk. 2. Er de særlige livsarvinger umyndige, eller er der  

 beskikket skifteværge for disse, kan skifteretten tillade udlevering til  

 uskiftet bo, såfremt værgen eller skifteværgen samtykker deri og det findes  

 forsvarligt under hensyn til arvingernes interesser og ægtefællens forhold.  

 Det samme gælder, såfremt arvingen er under værgemål efter værgemålslovens §  

 5 eller under samværgemål efter værgemålslovens § 7, hvis værgemålet angår  

 dette spørgsmål.
Er arvingen under samværgemål, kræves tillige samtykke fra  

 arvingen.
 Stk. 3. Udleveres boet til uskiftet bo med afdødes mindreårige  

 særbørn, overtager ægtefællen afdødes forsørgelsespligt over for dem.
 § 10. Et bo kan ikke udleveres til uskiftet bo, såfremt ægtefællen  

 er under konkurs eller ikke har tilstrækkelige midler til at dække sine  

 forpligtelser.
 § 11. Er ægtefællen umyndig, under værgemål efter værgemålslovens  

 § 5, under samværgemål efter værgemålslovens § 7, eller er der beskikket  

 skifteværge for ægtefællen, kan boet kun udleveres til uskiftet bo, såfremt  

 skifteretten finder dette bedst for ægtefællen.
§ 12. Anmodning om boets udlevering til uskiftet bo fremsættes af  

 ægtefællen eller af dennes værge eller skifteværge.
Reglerne i § 9, stk. 2,  

 finder tilsvarende anvendelse.
§ 13. Inden 6 måneder efter dødsfaldet skal ægtefællen til  

 skifteretten indlevere en opgørelse over aktiver og passiver, der hører til  

 fællesejet, og over sit fuldstændige særeje.
Nærmere regler om opgørelsens  

 indhold kan fastsættes af justitsministeren.
 Stk. 2. Indgives opgørelsen ikke inden udløbet af den i stk. 1  

 angivne frist, der om fornødent kan forlænges af skifteretten, kan denne  

 pålægge ægtefællen daglige eller ugentlige bøder, der løber, indtil  

 opgørelsen indgives.
 Stk. 3. Arvingerne har ret til at gøre sig bekendt med opgørelsen.
 Stk. 4. Den efterlevende ægtefælle har pligt til efter  

 skifterettens bestemmelse at meddele oplysninger om dispositioner over det  

 uskiftede bos formue.
 § 14. I det uskiftede bo indgår alt, hvad den efterlevende  

 ægtefælle erhverver, for så vidt det ikke er gjort til fuldstændigt særeje.
 Stk. 2. På rettigheder, som er uoverdragelige eller i øvrigt af  

 personlig art, finder reglerne om uskiftet bo kun anvendelse i den  

 udstrækning, hvori det er foreneligt med de for disse rettigheder særligt  

 gældende regler.
 Stk. 3. Arv eller gave, som tilfalder ægtefællen, indgår dog ikke  

 i det uskiftede bo, såfremt ægtefællen anmoder om skifte inden 3 måneder  

 efter arvens eller gavens modtagelse.
 § 15. Den efterlevende ægtefælle udøver i levende live en ejers  

 rådighed over boet.
Stk. 2. Ved testamente kan ægtefællen kun råde over så stor en del  

 af det uskiftede bo, som ved ægtefællens død falder i arv efter denne.
Inden  

 for denne grænse kan ægtefællen også råde over boets enkelte genstande, for  

 så vidt det ikke strider mod den afdøde ægtefælles bestemmelse i medfør af §  

 66.
 § 16. Den efterlevende ægtefælle bliver personlig ansvarlig for  

 den afdødes forpligtelser.
Stk. 2. Må det antages, at den afdødes bo var insolvent, kan den  

 efterlevende ægtefælle eller en kreditor anmode skifteretten om, at boet  

 tages under behandling ved bobestyrer.
Imødekommes anmodningen, og opfylder  

 ægtefællen sine forpligtelser efter lov om skifte af dødsboer § 104, hæfter  

 ægtefællen uanset reglen i stk. 1 ikke for den afdødes forpligtelser.
 § 17. Den efterlevende ægtefælle er berettiget til at skifte når  

 som helst.
 Stk. 2. Ved indgåelse af nyt ægteskab er ægtefællen forpligtet til  

 at skifte.
§ 18. En efterlevende ægtefælle, der i henhold til § 9, stk. 2,  

 sidder i uskiftet bo med umyndige særlige livsarvinger, har på anmodning  

 pligt til at skifte med dem, efterhånden som de bliver myndige.
Det samme  

 gælder, såfremt en arvings skifteværge på egen hånd har givet samtykke til  

 uskiftet bo og arvingen selv senere fremsætter anmodning om skifte.
Stk. 2. Dør en særlig livsarving, der er umyndig, eller for hvem  

 en værge eller skifteværge efter § 9, stk. 2, har meddelt samtykke til  

 uskiftet bo, har ægtefællen pligt til at skifte med den pågældendes  

 livsarvinger, medmindre disse samtykker i, at skifte undlades.
For  

 mindreårige livsarvinger og livsarvinger, for hvem der er beskikket værge,  

 meddeles samtykke af værgen med skifterettens godkendelse, idet reglerne i §  

 9, stk. 2, herved finder tilsvarende anvendelse.
 § 19. Har en ægtefælle siddet i uskiftet bo, arver livsarvingerne  

 efter den førstafdøde kun denne, såfremt de overlever den længstlevende  

 ægtefælle eller lever på det tidspunkt, da anmodning om skifte fremsættes.  

 Ved skifte efter den længstlevende ægtefælles død beregnes der ikke arv efter  

 den førstafdøde til den længstlevende ægtefælle.
Stk. 2. Mellem den førstafdødes arvinger deles arven efter  

 arveforholdene ved den længstlevende ægtefælles død eller på det tidspunkt,  

 da anmodning om skifte fremsættes.
Er der ved den længstlevende ægtefælles  

 død ingen arvinger efter denne, tilfalder hele boet den førstafdødes  

 livsarvinger.
 § 20. Såfremt en arving godtgør, at ægtefællen ved misbrug af sin  

 rådighed over boet væsentligt har formindsket dette eller har fremkaldt  

 nærliggende fare for en sådan formindskelse, eller at ægtefællen har forsømt  

 sin forsørgelsespligt over for arvingen, er ægtefællen pligtig at skifte med  

 denne.
 Stk. 2. Som misbrug af rådighed over boet betragtes navnlig  

 urimeligt forbrug, tegning af en uforholdsmæssig høj livrente samt ydelse af  

 gaver eller andre begunstigelser, der står i misforhold til det uskiftede bos  

 formue.
 § 21. Har ægtefællen ved misbrug af sin rådighed over boet  

 væsentligt formindsket dette, kan arvingerne, når boet skiftes, kræve  

 vederlag derfor af det beholdne bo eller om fornødent for halvdelen af det  

 manglende beløb af ægtefællens fuldstændige særeje.
 § 22. Hvis ægtefællen af boet har givet en gave, der står i  

 misforhold til dets formue, kan en arving kræve gaven omstødt, såfremt  

 gavemodtageren vidste eller burde vide, at giveren sad i uskiftet bo, og at  

 gaven stod i misforhold til boets formue.
Stk. 2. Sag til gavens omstødelse kan kun anlægges, såfremt boet  

 skiftes eller den arving, som vil anlægge sagen, har indgivet anmodning om  

 skifte.
Sagen skal anlægges inden 1 år efter, at arvingen er blevet vidende  

 om gaven, og inden 5 år efter gavens fuldbyrdelse.
 § 23. Ved skifte formodes alt, hvad ægtefællen ejer, at høre til  

 det uskiftede bo.
§ 24. Dør alle livsarvingerne efter den afdøde ægtefælle,  

 overtager den efterlevende ægtefælle uden skifte det uskiftede bo til fri  

 rådighed.
Reglerne i § 7, stk. 2 og 3, finder tilsvarende anvendelse.« 3. Efter kapitel 3 indsættes:
»Kapitel 3 a Overtagelse efter vurdering § 24 a.
Arvingerne er berettigede til for deres arvelod at  

 overtage boets aktiver til vurderingsbeløbet. Ønsker flere arvinger at  

 overtage det samme aktiv, afgøres det ved lodtrækning, hvem der skal have  

 dette.
En arving, fra hvis slægt eller slægtsgren et aktiv stammer, har dog  

 fortrinsret til at overtage dette, såfremt det har særlig erindringsværdi for  

 arvingen.
§ 24 b.
Den efterlevende ægtefælle er berettiget til for sin bos-  

 og arvelod at overtage aktiver, der er fælleseje, til vurderingsbeløbet.  

 Ønsker ægtefællen og en arving at overtage det samme aktiv, har ægtefællen  

 fortrinsret.
 Stk. 2. Overstiger værdien af de aktiver, som den efterlevende  

 ægtefælle ønsker at overtage, den efterlevendes bos- og arvelod, skal den  

 efterlevende desuagtet være berettiget til at overtage aktiverne mod at  

 udbetale det overskydende beløb kontant til de øvrige arvinger.
§ 24 c.
Af den afdødes fuldstændige særeje kan den efterlevende  

 ægtefælle inden for sin arvelod af særejet overtage aktiver til  

 vurderingsbeløbet. Ønsker ægtefællen og en anden arving at overtage det samme  

 aktiv, har ægtefællen fortrinsret.
§ 24 d.
Bestemmelserne i §§ 24 b og 24 c finder ikke anvendelse på  

 aktiver, hvorover den førstafdøde ægtefælle har rådet ved testamente i medfør  

 af § 66.
§ 24 e.
I det omfang arven til afdødes umyndige livsarvinger ikke  

 kan udredes uden afhændelse af fast ejendom eller løsøre, som er nødvendige,  

 for at den efterlevende ægtefælle kan opretholde hjemmet eller sit erhverv,  

 eller uden at ægtefællen berøves andre midler, som er nødvendige herfor, kan  

 skifteretten mod en efter forholdene passende sikkerhed give ægtefællen  

 henstand med udbetalingen af arven, indtil børnene bliver myndige.
Nærmere  

 regler herom fastsættes af justitsministeren.« 4. § 26, stk. 2, affattes således:
»Stk. 2. En arvelader kan ved testamente give en livsarving  

 fortrinsret til at modtage sin arv i bestemte ejendele. Ægtefællens ret til  

 at overtage aktiver til vurderingsbeløbet berøres ikke heraf.« 5. § 29 affattes således:
»§ 29. Skifteretten eller bobestyreren skal påse, at  

 forlodsret gøres gældende i boet.« 6. I § 43, stk. 3, ændres »eksekutor« til:  

 »bobestyrer«.
 7. § 60, stk. 2 og 3, affattes således:
 »Stk. 2. I boer, der behandles ved bobestyrer, skal erklæring  

 fra bobestyreren så vidt muligt indhentes, inden afgørelsen træffes.
Stk. 3. Skifterettens afgørelse træffes ved kendelse.
Afgørelsen  

 kan foruden af arvinger og bobestyreren indbringes for højere ret af  

 justitsministeren.« § 2 Stk. 1. Loven træder i kraft den 1. januar 1997.
 Stk. 2. Bestemmelserne i § 7 b, stk. 2-4, som affattet ved denne  

 lovs § 1, nr. 1, finder tillige anvendelse ved skifte af uskiftet bo, hvor  

 den førstafdøde ægtefælle er afgået ved døden før den 1. januar 1997.
§ 3 Stk. 1. Loven gælder ikke for Færøerne og Grønland.
 Stk. 2. Loven kan ved kongelig anordning sættes i kraft for  

 Færøerne og Grønland med de afvigelser, som de særlige færøske og grønlandske  

 forhold tilsiger.
Oprindeligt fremsat forslag § 1 I arveloven, jf. lovbekendtgørelse nr. 584 af 1. september 1986, som  

 senest ændret ved § 13 i lov nr. 389 af 14. juni 1995, foretages følgende  

 ændringer:
 1. Efter § 7 indsættes:
»§ 7 a.
Den efterlevende ægtefælle har ret til forlods at  

 udtage genstande, som udelukkende tjener til den pågældendes personlige brug,  

 for så vidt deres værdi ikke står i misforhold til ægtefællernes  

 formueforhold.
 Stk. 2. Den efterlevende ægtefælle har endvidere ret til forlods  

 at udtage genstande, der er erhvervet til børnenes brug.
§ 7 b.
Er boet af ringe værdi, kan den efterlevende ægtefælle  

 udtage bohave, arbejdsredskaber og andet løsøre i det omfang, det skønnes  

 nødvendigt, for at den efterlevende kan opretholde hjemmet eller sit erhverv,  

 selv om der derved vil tilfalde den efterlevende mere end dennes bos- og  

 arvelod.
Stk. 2. Den efterlevende ægtefælle har altid ret til af boet at  

 udtage så meget, at værdien heraf sammenlagt med den efterlevendes bos- og  

 arvelod samt fuldstændige særeje udgør indtil 150.000 kr.
Reglerne i § 7,  

 stk. 2 og 3, finder tilsvarende anvendelse.
Stk. 3. Den i stk. 2 nævnte beløbsgrænse reguleres hvert år pr. 1.  

 januar med 2,0 pct. tillagt eller fratrukket tilpasningsprocenten for det  

 pågældende finansår, jf. loven om en satsreguleringsprocent.
Det regulerede  

 beløb afrundes opad til det nærmeste hele kronebeløb, der kan deles med  

 10.000. Reguleringen sker på grundlag af den på reguleringstidspunktet  

 gældende beløbsgrænse før afrunding.
Stk. 4. Justitsministeren bekendtgør hvert år, hvilke reguleringer  

 der skal finde sted.« 2. Kapitel 3 affattes således:
»Kapitel 3 Uskiftet bo med livsarvinger § 8. Efter en ægtefælles død er den efterlevende ægtefælle  

 berettiget til at overtage ægtefællernes fælleseje uden at skifte med deres  

 fælles livsarvinger.
 § 9. Har afdøde efterladt sig særlige livsarvinger, kan boet kun  

 udleveres til uskiftet bo med deres samtykke.
Stk. 2. Er de særlige livsarvinger umyndige, eller er der  

 beskikket skifteværge for disse, kan skifteretten tillade udlevering til  

 uskiftet bo, såfremt værgen eller skifteværgen samtykker deri, og det findes  

 forsvarligt under hensyn til arvingernes interesser og ægtefællens forhold.  

 Det samme gælder, såfremt arvingen er under værgemål efter værgemålslovens §  

 5 eller under samværgemål efter værgemålslovens § 7, hvis værgemålet angår  

 dette spørgsmål.
Er arvingen under samværgemål, kræves tillige samtykke fra  

 arvingen.
 Stk. 3. Udleveres boet til uskiftet bo med afdødes mindreårige  

 særbørn, overtager ægtefællen afdødes forsørgelsespligt over for dem.
 § 10. Et bo kan ikke udleveres til uskiftet bo, såfremt ægtefællen  

 er under konkurs eller ikke har tilstrækkelige midler til at dække sine  

 forpligtelser.
 § 11. Er ægtefællen umyndig, under værgemål efter værgemålslovens  

 § 5, under samværgemål efter værgemålslovens § 7, eller er der beskikket  

 skifteværge for ægtefællen, kan boet kun udleveres til uskiftet bo, såfremt  

 skifteretten finder dette bedst for ægtefællen.
§ 12. Anmodning om boets udlevering til uskiftet bo fremsættes af  

 ægtefællen eller af dennes værge eller skifteværge.
Reglerne i § 9, stk. 2,  

 finder tilsvarende anvendelse.
§ 13. Inden 6 måneder efter dødsfaldet skal ægtefællen til  

 skifteretten indlevere en opgørelse over aktiver og passiver, der hører til  

 fællesejet, og over sit fuldstændige særeje.
Nærmere regler om opgørelsens  

 indhold kan fastsættes af justitsministeren.
 Stk. 2. Indgives opgørelsen ikke inden udløbet af den i stk. 1  

 angivne frist, der om fornødent kan forlænges af skifteretten, kan denne  

 pålægge ægtefællen daglige eller ugentlige bøder, der løber, indtil  

 opgørelsen indgives.
 Stk. 3. Arvingerne har ret til at gøre sig bekendt med opgørelsen.
 Stk. 4. Den efterlevende ægtefælle har pligt til efter  

 skifterettens bestemmelse at meddele oplysninger om dispositioner over det  

 uskiftede bos formue.
 § 14. I det uskiftede bo indgår alt, hvad den efterlevende  

 ægtefælle erhverver, for så vidt det ikke er gjort til fuldstændigt særeje.
 Stk. 2. På rettigheder, som er uoverdragelige eller i øvrigt af  

 personlig art, finder reglerne om uskiftet bo kun anvendelse i den  

 udstrækning, hvori det er foreneligt med de for disse rettigheder særligt  

 gældende regler.
 Stk. 3. Arv eller gave, som tilfalder ægtefællen, indgår dog ikke  

 i det uskiftede bo, såfremt ægtefællen anmoder om skifte inden 3 måneder  

 efter arvens eller gavens modtagelse.
 § 15. Den efterlevende ægtefælle udøver i levende live en ejers  

 rådighed over boet.
Stk. 2. Ved testamente kan ægtefællen kun råde over så stor en del  

 af det uskiftede bo, som ved ægtefællens død falder i arv efter denne.
Inden  

 for denne grænse kan ægtefællen også råde over boets enkelte genstande, for  

 så vidt det ikke strider mod den afdøde ægtefælles bestemmelse i medfør af §  

 66.
 § 16. Den efterlevende ægtefælle bliver personlig ansvarlig for  

 den afdødes forpligtelser.
Stk. 2. Må det antages, at den afdødes bo var insolvent, kan den  

 efterlevende ægtefælle eller en kreditor anmode skifteretten om, at boet  

 tages under behandling ved bobestyrer.
Imødekommes anmodningen, og opfylder  

 ægtefællen sine forpligtelser efter lov om skifte af dødsboer § 104, hæfter  

 ægtefællen uanset reglen i stk. 1 ikke for den afdødes forpligtelser.
 § 17. Den efterlevende ægtefælle er berettiget til at skifte når  

 som helst.
 Stk. 2. Ved indgåelse af nyt ægteskab er ægtefællen forpligtet til  

 at skifte.
§ 18. En efterlevende ægtefælle, der i henhold til § 9, stk. 2,  

 sidder i uskiftet bo med umyndige særlige livsarvinger, har på anmodning  

 pligt til at skifte med dem, efterhånden som de bliver myndige.
Det samme  

 gælder, såfremt en arvings skifteværge på egen hånd har givet samtykke til  

 uskiftet bo, og arvingen selv senere fremsætter anmodning om skifte.
Stk. 2. Dør en særlig livsarving, der er umyndig, eller for hvem  

 en værge eller skifteværge efter § 9, stk. 2, har meddelt samtykke til  

 uskiftet bo, har ægtefællen pligt til at skifte med den pågældendes  

 livsarvinger, medmindre disse samtykker i, at skifte undlades.
For  

 mindreårige livsarvinger og livsarvinger, for hvem der er beskikket værge,  

 meddeles samtykke af værgen med skifterettens godkendelse, idet reglerne i §  

 9, stk. 2, herved finder tilsvarende anvendelse.
 § 19. Har en ægtefælle siddet i uskiftet bo, arver livsarvingerne  

 efter den førstafdøde kun denne, såfremt de overlever den længstlevende  

 ægtefælle, eller lever på det tidspunkt, da anmodning om skifte fremsættes.  

 Ved skifte efter den længstlevende ægtefælles død beregnes der ikke arv efter  

 den førstafdøde til den længstlevende ægtefælle.
Stk. 2. Mellem den førstafdødes arvinger deles arven efter  

 arveforholdene ved den længstlevende ægtefælles død eller på det tidspunkt,  

 da anmodning om skifte fremsættes.
Er der ved den længstlevende ægtefælles  

 død ingen arvinger efter denne, tilfalder hele boet den førstafdødes  

 livsarvinger.
 § 20. Såfremt en arving godtgør, at ægtefællen ved misbrug af sin  

 rådighed over boet væsentlig har formindsket dette eller har fremkaldt  

 nærliggende fare for en sådan formindskelse, eller at ægtefællen har forsømt  

 sin forsørgelsespligt over for arvingen, er ægtefællen pligtig at skifte med  

 denne.
 Stk. 2. Som misbrug af rådighed over boet betragtes navnlig  

 urimeligt forbrug, tegning af en uforholdsmæssig høj livrente samt ydelse af  

 gaver eller andre begunstigelser, der står i misforhold til det uskiftede bos  

 formue.
 § 21. Har ægtefællen ved misbrug af sin rådighed over boet  

 væsentligt formindsket dette, kan arvingerne, når boet skiftes, kræve  

 vederlag derfor af det beholdne bo eller om fornødent for halvdelen af det  

 manglende beløb af ægtefællens fuldstændige særeje.
 § 22. Hvis ægtefællen af boet har givet en gave, der står i  

 misforhold til dets formue, kan en arving kræve gaven omstødt, såfremt  

 gavemodtageren vidste eller burde vide, at giveren sad i uskiftet bo, og at  

 gaven stod i misforhold til boets formue.
Stk. 2. Sag til gavens omstødelse kan kun anlægges, såfremt boet  

 skiftes, eller den arving, som vil anlægge sagen, har indgivet anmodning om  

 skifte.
Sagen skal anlægges inden 1 år efter, at arvingen er blevet vidende  

 om gaven, og inden 5 år efter gavens fuldbyrdelse.
 § 23. Ved skifte formodes alt, hvad ægtefællen ejer, at høre til  

 det uskiftede bo.
§ 24. Dør alle livsarvingerne efter den afdøde ægtefælle,  

 overtager den efterlevende ægtefælle uden skifte det uskiftede bo til fri  

 rådighed.
Reglerne i § 7, stk. 2 og 3, finder tilsvarende anvendelse.« 3. Efter kapitel 3 indsættes:
»Kapitel 3 a Overtagelse efter vurdering § 24 a.
Arvingerne er berettigede til for deres arvelod at  

 overtage boets aktiver til vurderingsbeløbet. Ønsker flere arvinger at  

 overtage det samme aktiv, afgøres det ved lodtrækning, hvem der skal have  

 dette.
En arving, fra hvis slægt eller slægtsgren et aktiv stammer, har dog  

 fortrinsret til at overtage dette, såfremt det har særlig erindringsværdi for  

 arvingen.
§ 24 b.
Den efterlevende ægtefælle er berettiget til for sin bos-  

 og arvelod at overtage aktiver, der er fælleseje, til vurderingsbeløbet.  

 Ønsker ægtefællen og en arving at overtage det samme aktiv, har ægtefællen  

 fortrinsret.
 Stk. 2. Overstiger værdien af de aktiver, som den efterlevende  

 ægtefælle ønsker at overtage, den efterlevendes bos- og arvelod, skal den  

 efterlevende desuagtet være berettiget til at overtage aktiverne mod at  

 udbetale det overskydende beløb kontant til de øvrige arvinger.
§ 24 c.
Af den afdødes fuldstændige særeje kan den efterlevende  

 ægtefælle inden for sin arvelod af særejet overtage aktiver til  

 vurderingsbeløbet. Ønsker ægtefællen og en anden arving at overtage det samme  

 aktiv, har ægtefællen fortrinsret.
§ 24 d.
Bestemmelserne i §§ 24 b og 24 c finder ikke anvendelse på  

 aktiver, hvorover den førstafdøde ægtefælle har rådet ved testamente i medfør  

 af § 66.
§ 24 e.
I det omfang, arven til afdødes umyndige livsarvinger ikke  

 kan udredes uden afhændelse af fast ejendom eller løsøre, som er nødvendige,  

 for at den efterlevende ægtefælle kan opretholde hjemmet eller sit erhverv,  

 eller uden at ægtefællen berøves andre midler, som er nødvendige herfor, kan  

 skifteretten mod en efter forholdene passende sikkerhed give ægtefællen  

 henstand med udbetalingen af arven, indtil børnene bliver myndige.
Nærmere  

 regler herom fastsættes af justitsministeren.« 4. § 26, stk. 2, affattes således:
»Stk. 2. En arvelader kan ved testamente give en livsarving  

 fortrinsret til at modtage sin arv i bestemte ejendele. Ægtefællens ret til  

 at overtage aktiver til vurderingsbeløbet berøres ikke heraf.« 5. § 29 affattes således:
 »§ 29. Skifteretten eller bobestyreren skal påse, at  

 forlodsret gøres gældende i boet«.
 6. I § 43, stk. 3, ændres »eksekutor« til:  

 »bobestyrer«.
 7. § 60, stk. 2 og 3, affattes således:
 »Stk. 2. I boer, der behandles ved bobestyrer, skal erklæring  

 fra bobestyreren så vidt muligt indhentes, inden afgørelsen træffes.
Stk. 3. Skifterettens afgørelse træffes ved kendelse.
Afgørelsen  

 kan foruden af arvinger og bobestyreren indbringes for højere ret af  

 justitsministeren.« § 2 Stk. 1. Loven træder i kraft den 1. januar 1997.
 Stk. 2. Bestemmelserne i § 7 b, stk. 2 - 4, som affattet ved denne  

 lovs § 1, nr. 1, finder tillige anvendelse ved skifte af uskiftet bo, hvor  

 den førstafdøde ægtefælle er afgået ved døden før den 1. januar 1997.
§ 3 Stk. 1. Loven gælder ikke for Færøerne og Grønland.
 Stk. 2. Loven kan ved kongelig anordning sættes i kraft for  

 Færøerne og Grønland med de afvigelser, som de særlige færøske og grønlandske  

 forhold tilsiger.
Bemærkninger til lovforslaget Almindelige bemærkninger 1. Indledning Lovforslaget er en følge af det samtidigt fremsatte forslag til lov om  

 skifte af dødsboer og det hertil knyttede forslag om ændring af  

 retsplejeloven, konkursloven, tinglysningsloven, lov om ægteskabets  

 retsvirkninger samt forskellige andre love.
Sammen har disse 3 lovforslag til  

 formål at gennemføre en fuldstændig revision af reglerne om skifte af  

 dødsboer, og forslagene må således ses i en sammenhæng.
 Lovforslaget bygger på betænkning nr. 1270/1994 om skifte af dødsboer, som  

 i sommeren 1994 blev afgivet af Justitsministeriets Skiftelovsudvalg.
Forslaget indebærer, at arvelovens kapitel 3 om uskiftet bo og forskellige  

 andre af lovens regler præciseres eller konsekvensændres.
Herudover foreslås  

 en række bestemmelser i den gældende skiftelov overført til arveloven.
Den  

 gældende skiftelovs kapitel 5 angår således behandling af dødsboer, når der  

 er en efterlevende ægtefælle.
Kapitlet indeholder bl.a. en række materielle  

 regler om fordeling af arv, som mest af alt har karakter af egentlige  

 arveregler, og derfor foreslås overført til arveloven.
Dette gælder  

 bestemmelserne i skiftelovens § 62 a, der uden realitetsændringer foreslås  

 indsat i arveloven som ny § 7 a, og skiftelovens § 62 b, der foreslås indsat  

 i arveloven som ny § 7 b, idet der som et nyt stk. 3 til denne bestemmelse  

 foreslås indsat en bestemmelse om værdiregulering af beløbsgrænsen.  

 Skiftelovens §§ 62 c - 63 foreslås indsat i arveloven uden realitetsændringer  

 som nye §§ 24 b - 24 e.
Endelig foreslås den hidtidige skiftelovs § 47 indsat  

 som ny § 24 a i arveloven.
Lovforslagets § 7 b, stk. 2, 2. pkt., § 7 b, stk. 3 og 4, § 13, stk. 4, §  

 16, stk. 2, § 24 og § 24 a indeholder forslag til egentlige nydannelser.
For  

 en nærmere uddybning henvises til bemærkningerne knyttet til de enkelte  

 bestemmelser.
2. Lovforslagets økonomiske og administrative konsekvenser Lovforslaget vedrørende ændring af arveloven skønnes ikke i sig selv at  

 have økonomiske og administrative konsekvenser for det offentlige.
Da  

 lovforslaget imidlertid har sammenhæng med dødsboskiftelovsforslaget,  

 henvises til dette lovforslags almindelige bemærkninger afsnit 18, hvor der  

 nærmere er redegjort for de økonomiske og administrative konsekvenser af  

 skiftereformen.
 Der er ingen erhvervsøkonomiske eller miljømæssige konsekvenser forbundet  

 med dødsboskiftereformen.
 Reformen har ingen EU-retlige aspekter.
 3. Hørte myndigheder m.v.
 Skiftelovsudvalgets betænkning har været til høring hos de myndigheder og  

 organisationer, der er nævnt i de almindelige bemærkninger under afsnit 17 i  

 lovforslaget vedrørende skifte af dødsboer.
Bemærkninger til lovforslagets enkelte bestemmelser Til § 1 Til nr. 1 Til § 7 a Bestemmelsen svarer med redaktionelle ændringer til skiftelovens § 62 a.
Til § 7 b Bestemmelsens stk. 1 og 2, 1. pkt. , svarer med redaktionelle  

 ændringer til skiftelovens § 62 b.
 § 7 b, stk. 2, 2. pkt. , gør reglerne i arvelovens § 7, stk. 2 og  

 3, tilsvarende anvendelige i boer, der udlægges en efterlevende ægtefælle  

 efter 150.000 kr.'s reglen.
Efter arvelovens § 7, stk. 2, deles boet efter den længstlevende  

 ægtefælle, som har arvet førstafdøde alene, med halvdelen til hver ægtefælles  

 arvinger, hvis den længstlevende dør uden at have indgået nyt ægteskab og  

 uden at efterlade sig livsarvinger.
Er der ved den længstlevende ægtefælles  

 død kun arvinger efter en af ægtefællerne, arver de det hele.
Spørgsmålet om,  

 hvorvidt § 7, stk. 2, finder anvendelse, når ægtefællen overtager boet efter  

 150.000 kr.'s reglen, synes ikke ganske afklaret, jf. herved betænkning  

 nr. 684/1973 om skifte af dødsboer, side 54, og de deri anførte  

 henvisninger.
Se endvidere Holkmann Olsen og Viltoft, Skifteloven med  

 kommentarer, 1986, side 305 f., Taksøe-Jensen, Person- Familie- Arve- og  

 Skifteret, 1991, side 218, T.
Svenne Schmidt m.fl., Arveret, 1991, s. 32 f.  

 og Svend Danielsen, Arveloven, 1982, s. 73 f.
De grundsynspunkter, som ligger bag reglen i arvelovens § 7, stk. 2, jf.  

 herved arvelovsbetænkning nr. 291/1961 s. 47 ff., gælder for så vidt  

 også ved udlæg efter skiftelovens § 57, stk. 1, jf. § 62 b.
Længstlevendes  

 valg mellem at begære privat skifte og udlevering efter § 57, stk. 1, jf. §  

 62 b, vil sjældent være begrundet i ønsker om formuens fordeling ved  

 længstlevendes død.
Det kan således forekomme urimeligt, at et valg, som kan  

 være sket ud fra skattemæssige hensyn, skal få konsekvenser for  

 arvefordelingen.
Så meget desto mere kan det forekomme urimeligt nu, hvor  

 ægtefællen kan udtage 150.000 kr., i forhold til tidligere, hvor  

 udtagelsesretten blot androg værdier for 20.000 kr.
Dette forhold blev  

 allerede fremhævet i den ovennævnte betænkning nr. 684/1973 om ændring af  

 skiftelovgivningen.
 På den baggrund finder Justitsministeriet, at det i forbindelse med  

 ændringen af skiftelovens § 62 b, der efter forslaget overføres til arveloven  

 som ny § 7 b, vil være rigtigt samtidigt hermed at fastslå, at  

 delingsreglerne i arvelovens § 7, stk. 2, og samme bestemmelses stk. 3  

 fremover skal finde anvendelse, når et bo er udleveret en efterlevende  

 ægtefælle efter 150.000 kr.'s reglen.
Bestemmelsens stk. 3 og 4 indeholder som noget nyt forslag om, at  

 beløbsgrænsen i stk. 2 på 150.000 kr. reguleres.
Forslagets regler er  

 identisk med reguleringsmekanismen i retsplejelovens § 330 a, stk. 1,  

 vedrørende fri proces, samt skiftelovsforslagets § 21, hvortil der henvises.
 Ved lovforslagets § 2 gøres bestemmelserne i § 7 b, stk. 2-4, anvendelige  

 ved alle skifter af uskiftet bo i længstlevendes levende live.
Til nr. 2 Lovforslagets kapitel 3 indeholder en nyaffattelse af de gældende  

 bestemmelser i arvelovens kapitel 3 om uskiftet bo med livsarvinger.
Ved  

 forslaget er reglerne om skifteværger indarbejdet, og der foreslås  

 forskellige præciseringer samt egentlige realitetsændringer ved § 13, stk. 4,  

 (oplysningspligt for den efterlevende ægtefælle), § 16, stk. 2, (frigørelse  

 for hæftelse ved insolvens) og § 24 (ophør af uskiftet bo, når alle  

 førstafdødes livsarvinger er døde).
Til § 8 Bestemmelsen svarer med redaktionelle ændringer til arvelovens § 8.
Til § 9 Bestemmelsen svarer i vidt omfang til arvelovens § 9, idet der dog er  

 taget høje for vedtagelsen af lov nr. 388 af 14. juni 1995 om værgemål.
Bestemmelsen omfatter i modsætning til tidligere tillige særlige  

 livsarvinger, for hvem der er beskikket skifteværge efter dødsboskiftelovens  

 regler derom.
I disse tilfælde kan skifteretten med den beskikkede  

 skifteværges samtykke tillade uskiftet bo.
Det beror på skifterettens  

 bedømmelse af den arving, der har fået en skifteværge beskikket, om den  

 pågældende arving selv er i stand til at meddele samtykke.
For så vidt angår  

 beskikkelse af skifteværger henvises til dødsboskiftelovsforslagets kapitel  

 11 med bemærkninger.
Til § 10 Bestemmelsen svarer med redaktionelle ændringer til arvelovens § 10.
Til § 11 Bestemmelsen svarer med redaktionelle ændringer til arvelovens § 11, idet  

 bestemmelsen samtidigt er tilpasset reglerne i lov nr. 388 af 14. juni 1995  

 om værgemål.
Som en konsekvens af dødsboskiftelovsforslagets bestemmelser om  

 skifteværger er også medtaget tilfælde, hvor der er beskikket en skifteværge  

 for den efterlevende ægtefælle.
Til § 12 Bestemmelsen svarer til arvelovens § 12, idet der dog er taget højde for  

 de værgeregler, der er en følge af vedtagelsen af værgemålsloven.
Endvidere  

 er bestemmelsen udvidet til også at omfatte tilfælde, hvor der er beskikket  

 en skifteværge for den efterlevende ægtefælle, således at også skifteværgen i  

 disse situationer kan anmode om, at boet udleveres ægtefællen til uskiftet  

 bo.
Til § 13 Bestemmelsens stk. 1, 2 og 3 svarer med redaktionelle ændringer til  

 arvelovens § 13, stk. 1-3. Derimod er reglen i forslagets stk. 4 ny.
Det  

 foreskrives i stk. 4, at den efterlevende ægtefælle har pligt til  

 efter skifterettens bestemmelse at meddele oplysninger om dispositioner over  

 det uskiftede bos formue.
Ægtefællen skal således kunne pålægges at fremkomme med oplysninger,  

 herunder f.eks. bankoplysninger og kopi af selvangivelse m.v.
Forslaget er  

 begrundet i, at skifteretten - når der er visse holdepunkter for at antage,  

 at der har fundet kritisable dispositioner sted - bør have mulighed for at få  

 indsigt i, hvad der foregår i boet.
Alene derigennem får den førstafdøde  

 ægtefælles livsarvinger reelt mulighed for i tide at gribe ind over for den  

 efterlevende ægtefælles eventuelle misbrug af formuen i det uskiftede bo.  

 Bestemmelsen overlader det til skifteretten at skønne over, om et sådant  

 pålæg skal gives.
Finder skifteretten, at der er behov for en mere indgående  

 undersøgelse, kan der efter dødsboskiftelovsforslagets § 24, stk. 3, jf. §  

 92, afholdes et retsmøde, hvorunder der kan pålægges vidnepligt og pligt til  

 at fremlægge dokumenter.
 Pligt til at svare retsafgift indtræder først, når en arving anmoder om  

 skifte af det uskiftede bo.
Til § 14 Bestemmelsen svarer med redaktionelle ændringer til arvelovens § 14.
Til § 15 Bestemmelsen svarer med redaktionelle ændringer til arvelovens § 15.
Til § 16 Bestemmelsens stk. 1 svarer med redaktionelle ændringer til  

 arvelovens § 16, 1. pkt.
Reglen i arvelovens § 16, 2. pkt., om udstedelse af  

 proklama foreslås overført til dødsboskifteloven, jf. skiftelovsforslagets §  

 81 og bemærkningerne hertil.
Som noget nyt foreslås det ved bestemmelsens stk. 2, at en  

 efterlevende ægtefælle skal gives adgang til at frigøre sig for hæftelsen for  

 den førstafdøde ægtefælles gæld.
Dette skal kunne ske, når boet efter  

 førstafdøde viser sig at være insolvent og tages under behandling ved  

 bobestyrer, og ægtefællen opfylder sine forpligtelser efter § 104 i  

 dødsboskiftelovsforslaget til at tilbagelevere det modtagne eller tilsvare  

 berigelsen deraf eller erstatte dets værdi.
De foreslåede regler om tilbageleveringspligt m.v., der nu bl.a. foreslås  

 gennemført ved en ægtefælles overtagelse af boet til uskiftet bo, indgår som  

 et grundlæggende element i hele skiftelovsforslaget.
Der henvises herved til  

 dødsboskiftelovsforslagets § 24, stk. 3, og §§ 29 og 104.
Der foreskrives ingen yderste frist for hæftelsesfritagelsen, hvorved  

 bemærkes, at det allerede efter gældende ret antages, at en efterlevende  

 ægtefælle efter boets udlevering til uskiftet bo kan udstede proklama uden  

 nogen tidsbegrænsning.
Denne retstilstand foreslås opretholdt ved  

 skiftelovsforslagets § 81, der tillige giver hjemmel for, at en efterlevende  

 ægtefælle efter omstændighederne kan anmode om at få proklama udstedt før  

 boets berigtigelse.
Udstedes proklama efter boets berigtigelse, eller viser  

 det sig uden udstedelse af proklama, at den afdøde ægtefælles bodel,  

 eventuelle skilsmissesæreje og eventuelle fuldstændige særeje taget under et  

 var insolvent pr. dødsdagen, kan den efterlevende ægtefælle derfor forlange  

 den førstafdøde ægtefælles samlede bo taget under behandling ved bobestyrer.  

 Er længere tid undtagelsesvist forløbet, før insolvensen afdækkes, kan der  

 navnlig i mellemtiden være sket en sammenblanding af ægtefællernes ejendele,  

 og der må i sådanne sager påhvile den efterlevende ægtefælle en vis  

 bevisbyrde for, at et bestemt aktiv ikke tilhørte den afdøde ægtefælle.
 Bringes reglerne i forslagets § 16, stk. 2, jf. skiftelovsforslagets §  

 104, i anvendelse, bevirker dette, at udleveringen til uskiftet bo omgøres,  

 hvorefter den førsteafdødes bo skiftes.
Til § 17 Bestemmelsen svarer med redaktionelle ændringer til arvelovens § 17, idet  

 dog omtale af registreret partnerskab er udeladt i stk. 2. Det følger af § 3  

 i lov nr. 372 af 7. juni 1989 om registreret partnerskab, at reglerne om  

 uskiftet bo finder anvendelse for registrerede partnere, og at registrering  

 af partnerskab har samme retsvirkninger som indgåelse af ægteskab.
Det er  

 derfor overflødigt at foreskrive, at en ægtefælle eller registreret partner i  

 uskiftet bo har pligt til at skifte boet ved indgåelse af registreret  

 partnerskab.
Til § 18 Bestemmelsens stk. 1, 1. pkt., svarer med redaktionelle ændringer  

 til gældende ret.
 For det tilfælde, at en skifteværge har meddelt tilladelse til uskiftet bo  

 for en arving, der f.eks. på grund af fysisk eller psykisk svækkelse ikke  

 selv kunne tage stilling til spørgsmålet om uskiftet bo, men arvingen senere  

 bliver i stand til selv at tage stilling til spørgsmålet, foreskrives det ved  

stk. 1, 2. pkt., at den pågældende skal have ret til at forlange  

 skifte.
 Bestemmelsens stk. 2 svarer med redaktionelle ændringer til  

 gældende ret.
Til §§ 19-23 Bestemmelserne svarer med redaktionelle ændringer og præciseringer til  

 arvelovens §§ 19-23.
Til § 24 Arvelovens hidtidige § 24, hvorefter skifterettens afgørelser efter  

 arvelovens kapitel 3 i tilfælde af tvist træffes ved kendelse, foreslås  

 ophævet som overflødig, idet det af det samtidigt hermed fremsatte forslag  

 til lov om skifte af dødsboer fremgår, at skifterettens virksomhed i  

 forbindelse med uskiftet bo er judiciel.
 Efter gældende ret har der været en vis usikkerhed om retsstillingen, når  

 alle livsarvinger efter den førstafdøde ægtefælle dør, mens ægtefællen sidder  

 i uskiftet bo.
 Ved bestemmelsen præciseres det, at den efterlevende ægtefælle uden skifte  

 overtager det uskiftede bo til fri rådighed.
Endvidere fastslås det, at reglerne i arvelovens § 7, stk. 2 og 3, er  

 tilsvarende anvendelige.
Dette indebærer, at formuen efter længstlevendes død  

 skal deles mellem den førstafdødes slægt og den efterlevendes slægt, jf.  

 arvelovens § 7, stk. 2, medmindre den efterlevende indgår nyt ægteskab, eller  

 efterlader sig livsarvinger.
Efter reglen i § 7, stk. 2, 2. pkt., går hele  

 arven dog til arvingerne efter en af ægtefællerne, såfremt der ikke er  

 arvinger efter den anden ægtefælle.
Endelig har den efterlevende, der er  

 barnløs og ugift, efter § 7, stk. 3, fri testationsret over hele boet.
Til nr. 3 Lovforslaget indeholder forslag til et nyt kapitel 3 a i arveloven om  

 overtagelse efter vurdering.
Kapitlet samler reglerne om kvalitativ, legal arveret, dvs. reglerne om,  

 hvem af arvingerne der har ret til at overtage de enkelte aktiver i boet  

 efter vurdering, når der ikke i et eventuelt testamente er givet bestemmelse  

 herom.
Bestemmelsen i forslagets § 24 a afløser og ændrer den gældende  

 skiftelovs § 47. Bestemmelserne i §§ 24 b - 24 e afløser skiftelovens §§ 62 c  

 - 63.
Til § 24 a Bestemmelsen erstatter den nugældende skiftelovs § 47, ifølge hvilken  

 enhver arving er berettiget til for sin arvelod at forlange udlæg efter  

 vurdering, dog ikke i fast ejendom.
De øvrige arvinger kan således ikke  

 forhindre sådant udlæg ved at forlange bortsalg. Ønsker flere arvinger udlæg  

 i den samme genstand, afgøres det ved lodtrækning, hvem der skal have  

 fortrinsret til at få genstanden udlagt.
Ting, der har særlig erindringsværdi  

 for familien, skal den arving, fra hvis slægt eller slægtsgren tingen  

 stammer, have fortrinsret til at få udlagt.
 Reglerne i skiftelovens § 47 finder anvendelse, hvor afdøde ikke har  

 truffet testamentariske bestemmelser om fordelingen, og hvor konflikten ikke  

 foreligger mellem en arving og en efterlevende ægtefælle, jf. derom  

 forslagets §§ 24 b - 24 e.
 Forslagets § 24 a opretholder med forskellige sproglige ændringer i det  

 væsentlige disse regler.
Som en realitetsændring foreslås det dog, at arvinger også skal have ret  

 til at forlange overtagelse til vurderingsbeløbet af fast ejendom.  

 Begrundelsen for at undtage fast ejendom har været, at fast ejendom i reglen  

 er så værdifuld, at en overtagelse til vurderingsbeløbet vil give en arving  

 en særlig stor fordel frem for de øvrige arvinger, når vurderingen er lav.  

 Den gældende regel om fast ejendom fører til, at overtagelse efter vurdering  

 af faste ejendomme kun kan finde sted, hvis arvingerne er enige, idet enhver  

 arving kan forlange bortsalg og derved tvinge en medarving til at købe  

 ejendommen af boet i konkurrence med andre køberemner.
I betragtning af, at  

 enhver arving efter skiftelovsforslaget § 93 kan anmode om at få ejendommen  

 ansat ved en sagkyndig vurdering til dens handelsværdi og til de foreslåede  

 regler om omvurdering i skiftelovforslagets § 94, finder Justitsministeriet  

 imidlertid at kunne tiltræde Skiftelovsudvalgets forslag om at give arvinger  

 adgang til at overtage også fast ejendom til vurderingsbeløbet.
 Ved forslagets §§ 24 b og c opretholdes den efterlevende ægtefælles  

 fortrinsret til at overtage fast ejendom til vurderingspris.
Til § 24 b - 24 e Bestemmelserne svarer med redaktionelle ændringer til skiftelovens §§ 62 c  

 - 63.
Til nr. 4 Til § 26, stk. 2 Bestemmelsen svarer til arvelovens § 26, stk. 2. Bestemmelsen er alene  

 ændret som en konsekvens af, at den bestemmelse, der hjemler adgangen til at  

 forlange udlæg efter vurdering, flyttes fra skifteloven til arvelovens § 24  

 b.
Til nr. 5 Til § 29 Bestemmelsen svarer til arvelovens § 29 med den ændring, at  

 »eksekutor« erstattes med »bobestyrer« som en konsekvens  

 af dødsboskiftelovsforslaget, der afskaffer eksekutorordningen til fordel for  

 en ordning med bobestyrere.
Til nr. 6 Til § 43, stk. 3 Bestemmelsen foreslås ændret som en konsekvens af, at eksekutorordningen  

 ophæves ved forslaget til lov om skifte af dødsboer.
Til nr. 7 Til § 60, stk. 2 og 3 Bestemmelserne foreslås ændret som en konsekvens af, at eksekutorordningen  

 ophæves ved forslaget til lov om skifte af dødsboer.
Til § 2 Bestemmelsens stk. 1 indeholder reglen om ikrafttrædelse.
Loven må  

 træde i kraft samtidig med den ny lov om skifte af dødsboer.
Der henvises  

 herom til bemærkningerne til § 116 i forslaget til dødsboskifteloven.
 Ved stk. 2 gøres 150.000 kr.'s værdigrænsen i § 7 b, stk. 2,  

 tillige anvendelig for skifte af uskiftet bo, når den førstafdøde ægtefælle  

 er afgået ved døden før lovens ikrafttræden den 1. januar 1997.
Ved lov nr. 396 af 13. juni 1990 om ændring af straffeloven og  

 retsplejeloven forhøjedes den efterlevende ægtefælles udtagelsesret fra  

 50.000 kr. til 150.000 kr. i skiftelovens § 62 b. Ændringen dengang havde  

 alene virkning for skiftetilfælde, hvor den førstafdøde var afgået ved døden  

 efter den 1. juli 1990. Reglen omfattede således ikke skiftetilfælde, der lå  

 før denne ikrafttrædelsesdato.
Den foreslåede overgangsregel indeholder på  

 dette punkt en udvidelse i forhold til bestemmelsen i lov nr. 396, idet den  

 tillige medtager skiftetilfælde, hvor førstafdøde er afgået ved døden før 1.  

 juli 1990. Da skiftetidspunktet er det samme, synes det ikke rimeligt at  

 opretholde en forskelsbehandling alene på baggrund af tidspunktet for  

 førstafdødes død.
 Bestemmelsen omfatter således alle tilfælde af skifte, hvor afdøde er død  

 før lovens ikrafttræden den 1. januar 1997.
Ved § 7 b, stk. 2, 2. pkt., gøres reglerne i arvelovens § 7, stk. 2 og 3,  

 utvivlsomt anvendelige også på boer, der udleveres efter 150.000 kr.'s  

 reglen.
Der kan være efterlevende ægtefæller, der før skiftereformens  

 ikrafttræden har fået et bo udleveret i tillid til, at boet i sin helhed  

 herefter skal tilfalde egne arvinger.
Der henvises herved til bemærkningerne  

 til § 1, nr. 1, (ad § 7 b) i dette lovforslag.
En sådan forudsætning holder  

 ikke efter dette lovforslags gennemførelse.
Når imidlertid henses til, at den  

 længstlevende ægtefælle efter at have fået boet udleveret efter 150.000 kr.'s  

 reglen bevarer fuld testationsret over boets aktiver, findes præciseringen af  

 retstilstanden under alle omstændigheder ubetænkelig.
 Endelig gøres reguleringsmekanismen af 150.000 kr.'s grænsen, jf.  

 forslagets bestemmelser i § 7, stk. 3 og 4, tilsvarende anvendelig for disse  

 skiftetilfælde.
Til § 3 Som det fremgår af § 119 i forslaget til lov om skifte af dødsboer, skal  

 dødsboskifteloven ikke gælde umiddelbart for Færøerne og Grønland, men kan  

 sættes i kraft for disse landsdele med de afvigelser, som følger af de  

 særlige færøske og grønlandske forhold.
 Tilsvarende foreslås for følgeændringerne i nærværende lovforslag, således  

 at der gives mulighed for at sætte bestemmelser i denne lov i kraft for  

 Færøerne og Grønland ved kongelig anordning i det omfang, lovene i øvrigt  

 gælder for disse landsdele.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I arveloven, jf. lovbekendtgørelse nr. 584 af 1. september 1986, som  

 senest ændret ved § 13 i lov nr. 389 af 14. juni 1995 om ændring af  

 retsplejeloven og forskellige andre love, foretages følgende ændringer:
 1. Efter § 7 indsættes:
»§ 7 a.
Den efterlevende ægtefælle har ret til forlods at  

 udtage genstande, som udelukkende tjener til den pågældendes personlige brug,  

 for så vidt deres værdi ikke står i misforhold til ægtefællernes  

 formueforhold.
 Stk. 2. Den efterlevende ægtefælle har endvidere ret til forlods  

 at udtage genstande, der er erhvervet til børnenes brug.
§ 7 b.
Er boet af ringe værdi, kan den efterlevende ægtefælle  

 udtage bohave, arbejdsredskaber og andet løsøre i det omfang, det skønnes  

 nødvendigt, for at den efterlevende kan opretholde hjemmet eller sit erhverv,  

 selv om der derved vil tilfalde den efterlevende mere end dennes bos- og  

 arvelod.
Stk. 2. Den efterlevende ægtefælle har altid ret til af boet at  

 udtage så meget, at værdien heraf sammenlagt med den efterlevendes bos- og  

 arvelod samt fuldstændige særeje udgør indtil 150.000 kr.
Reglerne i § 7,  

 stk. 2 og 3, finder tilsvarende anvendelse.
Stk. 3. Den i stk. 2 nævnte beløbsgrænse reguleres hvert år pr. 1.  

 januar med 2,0 pct. tillagt eller fratrukket tilpasningsprocenten for det  

 pågældende finansår, jf. loven om en satsreguleringsprocent.
Det regulerede  

 beløb afrundes opad til det nærmeste hele kronebeløb, der kan deles med  

 10.000. Reguleringen sker på grundlag af den på reguleringstidspunktet  

 gældende beløbsgrænse før afrunding.
Stk. 4. Justitsministeren bekendtgør hvert år, hvilke reguleringer  

 der skal finde sted.« § 62 a.
Den efterlevende ægtefælle har ret til forlods at udtage  

 genstande, som udelukkende tjener til hans personlige brug, for så vidt deres  

 værdi ikke står i misforhold til ægtefællernes formueforhold.
 Stk. 2. Den efterlevende ægtefælle har endvidere ret til forlods  

 at udtage genstande, der er erhvervet til børnenes brug.
§ 62 b.
Er boet af ringe værdi, kan den efterlevende ægtefælle  

 udtage bohave, arbejdsredskaber og andet løsøre i det omfang, hvori det  

 skønnes nødvendigt, for at han kan opretholde hjemmet eller sit erhverv, selv  

 om der derved tilfalder ham mere end hans boslod og arvelod.
 Stk. 2. Den efterlevende ægtefælle har altid ret til af boet at  

 udtage så meget, at værdien heraf sammenlagt med hans boslod og arvelod og  

 hans særeje udgør indtil 150.000 kr.
 2. Kapitel 3 affattes således:
»Kapitel 3 Uskiftet bo med livsarvinger § 8. Efter en ægtefælles død er den efterlevende ægtefælle  

 berettiget til at overtage ægtefællernes fælleseje uden at skifte med deres  

 fælles livsarvinger.
 § 9. Har afdøde efterladt sig særlige livsarvinger, kan boet kun  

 udleveres til uskiftet bo med deres samtykke.
Stk. 2. Er de særlige livsarvinger umyndige, eller er der  

 beskikket skifteværge for disse, kan skifteretten tillade udlevering til  

 uskiftet bo, såfremt værgen eller skifteværgen samtykker deri, og det findes  

 forsvarligt under hensyn til arvingernes interesser og ægtefællens forhold.  

 Det samme gælder, såfremt arvingen er under værgemål efter værgemålslovens §  

 5 eller under samværgemål efter værgemålslovens § 7, hvis værgemålet angår  

 dette spørgsmål.
Er arvingen under samværgemål, kræves tillige samtykke fra  

 arvingen.
 Stk. 3. Udleveres boet til uskiftet bo med afdødes mindreårige  

 særbørn, overtager ægtefællen afdødes forsørgelsespligt over for dem.
 § 10. Et bo kan ikke udleveres til uskiftet bo, såfremt ægtefællen  

 er under konkurs eller ikke har tilstrækkelige midler til at dække sine  

 forpligtelser.
 § 11. Er ægtefællen umyndig, under værgemål efter værgemålslovens  

 § 5, under samværgemål efter værgemålslovens § 7, eller er der beskikket  

 skifteværge for ægtefællen, kan boet kun udleveres til uskiftet bo, såfremt  

 skifteretten finder dette bedst for ægtefællen.
§ 12. Anmodning om boets udlevering til uskiftet bo fremsættes af  

 ægtefællen eller af dennes værge eller skifteværge.
Reglerne i § 9, stk. 2,  

 finder tilsvarende anvendelse.
§ 13. Inden 6 måneder efter dødsfaldet skal ægtefællen til  

 skifteretten indlevere en opgørelse over aktiver og passiver, der hører til  

 fællesejet, og over sit fuldstændige særeje.
Nærmere regler om opgørelsens  

 indhold kan fastsættes af justitsministeren.
 Stk. 2. Indgives opgørelsen ikke inden udløbet af den i stk. 1  

 angivne frist, der om fornødent kan forlænges af skifteretten, kan denne  

 pålægge ægtefællen daglige eller ugentlige bøder, der løber, indtil  

 opgørelsen indgives.
 Stk. 3. Arvingerne har ret til at gøre sig bekendt med opgørelsen.
 Stk. 4. Den efterlevende ægtefælle har pligt til efter  

 skifterettens bestemmelse at meddele oplysninger om dispositioner over det  

 uskiftede bos formue.
 § 14. I det uskiftede bo indgår alt, hvad den efterlevende  

 ægtefælle erhverver, for så vidt det ikke er gjort til fuldstændigt særeje.
 Stk. 2. På rettigheder, som er uoverdragelige eller i øvrigt af  

 personlig art, finder reglerne om uskiftet bo kun anvendelse i den  

 udstrækning, hvori det er foreneligt med de for disse rettigheder særligt  

 gældende regler.
 Stk. 3. Arv eller gave, som tilfalder ægtefællen, indgår dog ikke  

 i det uskiftede bo, såfremt ægtefællen anmoder om skifte inden 3 måneder  

 efter arvens eller gavens modtagelse.
 § 15. Den efterlevende ægtefælle udøver i levende live en ejers  

 rådighed over boet.
Stk. 2. Ved testamente kan ægtefællen kun råde over så stor en del  

 af det uskiftede bo, som ved ægtefællens død falder i arv efter denne.
Inden  

 for denne grænse kan ægtefællen også råde over boets enkelte genstande, for  

 så vidt det ikke strider mod den afdøde ægtefælles bestemmelse i medfør af §  

 66.
 § 16. Den efterlevende ægtefælle bliver personlig ansvarlig for  

 den afdødes forpligtelser.
Stk. 2. Må det antages, at den afdødes bo var insolvent, kan den  

 efterlevende ægtefælle eller en kreditor anmode skifteretten om, at boet  

 tages under behandling ved bobestyrer.
Imødekommes anmodningen, og opfylder  

 ægtefællen sine forpligtelser efter lov om skifte af dødsboer § 104, hæfter  

 ægtefællen uanset reglen i stk. 1 ikke for den afdødes forpligtelser.
 § 17. Den efterlevende ægtefælle er berettiget til at skifte når  

 som helst.
 Stk. 2. Ved indgåelse af nyt ægteskab er ægtefællen forpligtet til  

 at skifte.
§ 18. En efterlevende ægtefælle, der i henhold til § 9, stk. 2,  

 sidder i uskiftet bo med umyndige særlige livsarvinger, har på anmodning  

 pligt til at skifte med dem, efterhånden som de bliver myndige.
Det samme  

 gælder, såfremt en arvings skifteværge på egen hånd har givet samtykke til  

 uskiftet bo, og arvingen selv senere fremsætter anmodning om skifte.
Stk. 2. Dør en særlig livsarving, der er umyndig, eller for hvem  

 en værge eller skifteværge efter § 9, stk. 2, har meddelt samtykke til  

 uskiftet bo, har ægtefællen pligt til at skifte med den pågældendes  

 livsarvinger, medmindre disse samtykker i, at skifte undlades.
For  

 mindreårige livsarvinger og livsarvinger, for hvem der er beskikket værge,  

 meddeles samtykke af værgen med skifterettens godkendelse, idet reglerne i §  

 9, stk. 2, herved finder tilsvarende anvendelse.
 § 19. Har en ægtefælle siddet i uskiftet bo, arver livsarvingerne  

 efter den førstafdøde kun denne, såfremt de overlever den længstlevende  

 ægtefælle, eller lever på det tidspunkt, da anmodning om skifte fremsættes.  

 Ved skifte efter den længstlevende ægtefælles død beregnes der ikke arv efter  

 den førstafdøde til den længstlevende ægtefælle.
Stk. 2. Mellem den førstafdødes arvinger deles arven efter  

 arveforholdene ved den længstlevende ægtefælles død eller på det tidspunkt,  

 da anmodning om skifte fremsættes.
Er der ved den længstlevende ægtefælles  

 død ingen arvinger efter denne, tilfalder hele boet den førstafdødes  

 livsarvinger.
 § 20. Såfremt en arving godtgør, at ægtefællen ved misbrug af sin  

 rådighed over boet væsentlig har formindsket dette eller har fremkaldt  

 nærliggende fare for en sådan formindskelse, eller at ægtefællen har forsømt  

 sin forsørgelsespligt over for arvingen, er ægtefællen pligtig at skifte med  

 denne.
 Stk. 2. Som misbrug af rådighed over boet betragtes navnlig  

 urimeligt forbrug, tegning af en uforholdsmæssig høj livrente samt ydelse af  

 gaver eller andre begunstigelser, der står i misforhold til det uskiftede bos  

 formue.
 § 21. Har ægtefællen ved misbrug af sin rådighed over boet  

 væsentligt formindsket dette, kan arvingerne, når boet skiftes, kræve  

 vederlag derfor af det beholdne bo eller om fornødent for halvdelen af det  

 manglende beløb af ægtefællens fuldstændige særeje.
 § 22. Hvis ægtefællen af boet har givet en gave, der står i  

 misforhold til dets formue, kan en arving kræve gaven omstødt, såfremt  

 gavemodtageren vidste eller burde vide, at giveren sad i uskiftet bo, og at  

 gaven stod i misforhold til boets formue.
Stk. 2. Sag til gavens omstødelse kan kun anlægges, såfremt boet  

 skiftes, eller den arving, som vil anlægge sagen, har indgivet anmodning om  

 skifte.
Sagen skal anlægges inden 1 år efter, at arvingen er blevet vidende  

 om gaven, og inden 5 år efter gavens fuldbyrdelse.
 § 23. Ved skifte formodes alt, hvad ægtefællen ejer, at høre til  

 det uskiftede bo.
§ 24. Dør alle livsarvingerne efter den afdøde ægtefælle,  

 overtager den efterlevende ægtefælle uden skifte det uskiftede bo til fri  

 rådighed.
Reglerne i § 7, stk. 2 og 3, finder tilsvarende anvendelse.« Kapitel 3 Uskiftet bo med livsarvinger § 8. Efter den ene ægtefælles død er den anden ægtefælle  

 berettiget til at overtage fællesboet uden at skifte med deres fælles  

 livsarvinger.
§ 9. Har afdøde efterladt sig særlige livsarvinger, der er  

 umyndige, kan skifteretten tillade ægtefællen at hensidde i uskiftet bo med  

 dem, såfremt værgen samtykker og retten under hensyn til arvingernes tarv og  

 ægtefællens forhold finder det forsvarligt.
Er afdødes særlige livsarvinger  

 myndige, kan udlevering af boet til hensidden i uskiftet bo kun ske med deres  

 samtykke.
 Stk. 2. Udleveres boet til hensidden i uskiftet bo med afdødes  

 mindreårige særbørn, overtager ægtefællen afdødes forsørgelsespligt over for  

 dem.
 § 10. Er ægtefællen under konkurs, eller godtgøres det, at han  

 ikke har tilstrækkelige midler til at dække sine forpligtelser, kan han ikke  

 få boet udleveret til hensidden i uskiftet bo.
 § 11. Er ægtefællen umyndig, kan han kun få boet udleveret til  

 hensidden i uskiftet bo, såfremt skifteretten finder det foreneligt med hans  

 tarv.
 § 12. Begæring om boets udlevering fremsættes for skifteretten.  

 For en umyndig ægtefælle fremsættes begæring af værgen.
§ 13. Inden 6 måneder efter dødsfaldet skal ægtefællen til  

 skifteretten indlevere en opgørelse over fællesboets aktiver og passiver samt  

 sit særeje.
Nærmere regler om opgørelsens indhold fastsættes af  

 justitsministeren.
 Stk. 2. Indgives opgørelsen ikke inden udløbet af den i stk. 1  

 angivne frist, der dog om fornødent kan forlænges af skifteretten, kan denne  

 pålægge ægtefællen daglige eller ugentlige bøder, der løber, indtil  

 opgørelsen indgives.
 Stk. 3. Arvingerne har ret til at gøre sig bekendt med opgørelsen.
 § 14. I det uskiftede bo indgår alt, hvad ægtefællen erhverver,  

 for så vidt det ikke er gjort til særeje.
 Stk. 2. På rettigheder, som er uoverdragelige eller i øvrigt af  

 personlig art, finder reglerne om uskiftet bo kun anvendelse i den  

 udstrækning, hvori det er foreneligt med den for disse rettigheder særligt  

 gældende regler.
 Stk. 3. Arv eller gave, som tilfalder ægtefællen, indgår dog ikke  

 i det uskiftede bo, såfremt han begærer skifte inden 3 måneder efter, at han  

 har modtaget arven eller gaven.
 § 15. Ægtefællen udøver i levende live en ejers rådighed over  

 boet.
Stk. 2. Ved testamente kan han kun råde over en så stor del af det  

 uskiftede bo, som ved hans død falder i arv efter ham.
Inden for denne grænse  

 kan ægtefællen også råde over boets enkelte genstande, for så vidt det ikke  

 strider mod den afdøde ægtefælles bestemmelse i medfør af § 66.
§ 16. Ægtefællen bliver personlig ansvarlig for afdødes  

 forpligtelser.
Han er berettiget til ved proklama at indkalde afdødes  

 kreditorer efter skiftelovgivningens regler.
 § 17. Ægtefællen er berettiget til at skifte når helst.
 Stk. 2. Ved indgåelse af nyt ægteskab eller ved registrering af  

 partnerskab er han forpligtet til at skifte.
 § 18. Når ægtefællen i henhold til § 9, stk. 1, 1. punktum,  

 hensidder i uskiftet bo med umyndige særlige livsarvinger efter den afdøde,  

 er han på begæring pligtig til at skifte med dem, efterhånden som de bliver  

 myndige.
Stk. 2. Dør en umyndig særarving, er ægtefællen pligtig at skifte  

 med hans livsarvinger, medmindre de samtykker i, at skifte undlades.
For  

 umyndige livsarvinger meddeles samtykke af værgen med skifterettens  

 godkendelse.
 § 19. Har en ægtefælle hensiddet i uskiftet bo, arver  

 livsarvingerne efter den førsteafdøde kun denne, såfremt de overlever den  

 længstlevende ægtefælle, eller de lever på det tidspunkt, da skiftet begæres.  

 Ved skifte efter den længstlevende ægtefælles død beregnes der ikke arv efter  

 førsteafdøde til den længstlevende ægtefælle.
Stk. 2. Mellem førsteafdødes arvinger fordeles arven efter  

 arveforholdene ved den længstlevende ægtefælles død eller på det tidspunkt,  

 da skiftet begæres.
Er der ved den længstlevende ægtefælles død ingen  

 arvinger efter ham, tilfalder hele boet førsteafdødes livsarvinger.
 § 20. Såfremt en arving godtgør, at ægtefællen ved misbrug af sin  

 rådighed over boet væsentlig har formindsket det eller har fremkaldt  

 nærliggende fare for en sådan formindskelse, eller at ægtefællen har forsømt  

 sin forsørgelsespligt over for ham, er ægtefællen pligtig at skifte med ham.
 Stk. 2. Som misbrug af rådighed over boet betragtes navnlig  

 urimeligt forbrug, tegning af en uforholdsmæssig høj livrente samt ydelse af  

 gaver eller andre begunstigelser, der står i misforhold til det uskiftede bos  

 formue.
 § 21. Har ægtefællen ved misbrug af sin rådighed over boet  

 væsentlig formindsket dette, kan arvingerne, når boet skiftes, kræve vederlag  

 derfor af det beholdne bo eller om fornødent for halvdelen af det manglende  

 beløb af ægtefællens særeje.
 § 22. Hvis ægtefællen af boet har givet en gave, der står i  

 misforhold til dets formue, kan en arving kræve gaven omstødt, såfremt  

 gavemodtageren vidste eller burde vide, at giveren hensad i uskiftet bo, og  

 at gaven stod i misforhold til boets formue.
Stk. 2. Sag til gavens omstødelse kan kun anlægges, såfremt boet  

 skiftes, eller den arving, som vil anlægge sagen, har indgivet begæring om  

 skifte.
Sagen skal anlægges inden 1 år efter, at arvingen er blevet vidende  

 om gaven, og inden 5 år efter gavens fuldbyrdelse.
 § 23. Ved skifte formodes alt, hvad ægtefællen ejer, at høre til  

 det uskiftede bo.
 § 24. I tilfælde af tvist træffes skifterettens afgørelser i  

 henhold til dette kapitel ved kendelse.
 3. Efter kapitel 3 indsættes:
»Kapitel 3 a Overtagelse efter vurdering § 24 a.
Arvingerne er berettigede til for deres arvelod at  

 overtage boets aktiver til vurderingsbeløbet. Ønsker flere arvinger at  

 overtage det samme aktiv, afgøres det ved lodtrækning, hvem der skal have  

 dette.
En arving, fra hvis slægt eller slægtsgren et aktiv stammer, har dog  

 fortrinsret til at overtage dette, såfremt det har særlig erindringsværdi for  

 arvingen.
§ 24 b.
Den efterlevende ægtefælle er berettiget til for sin bos-  

 og arvelod at overtage aktiver, der er fælleseje, til vurderingsbeløbet.  

 Ønsker ægtefællen og en arving at overtage det samme aktiv, har ægtefællen  

 fortrinsret.
 Stk. 2. Overstiger værdien af de aktiver, som den efterlevende  

 ægtefælle ønsker at overtage, den efterlevendes bos- og arvelod, skal den  

 efterlevende desuagtet være berettiget til at overtage aktiverne mod at  

 udbetale det overskydende beløb kontant til de øvrige arvinger.
§ 24 c.
Af den afdødes fuldstændige særeje kan den efterlevende  

 ægtefælle inden for sin arvelod af særejet overtage aktiver til  

 vurderingsbeløbet. Ønsker ægtefællen og en anden arving at overtage det samme  

 aktiv, har ægtefællen fortrinsret.
§ 24 d.
Bestemmelserne i §§ 24 b og 24 c finder ikke anvendelse på  

 aktiver, hvorover den førstafdøde ægtefælle har rådet ved testamente i medfør  

 af § 66.
§ 24 e.
I det omfang, arven til afdødes umyndige livsarvinger ikke  

 kan udredes uden afhændelse af fast ejendom eller løsøre, som er nødvendige,  

 for at den efterlevende ægtefælle kan opretholde hjemmet eller sit erhverv,  

 eller uden at ægtefællen berøves andre midler, som er nødvendige herfor, kan  

 skifteretten mod en efter forholdene passende sikkerhed give ægtefællen  

 henstand med udbetalingen af arven, indtil børnene bliver myndige.
Nærmere  

 regler herom fastsættes af justitsministeren.« § 47. Enhver arving er berettiget til for sin arvelod at fordre  

 udlæg efter vurdering, dog ikke i fast ejendom; værgens påstand herom på en  

 umyndigs vegne godkendes af skifteretten, når det skønnes at være til den  

 umyndiges gavn.
Forlanger flere arvinger udlæg i den samme ting, bliver der  

 ved lodtrækning at afgøre, hvem der skal have fortrinet.
Ting, der har særlig  

 erindringsværdi for familien, skal den arving, fra hvis slægt eller  

 slægtsgren tingen stammer, dog være fortrinsberettiget til at få udlagt.
Om  

 den efterlevende ægtefælles rettigheder på skifte henvises til § 61 a, 1.  

 punktum, samt §§ 62 a - 62 e og § 63.
§ 62 c.
Den efterlevende ægtefælle er berettiget til af fællesboet  

 af fordre udlæg efter vurdering for sin boslod og arvelod også i fast  

 ejendom. Ønsker ægtefællen og arvinger udlæg i samme ting, har ægtefællen  

 fortrinnet.
 Stk. 2. Overstiger værdien af de ejendele, som den efterlevende  

 ægtefælle ønsker udlagt, hans boslod og arvelod, skal han desuagtet være  

 berettiget til at få dem udlagt mod at udbetale det overskydende beløb  

 kontant til de øvrige arvinger.
§ 62 d.
I afdødes særeje kan den efterlevende ægtefælle fordre  

 udlæg efter vurdering, for så vidt angår hans arv af særejet.
Udlæg kan også  

 forlanges i fast ejendom. Ægtefællen har fortrin frem for andre arvinger, der  

 ønsker udlæg i samme ting.
§ 62 e.
Bestemmelserne i §§ 62 c og d finder ikke anvendelse på  

 ting, hvorover den førsteafdøde ægtefælle har rådet ved testamente i medfør  

 af arvelovens § 66.
§ 63. I det omfang, arven til afdødes umyndige livsarvinger ikke  

 kan udredes uden afhændelse af fast ejendom eller løsøre, som er nødvendige,  

 for at den længstlevende kan opretholde hjemmet eller sit erhverv, eller uden  

 at den længstlevende berøves andre midler, som er nødvendige herfor, kan  

 skifteretten mod en efter forholdene passende sikkerhed give ægtefællen  

 henstand med udbetalingen af arven, indtil børnene bliver myndige.
Nærmere  

 regler herom fastsættes af justitsministeren.
 4. § 26, stk. 2, affattes således:
»Stk. 2. En arvelader kan ved testamente give en livsarving  

 fortrinsret til at modtage sin arv i bestemte ejendele. Ægtefællens ret til  

 at overtage aktiver til vurderingsbeløbet berøres ikke heraf.« § 26. - - - Stk. 2. En arvelader kan ved testamente give en livsarving  

 fortrinsret til at få sin arv udlagt i bestemte ejendele. Ægtefællens ret til  

 efter skiftelovens regler at forlange udlæg efter vurdering berøres ikke  

 heraf.
 5. § 29 affattes således:
 »§ 29. Skifteretten eller bobestyreren skal påse, at  

 forlodsret gøres gældende i boet«.
§ 29. Skifteretten eller eksekutor skal påse, at forlodsret gøres  

 gældende i boet.
I eksekutorboet skal tvister om forlodsret forelægges  

 skifteretten til afgørelse.
 Stk. 2. Skal der i et bo både fyldestgøres forlodsret og krav på  

 bidrag i henhold til lov nr. 131 af 7. maj 1937 § 26, stk. 2, finder den  

 foranstående bestemmelse i § 28 tilsvarende anvendelse.
 6. I § 43, stk. 3, ændres »eksekutor« til:  

 »bobestyrer«.
§ 43. - - - Stk. 3. At en person er indsat som eksekutor, udelukker ham ikke  

 fra at være vidne.
 7. § 60, stk. 2 og 3, affattes således:
 »Stk. 2. I boer, der behandles ved bobestyrer, skal erklæring  

 fra bobestyreren så vidt muligt indhentes, inden afgørelsen træffes.
Stk. 3. Skifterettens afgørelse træffes ved kendelse.
Afgørelsen  

 kan foruden af arvinger og bobestyreren indbringes for højere ret af  

 justitsministeren.« § 60. - - - Stk. 2. I eksekutorboer skal erklæring fra eksekutor så vidt  

 muligt indhentes, forinden afgørelsen træffes.
Stk. 3. Skifterettens afgørelse træffes ved kendelse.
Afgørelsen  

 kan foruden af arvingen og eksekutor indbringes for højere ret af  

 justitsministeren.
