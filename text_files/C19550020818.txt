 I medfør af bestemmelsen i § 4, stk. 4, i lov nr. 102 af 31. marts 1955 om  

 tilsyn med monopoler og konkurrencebegrænsninger fastsættes herved følgende:
§ 1 Stk. 1.  Rådet består af en formand og indtil 14  

 medlemmer.
Rådets formand udnævnes af kongen.
De øvrige medlemmer udnævnes af  

 ministeren for handel, industri og søfart for et tidsrum af indtil 3 år.  

 Rådet skal omfatte et alsidigt kendskab til erhvervs- og forbrugsforhold,  

 herunder juridisk, nationaløkonomisk og teknisk kundskab.
Et flertal af  

 rådets medlemmer skal være uafhængige af erhvervsvirksomheder og  

 erhvervsorganisationer, hvis forhold umiddelbart berøres af denne lov.
 Stk. 2.  Ministeren for handel, industri og søfart  

 udpeger blandt rådets medlemmer en næstformand, der er stedfortræder for  

 formanden.
 Stk. 3.  Til at forberede sagernes forelæggelse for  

 rådet nedsættes et forretningsudvalg bestående af rådets formand og  

 næstformand samt yderligere indtil tre af ministeren udpegede medlemmer af  

 rådet.
Stk. 4.  Ministeren for handel, industri og søfart,  

 landbrugsministeren og økonomiministeren udpeger hver en embedsmand, der  

 tilforordnes rådet.
Disse tilforordnede, der deltager i rådets og  

 forretningsudvalgets møder, har ikke stemmeret.
 Stk. 5.  Formanden antager rådets sekretær.
§ 2 Rådets formand tilrettelægger og leder rådets og forretningsudvalgets  

 møder.
§ 3 Stk. 1.  Rådet afholder møde på de af rådet vedtagene  

 faste mødedage, og iøvrigt så ofte formanden finder anledning hertil, eller  

 når 3 medlemmer fremsætter ønske om afholdelse af møde til behanding af  

 nærmere angivne spørgsmål.
Formanden bestemmer mødevarslet.
 Stk. 2.  Med mødeindkaldelsen skal følge dagsorden, der  

 så vidt muligt skal indeholde angivelse af de sager, der kommer til  

 behandling og være bilagt det efter formandens skøn fornødne materiale.
 Stk. 3.  Forretningsudvalget samles, så ofte formanden  

 finder anledning hertil.
 Stk. 4.  Medlemmer, der er forhindret i at give møde,  

 skal give sekretæren meddelelse herom.
Stk. 5.  Direktoratets direktør og underdirektør  

 deltager i rådets og forretningsudvalgets møder.
Efter formandens bestemmelse  

 kan andre af direktoratets tjenestemænd tilkaldes til møderne.
§ 4 Stk. 1.  På rådets møder afgiver direktøren eller  

 underdirektøren beretning om direktoratets virksomhed.
Stk. 2.  På rådets møder behandles alle sager af  

 almindelig interesse, sager i hvilke der foreligger særlig tvivl samt sager,  

 der har videregående betydelige følger for vedkommende.
Er sagen så  

 påtrængende, at den ikke kan afvente et rådsmøde, afgør forretningsudvalget  

 sagen.
Kan sagen efter direktørens skøn end ikke afvente et  

 forretningsudvalgsmøde, træffes afgørelsen af direktøren efter samråd med  

 formanden.
Beretning herom gives på det nærmest følgende møde i rådet.
 Stk. 3.  I sager, der i henhold til stk. 2 ikke kræver  

 behandling i det samlede råd, og som ikke kan afgøres af direktoratet i  

 medfør af § 4, stk. 2, i det for direktoratet udfærdigede regulativ, træffer  

 forretningsudvalget beslutning på rådets vegne.
 Stk. 4.  Rådet og forretningsudvalget kan til enhver tid  

 af direktoratet begære sig meddelt alle fornødne oplysninger.
 Stk. 5.  Direktøren og rådets enkelte medlemmer samt  

 hver af de tilforordnede kan begære en sag gjort til genstand for behandling  

 i rådet.
§ 5 Stk. 1.  Rådet og forretningsudvalget er  

 beslutningsdygtige, når mindst halvdelen af medlemmerne er til stede.
Stk. 2.  Beslutning træffes ved almindelig  

 stemmeflerhed.
I tilfælde, hvor stemmerne står lige, er formandens stemme  

 afgørende.
§ 6 Stk. 1.  Monopoltilsynets afgørelser skal meddeles  

 skriftligt og indeholde oplysning om de forhold og synspunkter, som har været  

 bestemmende for afgørelsen.
 Stk. 2.  Efter at afgørelsen er truffet, skal de  

 interesserede organisationer eller enkeltvirksomheder have adgang til at gøre  

 sig bekendt med det grundlag, på hvilket beslutning er truffet, forsåvidt det  

 pågældende materiale ikke indeholder fortrolige oplysninger om enkelte  

 virksomheders forhold eller oplysninger, som ikke uden skade for almindelige  

 samfundsinteresser kan udleveres.
§ 7 Finder rådet, at skadelige virkninger af den i monopolloven omhandlede  

 karakter ikke kan bringes til ophør i medfør af beføjelserne i lovens §§ 11  

 og 12, eller skønner rådet, at andre fremgangsmåder er mere hensigtsmæssige,  

 afgives indberetning herom til ministeren for handel, industri og søfart.
§ 8 Ved afgivelse af oplysninger om tekniske hemmeligheder kan den, der skal  

 afgive oplysningerne, over for rådets formand fremsætte begæring om, at  

 oplysningerne ikke afgives over for det samlede råds medlemmer.
Formanden  

 afgør herefter, i hvilket omfang og under hvilken form oplysningerne under  

 hensyn til forholdenes beskaffenhed bør gives.
§ 9 Stk. 1.  Intet af rådets medlemmer må deltage i  

 afgørelsen af en sag, der umiddelbart berører erhvervsvirksomheder eller  

 brancheorganisationer, i hvilke han er interesseret, eller til hvilke han er  

 knyttet.
Stk. 2.  Er et medlem interesseret i eller knyttet til  

 en erhvervsvirksomhed eller brancheorganisation, hvis forhold berøres af en  

 til behandling værende sag, skal han inden sagens behandling påbegyndes,  

 overfor formanden enten meddele, at han ikke kan deltage i sagens afgørelse,  

 eller efter omstændighederne redegøre for arten og omfanget af sin interesse  

 i eller tilknytning til den pågældende erhvervsvirksomhed eller  

 brancheorganisation.
I denne forbindelse er ethvert medlem pligtig at besvare  

 de spørgsmål, som af eller gennem formanden måtte blive stillet til ham.
 Stk. 3.  Rådet afgør derefter, om vedkommende medlem kan  

 deltage i sagens afgørelse, samt om han kan deltage i behandlingen af sagen.  

 I afgørelsen af disse spørgsmål deltager det pågældende medlem ikke.
 Stk. 4.  Når et medlem har veget sit sæde, afgiver rådet  

 indberetning til ministeren for handel, industri og søfart med indstilling  

 om, hvorvidt det vil være ønskeligt, at en stedfortræder for vedkommende  

 udnævnes til deltagelse i behandlingen og afgørelsen af den pågældende sag.
§ 10 Stk. 1.  Som interesseret i en erhvervsvirksomhed anses  

 ikke alene indehaver eller kommanditist, men efter omstændighederne også den,  

 der har en betydende interesse som aktionær, andelshaver, debitor eller  

 kreditor.
Stk. 2.  Som tilknyttet en erhvervsvirksomhed anses ikke  

 alene direktører eller funktionærer, men også medlemmer af bestyrelse eller  

 repræsentantskab.
Endvidere anses tilknytning til den pågældende virksomheds  

 indehaver eller direktør eller til et bestyrelsesmedlem i virksomheden ved  

 ægteskab, ved slægts- eller svogerskab i ret op- og nedstigende linie eller  

 som søskende som omfattet af bestemmelserne i § 9, stk. 1.
 Stk. 3.  Interesse i og tilknytning til en  

 brancheorganisation anses at foreligge, når den pågældende er medlem af eller  

 beskæftiget i eller for vedkommende brancheorganisation.
 Stk. 4.  Interesse i eller tilknytning til  

 Andelsudvalget, Arbejdsbevægelsens Erhvervsråd, handelens  

 hovedorganisationer, Håndværksrådet, Industrirådet og landbrugets  

 hovedorganisationer medfører ikke inhabilitet, såfremt den til behandling  

 værende sag alene har betydning for organisationerne i disses egenskab af  

 repræsentanter for medlemsorganisationernes eller enkeltmedlemmernes  

 interesser.
§ 11 Er et medlem i henhold til § 9 eller af andre grunde forhindret i at  

 deltage i rådets arbejde, kan ministeren for handel, industri og søfart  

 udnævne en stedfortræder.
§ 12 Rådets medlemmer og deres eventuelle stedfortrædere samt de tilforordnede  

 er under ansvar efter borgerlig straffelov §§ 152 og 263 forpligtet til over  

 for alle uvedkommende at hemmeligholde, hvad de gennem deres virksomhed  

 bliver vidende om.
 §§ 13.
Stk. 1.  De af rådet trufne afgørelser med angivelse af  

 de forhold og synspunkter, der har været bestemmende for afgørelsen, indføres  

 i en protokol.
I tilfælde af afstemning angives resultater heraf.
I  

 protokollen indsættes de redegørelser for de pågældende sager, der har været  

 forelagt rådet.
 Stk. 2.  Protokollen, som underskrives af formanden på  

 rådets vegne, føres som løsbladsprotokol med ryg, der aflåses med nøgle, som  

 opbevares af sekretæren.
Ministeriet for handel, industri og søfart, den 18. juni 1955 Lis Groes.
/P.
Villadsen.
