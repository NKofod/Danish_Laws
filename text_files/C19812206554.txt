(De faglige udvalg.  

 Erhvervsuddannelsesudvalgene.
Tekniske skoler.
Handelsskoler) Direktoratet har den 19. august 1981 skrevet således til  

 Arbejdsdirektoratet:
»Med brev af 22. maj 1981 - j.nr.
Gu 3 - har arbejdsdirektoratet  

 anmodet direktoratet om en udtalelse vedrørende reglerne for begyndelses- og  

 afslutningstidspunkter for uddannelsesaftaler inden for efg-uddannelserne,  

 idet man med udgangspunkt i nogle konkrete sager, der har været forelagt  

 arbejdsdirektoratet af AF-kontorene, har ønsket direktoratets principielle  

 stillingtagen.
 Udgangspunktet for bevarelsen af spørgsmålet er undervisningsministeriets  

 bekendtgørelse nr. 380 af 31. juli 1978 § 8, stk. 1, hvorefter en  

 uddannelsesaftale skal omfatte skole- og praktikophold svarende til mindst et  

 kompetencegivende uddannelsestrin.
Bestemmelsen skal forstås således, at en uddannelsesaftale om en 2. dels  

 efg-uddannelse skal omfatte hverken mere eller mindre end et  

 kompetencegivende uddannelsestrin, hvis der kun er eet sådant trin i  

 uddannelsen.
Dette gælder for langt de fleste uddannelser, f.eks.  

 tømreruddannelsen eller uddannelsen til radiomekaniker.
Hvis uddannelsen er  

 trindelt, kan aftalen omfatte et eller flere hele trin.
Dette gælder f.eks.  

 for maskinarbejderuddannelsen og uddannelsen til blikkenslager.
 En aftale mellem en elev og en virksomhed kan således ikke omfatte mindre  

 end et kompetencegivende uddannelsestrin, bortset fra undtagelser efter  

 bekendtgørelsens § 8, stk. 2, ligesom aftalen ikke kan omfatte et tidsrum,  

 der liger ud over et eller flere hele kompetencegivende uddannelsestrin.
 Begyndelsestidspunktet for 2. dels uddannelser, der indledes med et  

 skoleophold, vil herefter normalt være skoleårets begyndelse, jfr. den  

 udsendte skolekalender, senest direktoratets brev af 28. april 1977 (V-360),  

 hvoraf det f.eks. fremgår, at datoen i 1982 er den 26. juli.
Såfremt skoleopholdet forskydes, eller skolerne afvikler det første  

 skoleophold i en uddannelse flere gange årligt, forskydes  

 begyndelsestidspunktet for en aftale tilsvarende.
Såfremt det aktuelle  

 begyndelsestidspunkt afviger fra det aftalte, bør aftalens angivelse af  

 aftaleperioden korrigeres.
For 2.dels uddannelser, der indledes med et praktikophold, er  

 begyndelsespidspunkt det tidspunkt, hvor eleven faktisk tiltræder  

 arbejdsforholdet, hvis det er meningen, at arbejdsforholdet skal udgøre en  

 del af en efg-uddannelse.
Direktoratet kan - efter indstilling fra et fagligt  

 udvalg og vedkommende erhvervsuddannelsesudvalg - have fastsat, at elever og  

 virksomheder kun kan indgå aftaler på bestemte tidspunkter eller i bestemte  

 perioder.
Sådanne terminer er f.eks. fastsat for frisørfaget.
 Varigheden af de enkelte uddannelser er fastsat af direktoratet efter  

 indstilling fra de faglige udvalg og erhvervsuddanelsesudvalgene.  

 Bestemmelserne herom findes i et antal cirkulæreskrivelser fra direktoratet  

 og gengives i uddannelsesreglerne for de enkelte fag.
 Uddannelsernes varighed er fastsat til et antal år og eventuelt måneder,  

 således at eleven - når de uddannelsesmæssige betingelser i øvrigt er opfyldt  

 - er udlært ved udløbet af den fastsatte periode regnet fra uddannelsens  

 begyndelsestidspunkt.
Det er endvidere i de nævnte regler bestemt, hvor stor en del af  

 uddannelsen, der består af skoleundervisning.
Denne del er opgivet i et antal  

 uger, som refererer til skolekalenderen, hvoraf det fremgår, at et år er  

 inddelt i 40 undervisningsuger a 5 dage i alt 200 undervisningsdage samt et  

 antal ferie- og fridage (undervisningsfrie perioder). Perioderne med  

 skoleundervisning er fastsat som effektive undervisningsperioder, det vil  

 sige excl. ferie- og fridage.
I undervisningsfrie perioder er eleven principielt forpligtet og  

 berettiget til at arbejde i praktikvirksomheden.
Hvis en uddannelse således  

 er 3-årig, og den indeholder 42 ugers skoleundervisning, vil den samlede  

 praktikperiode være på 2 år og 10 uger.
Skoleopholdenes antal samt de enkelte skoleopholds varighed og omtrentlige  

 placering i uddannelsesforløbet, er angivet i de nævnte regler.
Det samme  

 gælder praktikperiodernes antal samt de enkelte praktikperioders omtrentlige  

 varighed og placering.
Det fremgår af det foranstående, at de opgivne  

 praktikperioder indeholder ferie- og fridage med undtagelse af de  

 undervisningsfrie perioder under elevens skoleophold.
Det kan undertiden forekomme, at en elev ikke har gennemført det  

 afsluttede skoleophold i sin uddannelse forinden uddannelsesaftalens  

 afslutningstidspunkt er nået.
I sådanne tilfælde skal aftalen forlænges  

 således, at eleven i hele skoleperioden er omfattet af aftalen.
Varigheden af  

 denne elevs uddannelse vil derved overstige den fastsatte uddannelsestid.  

 Såfremt forlængelsen kan lægges virksomheden eller eleven til last, kan der  

 rejses erstatningssag efter regler om tvistighedsnævnets virksomhed.
Det kan omvendt forekomme, at en elev, efter at have gennemført det  

 afsluttende skoleophold, endnu i kortere eller længere tid er omfattet af  

 uddannelsesaftalen, idet aftalens afslutningstidspunkt ikke altid kan svare  

 til tidspunktet for skoleopholdets afslutning, selv om uddannelsen ifølge den  

 vejledende angivelse af uddannelsesforløbet afsluttes med et skoleophold.
I  

 sådanne tilfælde er eleven berettiget og forpligtet til fortsat beskæftigelse  

 i praktikvirksomheden, indtil den fastsatte uddannelsestid er forløbet, og  

 uddannelsesbeviset kan ikke udstedes med virkning forud for denne dato.
 Med hensyn til spørgsmålet om AF-kontorernes tilsynsmyndighed inden for  

 efg-loven skal man meddele, at kontorerne efter direktoratets opfattelse bør  

 rette henvendelse til vedkommende faglige udvalg, eller i særlige tilfælde  

 gennem arbejdsdirektoratet til direktoratet for erhvervsuddannelserne, når  

 kontorerne bliver opmærksomme på, at aftaler er indgået i strid med reglerne  

 for efg-uddannelserne.
Kopi af brevet er tilsendt de faglige udvalg, erhvervsuddannelsesudvalgene  

 samt handelsskoler og tekniske skoler.« P.d.v.
 e.b.
Jørgen T.
Møller fuldm.
