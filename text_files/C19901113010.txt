 Ved skrivelse af 26. maj 1982 meddelte Justitsministeriet politimesteren i  

 Esbjerg, at man intet havde at indvende imod, at konfiskerede  

 motocrossmotorcykler, der i det væsentlige fremtrådte i fabrikkens originale  

 udførelse, blev solgt til nærmere angivne klubber.
 Justitsministeriet meddelte samtidig, at motocrossmotorcykler i andre  

 tilfælde burde destrueres.
Efter forhandling med rigspolitichefen og politimesterforeningen skal man  

 meddele, at Justitsministeriet fremover intet har at indvende imod, at  

 konfiskerede motocrossmotorcykler, der i det væsentlige fremtræder i  

 fabrikkens originale udførelse, af politiet også søges solgt gennem  

 offentlige auktioner.
Det er herved en forudsætning, at det også ved et  

 sådant salg udtrykkeligt tilkendegives, at motocrossmotorcyklen alene må  

 anvendes til banekørsel.
 Det bemærkes, at motocrossmotorcykler, som i det væsentlige fremtræder i  

 fabrikkens originale udførelse, fortsat ligeledes vil kunne sælges til  

 motorsportsklubber, der er medlem af Danmarks Motor Union, eller til  

 ungdomsklubber, der er tilsluttet Landsforeningen Ungdomsringen.
 Kan salg hverken ske gennem de nævnte klubber eller ved offentlig auktion,  

 bør konfiskerede motocrossmotorcykler destrueres.
 Den nævnte skrivelse af 26. maj 1982 fra Justitsministeriet ophæves.
 P.M.V.
 E.B.
