2 medlemmer, herunder formanden, mente ikke, at grænsen for den  

 fornødne hensynsfuldhed og takt var overskredet. 2 medlemmer fandt, at  

 grænsen var overskredet, da det var unødvendigt at vise et  

 billede, hvor den tilskadekomne kunne genkendes.
Formandens stemme  

 afgørende og god presseskik var ikke overtrådt.
Kendelse fra Pressenævnet i sag nr.  

 62/1997 En mand har klaget til Pressenævnet over  

 billedvalget til en artikel den 14. april 1997 i Amtsavisen Randers, idet han  

 finder, at god presseskik er overtrådt.
 Artiklen og billedet blev bragt over knap 1/3 af bladets  

 forside.
 Artiklen havde overskriften "To mænd fastklemt efter  

 ulykke" og bl.a. følgende indhold:
 "...
De to mænd, der er fra Tranbjerg og Solbjerg, og  

 henholdsvis 21 og 22 år, havnede med stor fart i grøften efter  

 en kollision med bagenden af en lastbil.
Ifølge Falck i Randers  

 slipper de dog fra ulykken uden alvorlige mén - dog muligvis med  

 benbrud.
..." Billedet viste klageren, der sad på  

 førersædet af en bil, hvor hele fronten var skåret af.
To  

 Falckfolk stod ved siden af bilen.
 Billedet var ledsaget af følgende billedtekst:
"Falck arbejder her på højtryk med at  

 få den sidste mand skåret fri." Klageren har anført, at han sad fastklemt i bilen i  

 3/4 time med store smerter, og at det er nedværdigende for ham, at  

 bladet har bragt et billede, hvor han tydeligt kan genkendes.
Klageren har gjort gældende, at det er usmageligt,  

 at bladet bringer et sådant billede - endda på forsiden og i  

 farver.
Bladet kunne have illustreret historien med et billede af bilen  

 alene.
Bladet har i en udtalelse anført, at dramatiske  

 billeder, hvor mennesker er i nød, er en normal del af avisernes  

 daglige reportager.
I det lys skal den aktuelle reportage fra en  

 færdselsulykke ved Randers den 14. april 1997 også ses.
Disse billeder vurderes naturligvis i hvert enkelt  

 tilfælde nøje.
I denne situation har avisen valgt at bringe  

 billedet, fordi det meget præcist viser uheldsstedet, er beskrivende  

 for uheldet, og fordi der er tale om et dramatisk uheld med relativ lykkelig  

 udgang.
 Billedet adskiller sig efter avisens mening ikke fra den  

 acceptable norm for denne type billeder.
 Følgende nævnsmedlemmer har deltaget i sagens  

 behandling: Per Sørensen, Aage Lundgaard, Tage Clausen og Preben  

 Sørensen.
 Pressenævnet udtaler:
 Ved optagelse og anvendelse af billeder fra  

 ulykkessituationer, hvor en person tydeligt kan genkendes, skal der udvises  

 den fornødne hensynsfuldhed og takt.
 To medlemmer af Pressenævnet - Per Sørensen  

 (formand) og Aage Lundgaard - finder, at grænsen for den  

 fornødne hensynsfuldhed og takt ikke er overskredet i det konkrete  

 tilfælde.
To medlemmer - Tage Clausen og Preben Sørensen -  

 finder, at grænsen for den fornødne hensynsfuldhed og takt  

er overskredet.
Disse medlemmer lægger vægt på, at  

 det var unødvendigt at vise et billede, hvor en af de tilskadekomne  

 kunne genkendes.
 Da der er stemmelighed, er formandens stemme  

 afgørende, jf. medieansvarslovens § 48.
 Pressenævnet finder derfor ikke grundlag for kritik  

 af bladet.
 Afsagt torsdag den 19. juni 1997.
