Definitioner 1.1 En oppustelig opstigningsvest er et opdriftsmiddel med mindst 1  

 kammer, der i oppustet stand giver en opdrift, der er tilstrækkelig til - at bringe en dykker op til vandoverfladen fra 50 meters dybde uden at  

 denne foretager svømmebevægelse, og - konstrueret så en bevidstløs dykker i vandoverfladen lejres med  

 åndedrætsorganerne klart fri af vandoverfladen.
 I det efterfølgende betegnes en sådan vest:
 Opstigningsvest.
 1.2 Åndedrætsorganerne anses for at være klart fri af vandoverfladen, hvis  

 de(n) del(e), der er nærmest, er mindst 12 cm over vandoverfladen.
 Konstruktion mv.
 2.1. Opdriftskammeret skal have et sådan volumen, at det giver en opdrift,  

 der kan bære minimum 13,8 kg bly, nedsænket i ferskvand.
 2.2 Til oppustning af opstigningsvesten skal anvendes en trykluftflaske  

 med et rumindhold på mindst 0,4 l og beregnet for et arbejdstryk på 300 bar.  

 Opstigningsvestens opdrift skal tilvejebringes ved ren atmosfærisk luft fra  

 en egen trykluftflaske.
 Med hensyn til konstruktion, trykprøvninger - herunder periodiske  

 trykprøvninger - mærkning, farve, mv. skal trykluftflasken være godkendt af  

 Arbejdstilsynet.
 2.3 Trykluftflaskens ventil må ikke være selvlukkende.
 2.4 Forbindelsen mellem trykluftflasken og opdriftskammeret skal være  

 forsynet med kontraventil.
2.5 Opstigningsvesten skal være forsynet med en eller flere  

 overtryksventiler, hensigtsmæssigt anbragt.
Ved flere skal disse være af  

 samme type.
Mindst den ene af overtryksventilerne skal også kunne betjenes  

 manuelt.
2.6 Vesten skal kunne tåle et overtryk, som er det dobbelte af det, som  

 maksimalt vil opstå ved en opstigningshastighed på 2 m/sek.
Dette simuleres  

 ved at indblæse et luftmængde på V/5 liter/sek, hvor V er vestens volumen i  

 opblæst tilstand.
2.7 Vesten skal mindst kunne modstå et indre overtryk, der er 3 gange  

 overtryksventilernes åbningstryk.
Dette testes med vesten ophængt lige under  

 vandoverfladen.
 2.8 Overtryksventilerne skal være således konstrueret, at luften i vesten  

 ikke undslipper ved svømning i overfladen i søgang.
 2.9 Vesten skal være forsynet med dræningsmulighed.
2.10 opstigningsvesten skal endvidere kunne blæses op med munden ved hjælp  

 af en slange forsynet med mundstykke.
Slangen skal være forsynet med en  

 fjederbelastet reguleringsventil til manuel betjening.
 Slange og reguleringsventil skal være umiddelbart tilgængelig.
 Mundstykket skal være af en sådan konstruktion, at dette kan fastholdes  

 med tænderne.
Mundstykket og slangen skal være en selvstændig enhed.
Reguleringsventilen  

 skal være en kontraventil, således at dykkeren får luft fra vesten, ved  

 indånding, uden at reguleringsventilen betjenes manuelt.
 Reguleringsventilen må ikke have mulighed for feedertilslutning.
 »Dumpingventiler« eller andet må ikke indgå heri.
2.11 Alle betjeningsgreb skal være således anbragte, at de ikke kan  

 aktiveres utilsigtet, at - de nemt kan nås og betjenes af dykkeren, også når denne er iført  

 handsker (6 mm neopren handsker).
 - de er tilstrækkeligt beskyttet mod beskadigelse.
 2.12 I oppustet tilstand må opstigningsvesten ikke hindre dykkeren i at  

 udføre svømmetag eller hindre hovedets bevægelser fremover og til siderne.
 2.13 Opstigningsvesten skal kunne fastspændes forsvarligt til dykkeren med  

 et stroparrangement med 3-punktsbefæstigelse og skridtstrop.
 2.14 Stroparrangementet må ikke på nogen måde kunne hindre på- eller  

 aftagning af afvejningslodder, og skal mindst have en brudstyrke på 1 kN.
 2.15 Opstigningsvesten skal være forsynet med 3 stk. godkendt  

 refleksmateriale a 5 x 10 cm, anbragt så højt som muligt i fyldestillingen.  

 Disse skal være forsvarligt fastgjort på vesten.
 2.16 Opstigningsvesten skal være forsynet med en fløjte, der er  

 forsvarligt fastgjort til vesten.
 Fløjten må ikke påvirkes skadeligt af vand eller fugt.
Mærkning 3. Opstigningsvesten skal med varig og tydelig skrift  

 være mærket med:
fabrikat navn/type, hvorunder den forhandles fabrikationsnummer.
Materiale 4.1 Alle prøvninger af materialer skal udføres med materialerne, sådan som  

 de indgår i den færdige opstigningsvest.
4.2 Materialerne må ikke angribes af olie eller olieprodukter.
Dette  

 prøves efter metoden angivet i Søfartsstyrelsens »Vejledning for  

 afprøvning af redningsudstyr«, pkt. 1.4, på en opstigningsvest, der har  

 gennemgået prøvningen for temperaturbestandighed og på en opstigningsvest,  

 som den leveres af fabrikanten.
Materialerne må efter prøvningen ike vise  

 tegn på beskadigelse, såsom krympning, krakelering, opsvulmning, opløsning  

 eller ændring af mekaniske egenskaber.
4.2.1 Opstigningsvesten skal efter at have været udsat for temperaturer  

 mellem -30 grader C og 65 grader C kunne bibeholde alle funktioner.
Dette  

 prøves efter metoden angivet i Søfartsstyrelsens »Vejledning for  

 afprøvning af redningsudstyr«, pkt 1.2.
 Materialerne må efter prøvningen ikke vise tegn på ydre eller indre  

 ændringer i struktur eller mekaniske egenskaber.
 4.2.2 Opdriftskammeret skal kunne foldes ved -30 grader C uden at det  

 beskadiges.
 Dette prøves efter den under pkt. 4.2.1 anførte prøve for  

 temperaturbestandigheden.
Stroparrangement og sammenføjninger 4.3 Materialerne skal mindst have brudstyrke på 1kN.
Dette prøves efter  

 metoden angivet i BS 2576: 1986.
Opdriftskammer, eventuelt betræk, stroparrangement og  

 sammenføjninger 4.4.1 Materialerne skal være rådbestandige.
For materialer af naturfibre  

 skal dette prøves efter metoden angivet i US Federal Specification CCC-T-191  

 b, Mixed Culture Method 5760, May 1951.
 4.4.2 Efter prøvningen skal materialets brudstyrke være mindst 0,8 kN/50  

 mm2. Brudstyrken bestemmes efter metoden angivet i BS 2576: 1986.
 4.4.3 Materialerne skal være modstandsdygtige over for lys (UV  

 bestråling):
 Dette prøves ved, at materialerne belyses i 72 timer med en Xenon-lampe.  

 Efter belysningen skal materialernes brudstyrke være mindst 0,8 kN/50 mm2.
 Brudstyrken bestemmes efter metoden angivet i BS 2576: 1986.
4.4.4 Materialerne skal være saltvandsbestandige.
Dette prøves ved, at de  

 holdes nedsænket i en opløsning bestående af 5% NaC1 opløst i destilleret  

 vand ved 20 grader C.
Efter 15 døgns nedsænkning må materialerne ikke vise  

 tegn på ændringer i struktur eller mekaniske egenskaber, herunder brudstyrke.
4.4.5 Der må ikke anvendes letantændelige materialer.
Dette prøves efter  

 metoden angivet i Søfartsstyrelsens »Vejledning for afprøvning af  

 redningsudstyr«, pkt. 1.5.
Opstigningsvesten 4.5.1 Farven skal være stærkt iøjnefaldende.
 4.5.2 Materialerne skal kunne modstå et punkteringstryk på mindst 20N.
 Dette prøves efter metoden angivet i SIS 88.22.21, pkt. 5.1.
 4.5.3 Materialernes brudstyrke skal være mindst 1 kN/50 mm2 (skud og  

 kæde). Dette prøves efter metoden angivet i BS 2576: 1986.
Metaldele 4.6. Materialerne skal være korrosionsbestandige.
Dette prøves ved at  

 udsætte delene for saltvandståge test (5% Sodium Chloride Solution) ved en  

 temperatur på 35 grader C + 3 grader C i 160 timer.
Herefter må der ikke være  

 tegn på korrosion.
Andre prøvningsmetoder 5.1 Andre anerkendte prøvningsmetoder for materialer end de foran anførte  

 kan godtages, dersom det over for Søfartsstyrelsen godtgøres, at de  

 registrerer de tilsvarende kvalitative materialeegenskaber, og at  

 prøvningsresultaterne svarer til de stillede krav.
Prøvning af opstigningsvestens bestanddele samlet 6. Opstigningsvesten skal kunne flyde i vand  

 (ferskvand) i min. 24 timer belastet med 13,8 kg bly, nedsænket i vandet.  

 Dette prøves for opstigningsvesten som leveres af fabrikanten, og efter at  

 materialerne har gennemgået prøvningerne for temperaturbestandighed og  

 bestandighed over for olie og olieprodukter, jf. punkterne 4.2.3 og 4.2.
Praktiske prøvninger 7.1 Opstigningsvesten anbringes på 50 meters vanddybde, fastgjort til 9,5  

 kg bly og oppustningsanordningen aktiveres.
Umiddelbart derefter skal  

 opstigningsvesten og blylod påbegynde opstigning til vandoverfladen.
 7.2 Opretningsprøven skal foretages i henhold til Søfartsstyrelsens  

 »Vejledning for afprøvning af redningsudstyr«, pkt. 2.9.4. Det  

 målte »fribord« skal være mindst 12 cm.
 Hvert af punkterne 7.2 og 7.3 udføres af mindst 3 personer, der med hensyn  

 til legemsvægt repræsenterer skalaens øverste, mellemste og laveste trin.
 7.3 Dykkerne skal under prøverne være neutralt afvejet og foretage  

 prøverne efter Søfartsstyrelsens anvisninger.
Instruktions- og vedligeholdelsesvejledning 8.1 Med hver opstigningsvest skal følge en på dansk udarbejdet  

 instruktions- og vedligeholdelsesvejledning, der min. skal indeholde  

 oplysninger om:
- afprøvning af opstigningsvesten før dykning påbegyndes - anvisning på fyldning af trykluftsflaske, - herunder periodisk trykprøvning - de af fabrikanten foreskrevne vaske- og rensemidler - vedligeholdelse - opbevaring - alle øvrige oplysninger, der er nødvendige for sikker brug af  

 opstigningsvesten.
 8.2 Instruktions- og vedligeholdelsesvejledningen skal endvidere indeholde  

 oplysninger om den opdrift, som opstigningsvesten er i besiddelse af på  

 henholdsvis 10, 20, 30, 40 og 50 meters vanddybde, når der for  

 trykluftflasken regnes med en fyldningsfaktor på 0,9 og der ikke regnes med  

 nogen korrektion for temperatur.
Forbehold for godkendelse 9. Uanset, at en opstigningsvest eller de materialer,  

 der indgår i dens konstruktion, kan opfylde foranstående krav, kan  

 Søfartsstyrelsen nægte at godkende den, dersom den, efter Søfartsstyrelsens  

 opfattelse, anses for uegnet til sit formål.
Kontrol med produktionen 10. Søfartsstyrelsen eller den styrelsen bemyndiger  

 dertil, kan til enhver tid lade foretage kontrol med produktionen, herunder  

 kontrolprøvninger af opstigningsveste og de materialer, der indgår i  

 konstruktionen.
Typegodkendelse 11. Vedrørende proceduren i forbindelse med en  

 typegodkendelse, omkostningerne herved og betingelserne for opretholdelsen af  

 en evt. typegodkendelse, henvises til §§ 9-11, Afsnit II, i  

 Industriministeriets bekendtgørelse nr. 29 af 15. januar 1988 om  

 dykkermateriel.
Ophævelse 12. Det i Skibstilsynets Meddelelser nr. 360 af 22.  

 december 1981 og nr. 365 af 2. juni 1982 indeholdte om konstruktion og  

 prøvning af oppustelige opstigningsveste til brug i forbindelse med dykning  

 ophæves.
