Nr LSF 208 Forslag til Lov om ændring af lov om gymnasiet m.v. og af lov om kursus  

 til højere forberedelseseksamen og om studieforberedende  

 enkeltfagsundervisning for voksne m.v. (Tilskuds- og bidragsbestemmelser  

 m.v.) Fremsat af undervisnings- og forskningsministeren (Bertel Haarder) den 23. januar 1992 Vedtaget ved tredjebehandling den 7. maj 1992 Lov nr. 353 af 14/05/1992 § 1 I lov nr. 431 af 13. juni 1990 om gymnasiet m.v. foretages følgende  

 ændringer:
 1. § 7, stk. 2, affattes således:
»Stk. 2. Private gymnasieskoler skal være selvejende  

 institutioner, hvis vedtægter godkendes af undervisnings- og  

 forskningsministeren efter nærmere fastsatte regler, jf. dog § 31. Private  

 gymnasieskoler skal udgøre en geografisk og bygningsmæssig enhed.  

 Undervisnings- og forskningsministeren kan i øvrigt fastsætte regler for  

 godkendelsen, herunder om anmeldelsesfrister og anmeldelsesdepositum.« 2. § 10, stk. 1, 2. pkt., affattes således:
»De bestyrelsesmedlemmer, der ikke er repræsentanter for personale og  

 elever, skal udgøre et flertal i bestyrelsen.« 3. I § 16, stk. 2, indsættes efter  

 »efteruddannelse«: », til uddannelse af studievejledere«.
 4. § 18 ophæves.
 5. Efter § 18 indsættes:
» Driftstilskud § 18 a.
Staten yder et generelt driftstilskud til private  

 gymnasieskoler ud fra antal årselever ved skolerne.
Stk. 2. Antal årselever beregnes som 7/12 af antal elever opgjort  

 5. september året før finansåret sammenlagt med 5/12 af antal elever pr. 5.  

 september i finansåret.
Antal årselever ved kostafdelinger beregnes på samme  

 måde, jf. § 18 d.
 Stk. 3. Det gennemsnitlige tilskud pr. årselev fastsættes på de  

 årlige finanslove som en procentdel af den senest regnskabsopgjorte  

 amtskommunale udgift pr. fuldtidselev i gymnasiet, på studenterkurser og på  

 2-årige forløb til højere forberedelseseksamen pris- og lønreguleret frem til  

 det pågældende finansår.
§ 18 b.
Den samlede driftstilskudsbevilling udgøres af  

 driftstilskudsbevillingen efter § 18 a og driftstilskudsbevillingen til  

 private hf-kurser, jf. § 30 a i lov om højere forberedelseseksamen og om  

 studieforberedende enkeltfagsundervisning for voksne m.v.
Af den samlede  

 driftstilskudsbevilling fastsættes på de årlige finanslove et særligt tilskud  

 til vikarudgifter og sygeundervisning, som fordeles mellem de private  

 gymnasieskoler og hf-kurser af en vikarkasse, hvis vedtægter godkendes af  

 undervisnings- og forskningsministeren.
Stk. 2. Driftstilskudsbevillingen med fradrag af bevillingen til  

 vikarkassen, jf. stk. 1, opdeles i en skoletilskudspulje og en  

 taxametertilskudspulje.
På de årlige finanslove fastsættes, hvor stor en del  

 af driftstilskudsbevillingen der afsættes til skoletilskudspuljen og til  

 taxametertilskudspuljen.
Stk. 3. Skoletilskudspuljen fordeles med samme beløb til hver af  

 de private gymnasieskoler, studenterkurser og hf-kurser.  

 Taxametertilskudspuljen fordeles til de enkelte skoler og kurser ud fra  

 antallet af årselever, jf. § 18 a, og med hensyntagen til uddannelsens art og  

 lærernes løntrinsfordeling ved skolen.
Undervisnings- og forskningsministeren  

 fastsætter nærmere regler om fordelingen, herunder på hvilken måde elever ved  

 uddannelser efter § 21, stk. 2, skal medregnes.
 Stk. 4. Ved ændring i antallet af årselever, der følger af, at  

 antallet af elever pr. 5. september i finansåret afviger fra antallet 5.  

 september året før finansåret, reguleres tilskuddet til den enkelte skole ud  

 fra det gennemsnitlige tilskud pr. årselev, der er fastsat på finansloven,  

 jf. § 18 a, stk. 3, og afvigelsen i antallet af årselever.
 Stk. 5. I det finansår, hvor en skole oprettes, opgøres antal  

 årselever forholdsmæssigt, jf. § 18 a, stk. 2, og der tildeles skolen et  

 driftstilskud pr. årselev, som svarer til det gennemsnitlige driftstilskud,  

 der er fastsat på finansloven, jf. § 18 a, stk. 3.
Bygningstilskud § 18 c.
Staten yder bygningstilskud til private gymnasieskoler ud  

 fra antal elever pr. 5. september året før finansåret.
Det gennemsnitlige  

 bygningstilskud pr. elev fastsættes på de årlige finanslove.
 Stk. 2. Af bygningstilskudsbevillingen, jf. stk. 1, ydes forlods  

 til skolerne et afviklingstilskud til udgifter til renter af lån i skolernes  

 bygninger, husleje, skatter og afgifter samt til særlige  

 vedligeholdelsesudgifter, der er godkendt som refusionsberettigede af  

 undervisnings- og forskningsministeren inden en af ministeren fastsat frist.
 Stk. 3. Undervisnings- og forskningsministeren fastsætter nærmere  

 regler om fastlæggelsen af afviklingstilskud og deres løbetid samt om  

 fordelingen af bygningstilskud i øvrigt til skolerne.
Tilskud til kostafdelinger § 18 d.
Staten yder tilskud til kostafdelinger ved private  

 gymnasieskoler ud fra antal årskostelever og et tilskud pr. årskostelev.  

 Tilskuddet pr. årskostelev fastsættes på de årlige finanslove, jf. § 18 a,  

 stk. 2, om beregningen af antal årselever.
Specielle tilskud § 18 e.
Staten yder tilskud til private gymnasieskoler til  

 dækning af ekstraudgifter til lærertimer, hjælpemidler og befordring for  

 elever med svære handicap, som er godkendt af Undervisnings- og  

 Forskningsministeriet.
Tilskuddet fastsættes på finansloven og reguleres ud  

 fra antallet af elever, der ydes tilskud til, og det faktiske tilskud pr.  

 elev.
§ 18 f.
Staten yder tilskud til nedbringelse af betaling for  

 undervisningen m.v. og til nedbringelse af betaling for ophold på en privat  

 kostafdeling inden for bevillinger, der fastsættes på de årlige finanslove.  

 Tilskuddet til nedbringelse af betaling for undervisningen m.v. administreres  

 af en særlig kasse, hvis vedtægter godkendes af undervisnings- og  

 forskningsministeren.
 Stk. 2. Tilskuddet til nedbringelse af betaling for ophold på en  

 kostafdeling ydes med et beløb pr. årselev under 18 år den 5. september året  

 før finansåret henholdsvis den 5. september i finansåret, jf. § 18 a, stk. 2.  

 Skolen træffer selv afgørelse om, hvorledes tilskuddet fordeles til  

 nedsættelse af betalingen for ophold for elever under 18 år.
§ 18 g.
Staten yder tilskud til enkeltfagsundervisning på særskilt  

 oprettede hold ved private gymnasieskoler.
Tilskuddet ydes med en procentdel  

 af det gennemsnitlige tilskud pr. årselev, jf. § 18 a, stk. 3, efter nærmere  

 af undervisnings- og forskningsministeren fastsatte regler.
 Tilskudsbetingelser m.m.
§ 18 h.
Tilskuddene til private gymnasier i henhold til denne lov  

 skal anvendes til skole- og undervisningsvirksomhed.
Herudover disponerer  

 skolerne frit ved anvendelsen af følgende tilskud under et, idet formålene  

 med de pågældende tilskud forudsættes opfyldt:
 1) Driftstilskud i henhold til § 18 a.
 2) Bygningstilskud i henhold til § 18 c.
 3) Tilskud til kostafdelinger i henhold til § 18 d.
 4) Tilskud til elever med svære handicap i henhold til § 18 e.
 5) Tilskud til enkeltfagsundervisning i henhold til § 18 g.
 Stk. 2. Skolerne kan opspare tilskud til anvendelse i følgende  

 finansår og optage lån til skole- og undervisningsvirksomhed.
 Stk. 3. Skolens bestyrelse er ansvarlig for skolens økonomiske  

 drift over for undervisnings- og forskningsministeren.
§ 18 i.
Tilskud til private gymnasieskoler i henhold til denne lov  

 kan kun ydes til skoler, som opfylder følgende betingelser:
 1) Skolen skal have haft mindst 12 elever pr. klasse, beregnet enten som  

 et gennemsnit af elevtallet den 5. september året før finansåret og det  

 forudgående år eller som elevtallet den 5. september året før finansåret.
 2) Skolens rektor og lærere skal være aflønnet efter de for offentlige  

 gymnasieskoler gældende regler.
 3) Skolens rektor og lærere skal være medlemmer af vedkommende  

 pensionskasse eller over for undervisnings- og forskningsministeren godtgøre,  

 at der på anden måde er sikret dem en passende pension.
§ 18 k.
Den private gymnasieskole skal have andre indtægter end  

 statstilskuddene.
Undervisnings- og forskningsministeren kan fastsætte  

 nærmere regler herom.
§ 18 l.
Tilskud efter denne lov udbetales endeligt inden for det  

 enkelte finansår.
Undervisnings- og forskningsministeren kan fastsætte regler  

 om udbetaling af forskud i løbet af finansåret, indtil grundlaget for  

 tilskudsberegningen er opgjort.
 Stk. 2. Undervisnings- og forskningsministeren kan for skoler, som  

 ikke følger bestemmelserne i denne lov eller de regler, som ministeren har  

 fastsat, tilbageholde tilskud eller lade tilskud bortfalde, eventuelt kræve  

 tilskud tilbagebetalt, hvis grundlaget for tilskudsberegningen har været  

 fejlagtigt.
 Stk. 3. Tilskud, der bortfalder eller tilbagebetales i medfør af  

 stk. 2, tilfalder staten.
 Stk. 4. For meget udbetalt tilskud kan modregnes i kommende  

 tilskudsudbetalinger.
Tilskud til kombinerede skoler § 18 m.
Undervisnings- og forskningsministeren kan fastsætte  

 særlige regler om tilskud til institutioner, som består af både en privat  

 gymnasieskole og et privat hf-kursus, en privat kostafdeling, en privat  

 efterskole eller en fri grundskole.
Regnskab og revision § 18 n.
De private gymnasieskolers regnskabsår er kalenderåret.  

 Regnskaberne opstilles og revideres efter regler, der fastsættes af  

 undervisnings- og forskningsministeren.
Regnskaberne skal revideres af en  

 statsautoriseret revisor eller en registreret revisor.
Stk. 2. Den i § 18 b, stk. 1, nævnte vikarkasse og den i § 18 f,  

 stk. 1, nævnte særlige kasse fører regnskaber for tilskudsbevillingerne efter  

 § 18 b, stk. 1, og § 18 f, stk. 1. Regnskabsåret er kalenderåret.  

 Undervisnings- og forskningsministeren kan fastsætte regler om opstilling og  

 revision af regnskaberne.
Regnskaberne skal revideres af en statsautoriseret  

 revisor eller en registreret revisor.
 Amtskommunale bidrag m.v.
§ 18 o.
En elev anses for hjemmehørende i den kommune, hvor  

 eleven er tilmeldt folkeregistret den 5. september året før  

 bidragsopkrævningen (bopælskommunen), og i den amtskommune  

 (hjemamtskommunen), hvor elevens bopælskommune ligger.
§ 18 p.
Til almindelig undervisning betaler hjemamtskommunen  

 bidrag til staten for hver elev, der er optaget på en privat gymnasieskole  

 eller på Sorø Akademis Skole.
 Stk. 2. Amtskommunens bidrag udgør statens gennemsnitlige  

 driftstilskud pr. årselev, jf. § 18 a, stk. 3, og § 18 g, og statens  

 gennemsnitlige bygningstilskud pr. elev, jf. § 18 c.
 Stk. 3. Til almindelig undervisning betaler bopælskommunen bidrag  

 til staten for hver elev, der er optaget i 1.-10. klasse på Sorø Akademis  

 Skole, efter bestemmelserne i lov om friskoler og private grundskoler.
 Stk. 4. Undervisnings- og forskningsministeren kan fastsætte  

 nærmere regler om fremgangsmåden ved opkrævningen af bidrag.
§ 18 q.
Til undervisning m.v. af elever med svære handicap, som er  

 optaget på en privat gymnasieskole eller på Sorø Akademis Skole, betaler  

 elevens hjemamtskommune bidrag til staten, som svarer til statens  

 gennemsnitlige budgetterede tilskud pr. elev for ekstraudgifter til  

 lærertimer og hjælpemidler, jf. § 18 e.
Undervisnings- og  

 forskningsministeren fastsætter nærmere regler om beregningen og  

 fremgangsmåden ved opkrævningen af bidraget.
§ 18 r.
Amtskommunen betaler undervisningsafgiften for elever, som  

 er henvist til private gymnasieskoler.
 Stk. 2. Såfremt Sorø Akademis Skole drives som privat  

 gymnasieskole, betragtes elever, der efter eget ønske optages på skolen, som  

 henvist, jf. stk. 1.
 Stk. 3. Den amtskommunale betaling efter stk. 2 kan højst udgøre  

 forskellen mellem den gennemsnitlige amtskommunale udgift pr. fuldtidselev i  

 gymnasiet, på studenterkursus og på 2-årige forløb til højere  

 forberedelseseksamen og det gennemsnitlige tilskud pr. årselev, jf. § 18 a,  

 stk. 3.
§ 18 s.
Amtskommunernes og kommunernes bidrag til staten kan  

 modregnes i statstilskuddet til amtskommunerne og kommunerne.
§ 18 t.
Skolerne skal hvert år sende elevernes hjemamtskommuner en  

 fortegnelse over alle elever fra amtskommunen, som pr. 5. september er  

 tilmeldt skolen, og som skal indgå i tilskudsberegningen efter §§ 18 a-18 g  

 og bidragsopkrævningen efter §§ 18 o-18 q.
Fortegnelsen skal indeholde  

 oplysninger om elevernes personnumre.
 Stk. 2. Hjemamtskommunen returnerer en attesteret fortegnelse  

 efter stk. 1 til skolen over elever, som pr. 5. september er hjemmehørende i  

 amtskommunen, og som ikke er tilmeldt en anden gymnasieskole eller et andet  

 kursus.
Stk. 3. Undervisnings- og forskningsministeren indkalder  

 oplysninger fra skolerne til brug for fastlæggelsen af tilskud, der  

 attesteres af skolens revisor, og kan pålægge skolerne, jf. § 15, og de i §§  

 18 b og 18 f nævnte kasser at indsende statistiske oplysninger og oplysninger  

 vedrørende økonomiske forhold, herunder regnskaber.« 6. § 19, stk. 2, affattes således:
»Stk. 2. Amtskommunerne betaler bidrag til staten for de i  

 stk. 1 nævnte elever efter bestemmelserne i § 18 p.« 7. § 27 affattes således:
 » § 27. Ud over de i §§ 18 a-18 g og 18 r nævnte tilskud kan  

 der på de årlige finanslove bevilges et særligt tilskud til driften af Sorø  

 Akademis Skole.
Stk. 2. Så længe Sorø Akademis Skole drives af staten, udøver  

 undervisnings- og forskningsministeren de beføjelser, der i denne lov er  

 tillagt amtsrådet.« 8. Efter § 27 indsættes i kapitel 5:
»  § 27 a.
Statstjenestemænd ansat ved Sorø Akademis Skole ved  

 overgang til en selvejende institution kan vælge at opretholde  

 ansættelsesforholdet som statstjenestemand.
Skolen afholder lønudgifterne,  

 herunder eventuelt udgifterne til ventepenge, rådighedsløn og efterindtægt af  

 løn.
Pensionsudgifter afholdes af staten.
 Stk. 2. Ved overgang til selvejende institution kan udstyr og  

 inventar m.v., der er finansieret af bevillingerne fra Undervisnings- og  

 Forskningsministeriet, overgå vederlagsfrit til den selvejende institution.
 § 27 b . Undervisnings- og forskningsministeren kan fastsætte  

 regler om betaling amtskommunerne imellem i de tilfælde, hvor en elev optages  

 på en gymnasieskole i en anden amtskommune end hjemamtskommunen.
Stk. 2. På grundlag af elevtalsoplysninger pr. 5. september kan  

 Københavns og Frederiksberg Kommuner opkræve betaling for kursister ved  

 kommunens studenterkursus fra hjemamtskommunen.
Betalingen svarer til den  

 gennemsnitlige årlige udgift pr. kursist til driften af det pågældende  

 kursus.« 9. § 29, stk. 2, ophæves.
 Stk. 3 og 4 bliver herefter stk. 2 og 3.
§ 2 I lov nr. 433 af 13. juni 1990 om kursus til højere forberedelseseksamen  

 og om studieforberedende enkeltfagsundervisning for voksne m.v. foretages  

 følgende ændringer:
 1. § 18, stk. 2, affattes således:
»Stk. 2. Private kurser skal være selvejende institutioner,  

 hvis vedtægter godkendes af undervisnings- og forskningsministeren efter  

 nærmere fastsatte regler.
Private kurser skal udgøre en geografisk og  

 bygningsmæssig enhed.
Undervisnings- og forskningsministeren kan i øvrigt  

 fastsætte regler for godkendelsen, herunder om anmeldelsesfrister og  

 anmeldelsesdepositum.« 2. I § 27, stk. 2, indsættes efter  

 »efteruddannelse«: », til uddannelse af studievejledere«.
 3. I § 29 ophæves stk. 5, og i stedet indsættes:
»Stk. 5. Undervisnings- og forskningsministeren kan fastsætte  

 regler om, at deltagere i studieforberedende enkeltfagsundervisning for  

 voksne skal betale et gebyr pr. fag.
Gebyrets størrelse fastsættes af  

 ministeren, som også fastsætter nærmere regler om gebyrordningen, herunder om  

 administrationen af den.
 Stk. 6. Undervisnings- og forskningsministeren kan fastsætte  

 regler om, at studerende, som indstiller sig til prøve uden at være tilmeldt  

 undervisningen (selvstuderende), skal betale et gebyr.
 Stk. 7. Indbetaling af gebyr efter stk. 5 og 6 er en betingelse  

 for at kunne deltage i undervisning og eksaminer.
Stk. 8. Reglerne i stk. 5-7 finder ikke anvendelse, hvor der i  

 anden lovgivning er fastsat bestemmelser om gebyr eller betaling for  

 undervisningen.« 4. § 30 ophæves.
 5. Efter § 30 indsættes i kapitel 5:
» Driftstilskud § 30 a.
Staten yder et generelt driftstilskud til private kurser  

 ud fra antal årskursister ved kurserne.
Stk. 2. Antal årskursister beregnes som 7/12 af antal kursister  

 opgjort 5. september året før finansåret sammenlagt med 5/12 af antal  

 kursister pr. 5. september i finansåret.
Antal årskursister ved  

 kostafdelinger beregnes på samme måde, jf. § 30 d.
 Stk. 3. Det gennemsnitlige tilskud pr. årskursist fastsættes på de  

 årlige finanslove som en procentdel af den senest regnskabsopgjorte  

 amtskommunale udgift pr. elev i gymnasiet, på studenterkursus og på 2-årige  

 forløb til højere forberedelseseksamen pris- og lønreguleret frem til det  

 pågældende finansår.
§ 30 b.
Den samlede driftstilskudsbevilling udgøres af  

 driftstilskudsbevillingen efter § 30 a og driftstilskudsbevillingen til  

 private gymnasieskoler, jf. § 18 a i lov om gymnasiet m.v.
Af den samlede  

 driftstilskudsbevilling fastsættes på de årlige finanslove et særligt tilskud  

 til vikarudgifter og sygeundervisning, som fordeles mellem de private skoler  

 og kurser af en vikarkasse, hvis vedtægter godkendes at undervisnings- og  

 forskningsministeren.
Stk. 2. Driftstilskudsbevillingen med fradrag af bevillingen til  

 vikarkassen, jf. stk. 1, opdeles i en skoletilskudspulje og en  

 taxametertilskudspulje.
På de årlige finanslove fastsættes, hvor stor en del  

 af driftstilskudsbevillingen der afsættes til skoletilskudspuljen og til  

 taxametertilskudspuljen.
 Stk. 3. Skoletilskudspuljen fordeles med samme beløb til hver af  

 de private gymnasieskoler, studenterkurser og hf-kurser.  

 Taxametertilskudspuljen fordeles til de enkelte skoler og kurser ud fra  

 antallet af årselever, henholdsvis årskursister, jf. § 30 a, og med  

 hensyntagen til uddannelsens art og lærernes løntrinsfordeling ved skolen.  

 Undervisnings- og forskningsministeren fastsætter nærmere regler om  

 fordelingen.
 Stk. 4. Ved ændring i antallet af årskursister, der følger af, at  

 antallet af kursister pr. 5. september i finansåret afviger fra antallet 5.  

 september året før finansåret, reguleres tilskuddet til det enkelte kursus ud  

 fra det gennemsnitlige tilskud pr. årskursist, der er fastsat på finansloven,  

 jf. § 30 a, stk. 3, og afvigelsen i antallet af årskursister.
 Stk. 5. I det finansår, hvor et kursus oprettes, opgøres antal  

 årskursister forholdsmæssigt, jf. § 30 a, stk. 2, og der tildeles kursuset et  

 driftstilskud pr. årskursist, som svarer til det gennemsnitlige  

 driftstilskud, der er fastsat på finansloven, jf. § 30 a, stk. 3.
Bygningstilskud § 30 c.
Staten yder bygningstilskud til private kurser ud fra  

 antal kursister pr. 5. september året før finansåret.
Det gennemsnitlige  

 bygningstilskud pr. kursist fastsættes på de årlige finanslove.
 Stk. 2. Af bygningstilskudsbevillingen, jf. stk. 1, ydes forlods  

 til kurserne et afviklingstilskud til udgifter til renter af lån i skolernes  

 bygninger, husleje, skatter og afgifter samt til særlige  

 vedligeholdelsesudgifter, der er godkendt som refusionsberettigede af  

 undervisnings- og forskningsministeren inden en af ministeren fastsat frist.
 Stk. 3. Undervisnings- og Forskningsministeren fastsætter nærmere  

 regler om fastlæggelsen af afviklingstilskud og deres løbetid samt om  

 fordelingen af bygningstilskud i øvrigt til kurserne.
Tilskud til kostafdelinger § 30 d.
Staten yder tilskud til kostafdelinger ved private kurser  

 ud fra antal årskostkursister og et tilskud pr. årskostkursist.
Tilskuddet  

 pr. årskostkursist fastsættes på de årlige finanslove, jf. § 30 a, stk. 2, om  

 beregningen af antal årskursister.
Specielle tilskud § 30 e.
Staten yder tilskud til private kurser til dækning af  

 ekstraudgifter til lærertimer, hjælpemidler og befordring af elever med svære  

 handicap, som er godkendt af Undervisnings- og Forskningsministeriet.  

 Tilskuddet fastsættes på finansloven og reguleres ud fra antallet af  

 kursister, der ydes tilskud til, og det faktiske tilskud pr. kursist.
§ 30 f.
Staten yder tilskud til nedbringelse af betaling for  

 undervisningen m.v. og til nedbringelse af betaling for ophold på en privat  

 kostafdeling inden for bevillinger, der fastsættes på de årlige finanslove.  

 Tilskuddet til nedbringelse af betaling for undervisningen administreres af  

 en særlig kasse, hvis vedtægter godkendes af undervisnings- og  

 forskningsministeren.
 Stk. 2. Tilskuddet til nedbringelse af betaling for ophold på en  

 kostafdeling ydes med et beløb pr. årskursist under 18 år den 5. september  

 året før finansåret henholdsvis den 5. september i finansåret, jf. § 30 a,  

 stk. 2. Kursuset træffer selv afgørelse om, hvorledes tilskuddet fordeles til  

 nedsættelse af betalingen for ophold for de under 18-årige kursister.
§ 30 g.
Staten yder tilskud til enkeltfagsundervisning på særskilt  

 oprettede hold ved private kurser, som også tilbyder et fuldt toårigt forløb.  

 Tilskuddet ydes med en procentdel af det gennemsnitlige tilskud pr.  

 årskursist, jf § 30 a, stk. 3, efter nærmere af undervisnings- og  

 forskningsministeren fastsatte regler.
Seminariernes hf-kurser § 30 h.
Staten afholder udgifterne ved driften af hf-kurser  

 tilknyttet statsseminarier.
 Stk. 2. Udgiften ved driften af hf-kurserne tilknyttet private  

 seminarier afholdes efter bestemmelsen i stk. 1.
 Tilskudsbetingelser m.m.
§ 30 i.
Tilskuddene til private kurser i henhold til denne lov  

 skal anvendes til skole- og undervisningsvirksomhed.
Herudover disponerer  

 kurserne frit ved anvendelsen af følgende tilskud under eet, idet formålene  

 med de pågældende tilskud forudsættes opfyldt:
 1) Driftstilskud i henhold til § 30 a.
 2) Bygningstilskud i henhold til § 30 c.
 3) Tilskud til kostafdelinger i henhold til § 30 d.
 4) Tilskud til kursister med svære handicap i henhold til § 30 e.
 5) Tilskud til enkeltfagsundervisning i henhold til § 30 g.
 Stk. 2. Kurserne kan opspare tilskud til anvendelse i følgende  

 finansår og optage lån til kursus- og undervisningsvirksomhed.
 Stk. 3. Kursusets bestyrelse er ansvarlig for kursusets økonomiske  

 drift over for undervisnings- og forskningsministeren.
§ 30 k.
Tilskud til private kurser i henhold til denne lov kan kun  

 ydes til kurser, som opfylder følgende betingelser:
 1) Kursuset skal have haft mindst 12 kursister pr. klasse, beregnet enten  

 som et gennemsnit af kursisttallet den 5. september året før finansåret og  

 det forudgående år eller som kursisttallet den 5. september året før  

 finansåret.
 2) Kursusets rektor og lærere skal være aflønnet efter de for offentlige  

 kurser gældende regler.
 3) Kursusets rektor og lærere skal være medlemmer af vedkommende  

 pensionskasse eller over for undervisnings- og forskningsministeren godtgøre,  

 at der på anden måde er sikret dem en passende pension.
§ 30 l.
Det private kursus skal have andre indtægter end  

 statstilskuddene.
Undervisnings- og forskningsministeren kan fastsætte  

 nærmere regler herom.
§ 30 m.
Tilskud efter denne lov udbetales endeligt inden for det  

 enkelte finansår.
Undervisnings- og forskningsministeren kan fastsætte regler  

 om udbetaling af forskud i løbet af finansåret, indtil grundlaget for  

 tilskudsberegningen er opgjort.
 Stk. 2. Undervisnings- og forskningsministeren kan for kurser, som  

 ikke følger bestemmelserne i denne lov eller de regler, som ministeren har  

 fastsat, tilbageholde tilskud eller lade tilskud bortfalde, eventuelt kræve  

 tilskud tilbagebetalt, hvis grundlaget for tilskudsberegningen har været  

 fejlagtigt.
 Stk. 3. Tilskud, der bortfalder eller tilbagebetales i medfør af  

 stk. 2, tilfalder staten.
 Stk. 4. For meget udbetalt tilskud kan modregnes i kommende  

 tilskudsudbetalinger.
Tilskud til kombinerede kurser § 30 n.
Undervisnings- og forskningsministeren kan fastsætte  

 særlige regler om tilskud til institutioner, som består af både et privat  

 kursus og en privat gymnasieskole, en privat kostafdeling, en privat  

 efterskole eller en fri grundskole.
Regnskab og revision § 30 o.
De private kursers regnskabsår er kalenderåret.  

 Regnskaberne opstilles og revideres efter regler, der fastsættes af  

 undervisnings- og forskningsministeren.
Regnskaberne skal revideres af en  

 statsautoriseret revisor eller en registreret revisor.
Stk. 2. Den i § 30 b, stk. 1, nævnte vikarkasse og den i § 30 f,  

 stk. 1, nævnte særlige kasse fører regnskaber for tilskudsbevillingerne efter  

 § 30 b, stk. 1, og § 30 f, stk. 1. Regnskabsåret er kalenderåret.  

 Undervisnings- og forskningsministeren kan fastsætte regler om opstilling og  

 revision af regnskaberne.
Regnskaberne skal revideres af en statsautoriseret  

 revisor eller en registreret revisor.
 Amtskommunale bidrag m.v.
§ 30 p.
En kursist anses for hjemmehørende i den kommune, hvor  

 kursisten er tilmeldt folkeregistret den 5. september året før  

 bidragsopkrævningen (bopælskommunen), og i den amtskommune (hjemamtskommune),  

 hvor kursistens bopælskommune ligger.
§ 30 q.
Til almindelig undervisning betaler hjemamtskommunen  

 bidrag til staten for hver kursist, der er optaget på et privat kursus eller  

 på et af de i § 30 h nævnte kurser.
 Stk. 2. Amtskommunens bidrag udgør statens gennemsnitlige  

 driftstilskud pr. årskursist, jf. § 30 a, stk. 3, og § 30 g, og statens  

 gennemsnitlige bygningstilskud pr. kursist, jf. § 30 c.
 Stk. 3. Undervisnings- og forskningsministeren kan fastsætte  

 nærmere regler om fremgangsmåden ved opkrævningen af bidrag.
§ 30 r.
Til undervisning m.v. af kursister med svære handicap, som  

 er optaget på et privat kursus eller et kursus tilknyttet et statsseminarium,  

 betaler kursistens hjemamtskommune bidrag til staten, som svarer til statens  

 gennemsnitlige budgetterede tilskud pr. kursist for ekstraudgifter til  

 lærertimer og hjælpemidler, jf. § 30 e.
Undervisnings- og  

 forskningsministeren fastsætter nærmere regler om beregningen og  

 fremgangsmåden ved opkrævningen af bidraget.
§ 30 s.
Amtskommunen betaler undervisningsafgiften for kursister,  

 der henvises til private hf-kurser.
 Stk. 2. Kursister, der efter eget ønske optages på Høng Gymnasiums  

 2-årige hf-forløb, betragtes som henvist, jf. stk. 1.
 Stk. 3. Den amtskommunale betaling efter stk. 2 kan højst udgøre  

 forskellen mellem den gennemsnitlige amtskommunale udgift pr. fuldtidselev i  

 gymnasiet, på studenterkursus og på 2-årige forløb til højere  

 forberedelseseksamen og det gennemsnitlige tilskud pr. årskursist, jf. § 30  

 a, stk. 3.
§ 30 t.
Amtskommunernes bidrag til staten kan modregnes i  

 statstilskuddet til amtskommunerne.
§ 30 u.
Kurserne skal hvert år sende kursisternes hjemamtskommuner  

 en fortegnelse over alle kursister fra amtskommunen, som pr. 5. september er  

 tilmeldt kursuset, og som skal indgå i tilskudsberegningen efter §§ 30 a-30 g  

 og bidragsopkrævningen efter §§ 30 p-30 r.
Fortegnelsen skal indeholde  

 oplysninger om kursisternes personnumre.
 Stk. 2. Hjemamtskommunen returnerer en attesteret fortegnelse  

 efter stk. 1 til skolen over kursister, som pr. 5. september er hjemmehørende  

 i amtskommunen, og som ikke er tilmeldt et andet kursus eller en anden  

 gymnasieskole.
Stk. 3. Undervisnings- og forskningsministeren indkalder  

 oplysninger fra kurserne til brug for fastlæggelsen af tilskud, der  

 attesteres af kursusets revisor, og kan pålægge kurserne, jf. § 26, og de i  

 §§ 30 b og 30 f nævnte kasser at indsende statistiske oplysninger og  

 oplysninger vedrørende økonomiske forhold, herunder regnskaber.« 6. § 34, stk. 2, affattes således:
» Stk. 2. For så vidt angår statslige kurser, herunder  

 hf-kurser tilknyttet private seminarier, udøver undervisnings- og  

 forskningsministeren de beføjelser, der i denne lov er tillagt  

 amtsrådene.« 7. Efter § 36 indsættes i kapitel 7:
» § 36 a.
Undervisnings- og forskningsministeren kan fastsætte  

 regler om betaling amtskommunerne imellem i de tilfælde, hvor en kursist  

 optages på et kursus i en anden amtskommune end hjemamtskommunen.« 8. § 37, stk. 3, ophæves.
 Stk. 4-5 bliver herefter stk. 3-4.
§ 3 I lov om statsstøtte til visse private skoler, jf. lovbekendtgørelse nr.  

 659 af 25. oktober 1988, som ændret ved § 44 i lov nr. 411 af 6. juni 1991,  

 foretages følgende ændringer:
 1. § 1, stk. 1, nr. 1-3 og 5, ophæves.
 Nr. 4, 6 og 7 bliver herefter nr. 1-3.
 2. § 1, stk. 2, affattes således:
»Stk. 2. De i stk. 1 nævnte skoler benævnes frie  

 kostskoler.« 3. I § 3 b, stk. 3, udgår »Foreningen af Private  

 Selvejende Gymnasier, Studenterkurser og HF-kurser,».
 4. § 3 e ophæves.
§ 4 I lov om statsstøtte til visse private seminarier (seminariestøtteloven),  

 jf. lovbekendtgørelse nr. 570 af 31. juli 1991, ophæves § 1, stk. 2.
§ 5 Stk. 1. I lov om depositum ved ungdomsuddannelser og videregående  

 uddannelser og gebyr ved prøveforberedende enkeltfagsundervisning til højere  

 forberedelseseksamen m.v., jf. lovbekendtgørelse nr. 61 af 27. januar 1992,  

 ophæves §§ 3-6.
 Stk. 2. Undervisnings- og forskningsministeren kan ophæve lov om depositum  

 ved ungdomsuddannelser og videregående uddannelser og gebyr ved  

 prøveforberedende enkeltfagsundervisning til højere forberedelseseksamen m.v.
§ 6 Stk. 1. Loven træder i kraft den 1. januar 1993. Dog kan den i §  

 1, nr. 5, nævnte § 18 c og den i § 2, nr. 5, nævnte § 30 c efter  

 undervisnings- og forskningsministerens bestemmelse træde i kraft senere.
 Stk. 2. Undervisnings- og forskningsministeren kan fastsætte  

 regler om tilskud til udgifter til renter af lån i skolernes og kursernes  

 bygninger, husleje, skatter, afgifter og særlige vedligeholdelsesarbejder  

 samt om ydelse af statslån for perioden fra 1. januar 1993, til de i stk. 1  

 nævnte paragraffer træder i kraft.
 Stk. 3. Ministeren kan fastsætte en frist for godkendelse af  

 udgifter til renter af lån i skolens eller kursusets bygninger, husleje,  

 skatter, afgifter og særlige vedligeholdelsesarbejder, der skal indgå i  

 fastlæggelsen af skolens eller kursusets afviklingstilskud efter den i § 1,  

 nr. 5, nævnte § 18 c og den i § 2, nr. 5, nævnte § 30 c.
 Stk. 4. Ministeren kan fastsætte fornødne overgangsordninger i  

 forbindelse med lovens gennemførelse.
§ 7 Lov om amtskommuners overtagelse af visse statsskoler og -kursus m.v.,  

 jf. lovbekendtgørelse nr. 438 af 27. juni 1986, og lov nr. 214 af 5. april  

 1989 om kommuners og amtskommuners bidrag til statslige og private skoler og  

 kurser ophæves.
Ministeren fastsætter tidspunktet for ikrafttrædelsen af det  

 ved § 1, nr. 5, indsatte § 18 r, stk. 2, og § 27, stk. 1, som affattet ved §  

 1, nr. 7.
Oprindeligt fremsat forslag § 1 I lov nr. 431 af 13. juni 1990 om gymnasiet m.v. foretages følgende  

 ændringer:
1. § 7, stk. 2, affattes således: »Private  

 gymnasieskoler skal være selvejende institutioner, hvis vedtægter godkendes  

 af undervisnings- og forskningsministeren efter nærmere fastsatte regler, jf.  

 dog § 31. Private gymnasieskoler skal udgøre en geografisk og bygningsmæssig  

 enhed.
Undervisnings- og forskningsministeren kan i øvrigt fastsætte regler  

 for godkendelsen, herunder om anmeldelsesfrister og  

 anmeldelsesdepositum.«.
 2. § 10, stk. 1, 2. pkt., affattes således: »De  

 bestyrelsesmedlemmer, der ikke er repræsentanter for personale og elever,  

 skal udgøre et flertal i bestyrelsen.«.
 3. I § 16, stk. 2, indsættes efter  

 »efteruddannelse«: », til uddannelse af studievejledere«.
 4. § 18 ophæves.
 5. Efter § 17 indsættes:
» Driftstilskud § 18a.
Staten yder et generelt driftstilskud til private  

 gymnasieskoler ud fra antal årselever ved skolerne.
Stk. 2. Antal årselever beregnes som 7/12 af antal elever opgjort  

 5. september året før finansåret sammenlagt med 5/12 af antal elever pr. 5.  

 september i finansåret.
Antal årselever ved kostafdelinger beregnes på samme  

 måde, jf. § 18d.
 Stk. 3. Det gennemsnitlige tilskud pr. årselev fastsættes på de  

 årlige finanslove som en procentdel af den senest regnskabsopgjorte  

 amtskommunale udgift pr. fuldtidselev i gymnasiet, på studenterkurser og på  

 2-årige forløb til højere forberedelseseksamen pris- og lønreguleret frem til  

 det pågældende finansår.
§ 18b.
Den samlede driftstilskudsbevilling udgøres af  

 driftstilskudsbevillingen efter § 18a og driftstilskudsbevillingen til  

 private hf-kurser, jf. § 30a i lov om højere forberedelseseksamen og om  

 studieforberedende enkeltfagsundervisning for voksne m.v.
Af den samlede  

 driftstilskudsbevilling fastsættes på de årlige finanslove et særligt tilskud  

 til vikarudgifter og sygeundervisning, som fordeles mellem de private  

 gymnasieskoler og hf-kurser af en vikarkasse, hvis vedtægter godkendes af  

 undervisnings- og forskningsministeren.
Stk. 2. Driftstilskudsbevillingen med fradrag af bevillingen til  

 vikarkassen, jf. stk. 1, opdeles i en skoletilskudspulje og en  

 taxametertilskudspulje.
På de årlige finanslove fastsættes hvor stor en del  

 af driftstilskudsbevillingen, der afsættes til skoletilskudspuljen og til  

 taxametertilskudspuljen.
Stk. 3. Skoletilskudspuljen fordeles med samme beløb til hver af  

 de private gymnasieskoler, studenterkurser og hf-kurser.  

 Taxametertilskudspuljen fordeles til de enkelte skoler og kurser ud fra  

 antallet af årselever, jf. § 18a, og med hensyntagen til uddannelsens art og  

 lærernes løntrinsfordeling ved skolen.
Undervisnings- og forskningsministeren  

 fastsætter nærmere regler om fordelingen, herunder på hvilken måde elever ved  

 uddannelser efter § 21, stk. 2, skal medregnes.
 Stk. 4. Ved ændring i antallet af årselever, der følger af at  

 antallet af elever pr. 5. september i finansåret afviger fra antallet 5.  

 september året før finansåret, reguleres tilskuddet til den enkelte skole ud  

 fra det gennemsnitlige tilskud pr. årselev, der er fastsat på finansloven,  

 jf. § 18a, stk. 3, og afvigelsen i antallet af årselever.
 Stk. 5. I det finansår, hvor en skole oprettes, opgøres antal  

 årselever forholdsmæssigt, jf § 18a, stk. 2, og der tildeles skolen et  

 driftstilskud pr. årselev, som svarer til det gennemsnitlige driftstilskud,  

 der er fastsat på finansloven, jf. § 18a, stk. 3.
Bygningstilskud § 18c.
Staten yder bygningstilskud til private gymnasieskoler ud  

 fra antal elever pr. 5. september året før finansåret.
Det gennemsnitlige  

 bygningstilskud pr. elev fastsættes på de årlige finanslove.
 Stk. 2. Af bygningstilskudsbevillingen, jf. stk. 1, ydes forlods  

 til skolerne et afviklingstilskud til udgifter til renter af lån i skolernes  

 bygninger, husleje, skatter og afgifter samt til særlige  

 vedligeholdelsesudgifter, der er godkendt som refusionsberettigede af  

 undervisnings- og forskningsministeren inden en af ministeren fastsat frist.
 Stk. 3. Undervisnings- og Forskningsministeren fastsætter nærmere  

 regler om fastlæggelsen af afviklingstilskud og deres løbetid samt om  

 fordelingen af bygningstilskud i øvrigt til skolerne.
Tilskud til kostafdelinger § 18d.
Staten yder tilskud til kostafdelinger ved private  

 gymnasieskoler ud fra antal årskostelever og et tilskud pr. årskostelev.  

 Tilskuddet pr. årskostelev fastsættes på de årlige finanslove, jf. § 18a,  

 stk. 2, om beregningen af antal årselever.
Specielle tilskud § 18e.
Staten yder tilskud til private gymnasieskoler til dækning  

 af ekstraudgifter til lærertimer, hjælpemidler og befordring for elever med  

 svære handicap, som er godkendt af Undervisnings- og Forskningsministeriet.  

 Tilskuddet fastsættes på finansloven og reguleres ud fra antallet af elever,  

 der ydes tilskud til, og det faktiske tilskud pr. elev.
§ 18f.
Staten yder tilskud til nedbringelse af betaling for  

 undervisningen mv. og til nedbringelse af betaling for ophold på en privat  

 kostafdeling inden for bevillinger, der fastsættes på de årlige finanslove.  

 Tilskuddet til nedbringelse af betaling for undervisningen mv. administreres  

 af en særlig kasse, hvis vedtægter godkendes af undervisnings- og  

 forskningsministeren.
 Stk. 2. Tilskuddet til nedbringelse af betaling for ophold på en  

 kostafdeling ydes med et beløb pr. årselev under 18 år den 5. september året  

 før finansåret henholdsvis den 5. september i finansåret, jf. § 18a, stk. 2.  

 Skolen træffer selv afgørelse om, hvorledes tilskuddet fordeles til  

 nedsættelse af betalingen for ophold for elever under 18 år.
§ 18g.
Staten yder tilskud til enkeltfagsundervisning på særskilt  

 oprettede hold ved private gymnasieskoler.
Tilskuddet ydes med en procentdel  

 af det gennemsnitlige tilskud pr. årselev, jf § 18a, stk. 3, efter nærmere af  

 undervisnings- og forskningsministeren fastsatte regler.
 Tilskudsbetingelser m.m.
§ 18h.
Tilskuddene til private gymnasier i henhold til denne lov  

 skal anvendes til skole- og undervisningsvirksomhed.
Herudover disponerer  

 skolerne frit ved anvendelsen af følgende tilskud under eet, idet formålene  

 med de pågældende tilskud forudsættes opfyldt:
 1) Driftstilskud i henhold til § 18a.
 2) Bygningstilskud i henhold til § 18c.
 3) Tilskud til kostafdelinger i henhold til § 18d.
 4) Tilskud til elever med svære handicap i henhold til § 18e.
 5) Tilskud til enkeltfagsundervisning i henhold til § 18g.
 Stk. 2. Skolerne kan opspare tilskud til anvendelse i følgende  

 finansår og optage lån til skole- og undervisningsvirksomhed.
 Stk. 3. Skolens bestyrelse er ansvarlig for skolens økonomiske  

 drift over for undervisnings- og forskningsministeren.
§ 18i.
Tilskud til private gymnasieskoler i henhold til denne lov  

 kan kun ydes til skoler, som opfylder følgende betingelser:
 1) Skolen skal følge reglerne for offentlige gymnasieskoler for så vidt  

 angår optagelseskrav, lærerkvalifikationer, undervisning på begge linjer,  

 fagrække samt eksamenskrav og -regler.
 2) Skolen skal have haft mindst 12 elever pr. klasse, beregnet enten som  

 et gennemsnit af elevtallet den 5. september året før finansåret og det  

 forudgående år eller som elevtallet den 5. september året før finansåret.
 3) Skolens rektor og lærere skal være aflønnet efter de for offentlige  

 gymnasieskoler gældende regler.
 4) Skolens rektor og lærere skal være medlemmer af vedkommende  

 pensionskasse eller over for undervisnings- og forskningsministeren godtgøre,  

 at der på anden måde er sikret dem en passende pension.
§ 18k.
Den private gymnasieskole skal have andre indtægter end  

 statstilskuddene.
Undervisnings- og forskningsministeren kan fastsætte  

 nærmere regler herom.
§ 18l.
Tilskud efter denne lov udbetales endeligt inden for det  

 enkelte finansår.
Undervisnings- og forskningsministeren kan fastsætte regler  

 om udbetaling af forskud i løbet af finansåret, indtil grundlaget for  

 tilskudsberegningen er opgjort.
 Stk. 2. Undervisnings- og forskningsministeren kan for skoler, som  

 ikke følger bestemmelserne i denne lov eller de regler, som ministeren har  

 fastsat, tilbageholde tilskud eller lade tilskud bortfalde, eventuelt kræve  

 tilskud tilbagebetalt, hvis grundlaget for tilskudsberegningen har været  

 fejlagtigt.
 Stk. 3. Tilskud, der bortfalder eller tilbagebetales i medfør af  

 stk. 2, tilfalder staten.
 Stk. 4. For meget udbetalt tilskud kan modregnes i kommende  

 tilskudsudbetalinger.
Tilskud til kombinerede skoler § 18m.
Undervisnings- og forskningsministeren kan fastsætte  

 særlige regler om tilskud til institutioner, som består både af en privat  

 gymnasieskole og et privat hf-kursus, en privat kostafdeling, en privat  

 efterskole eller en fri grundskole.
Regnskab og revision § 18n.
De private gymnasieskolers regnskabsår er kalenderåret.  

 Regnskaberne opstilles og revideres efter regler, der fastsættes af  

 undervisnings- og forskningsministeren.
Regnskaberne skal revideres af en  

 statsautoriseret revisor eller en registreret revisor.
Stk. 2. Den i § 18b, stk. 1, nævnte vikarkasse og den i § 18f,  

 stk. 1, nævnte særlige kasse fører regnskaber for tilskudsbevillingerne efter  

 § 18b, stk. 1, og § 18f, stk. 1. Regnskabsåret er kalenderåret.  

 Undervisnings- og forskningsministeren kan fastsætte regler om opstilling og  

 revision af regnskaberne.
Regnskaberne skal revideres af en statsautoriseret  

 revisor eller en registreret revisor.
 Amtskommunale bidrag m.v.
§ 18o.
En elev anses for hjemmehørende i den kommune, hvor eleven  

 er tilmeldt folkeregistret den 5. september året før bidragsopkrævningen  

 (bopælskommunen), og i den amtskommune (hjemamtskommunen), hvor elevens  

 bopælskommune ligger.
§ 18p.
Til almindelig undervisning betaler hjemamtskommunen bidrag  

 til staten for hver elev, der er optaget på en privat gymnasieskole eller på  

 Sorø Akademis Skole.
 Stk. 2. Amtskommunens bidrag udgør statens gennemsnitlige  

 driftstilskud pr. årselev, jf. § 18a, stk. 3, og § 18g, og statens  

 gennemsnitlige bygningstilskud pr. elev, jf. § 18c.
 Stk. 3. Til almindelig undervisning betaler bopælskommunen bidrag  

 til staten for hver elev, der er optaget i 1 - 10. klasse på Sorø Akademis  

 Skole efter bestemmelserne i lov om friskoler og private grundskoler.
 Stk. 4. Undervisnings- og forskningsministeren kan fastsætte  

 nærmere regler om fremgangsmåden ved opkrævningen af bidrag.
§ 18q.
Til undervisning m.v. af elever med svære handicap, som er  

 optaget på en privat gymnasieskole eller på Sorø Akademis Skole, betaler  

 elevens hjemamtskommune bidrag til staten, som svarer til statens  

 gennemsnitlige budgetterede tilskud pr. elev for ekstraudgifter til  

 lærertimer og hjælpemidler, jf. § 18e.
Undervisnings- og forskningsministeren  

 fastsætter nærmere regler om beregningen og fremgangsmåden ved opkrævningen  

 af bidraget.
§ 18r.
Amtskommunen betaler undervisningsafgiften for elever, som  

 er henvist til private gymnasieskoler.
§ 18s.
Amtskommunernes og kommunernes bidrag til staten kan  

 modregnes i statstilskuddet til amtskommunerne og kommunerne.
§ 18t.
Skolerne skal hvert år sende elevernes hjemamtskommuner en  

 fortegnelse over alle elever fra amtskommunen, som pr. 5. september er  

 tilmeldt skolen, og som skal indgå i tilskudsberegningen efter §§ 18a-18g og  

 bidragsopkrævningen efter §§ 18o-18q.
Fortegnelsen skal indeholde oplysninger  

 om elevernes personnumre.
 Stk. 2. Hjemamtskommunen returnerer en attesteret fortegnelse  

 efter stk. 1 til skolen over elever, som pr. 5. september er hjemmehørende i  

 amtskommunen og som ikke er tilmeldt en anden gymnasieskole eller et andet  

 kursus.
 Stk. 3. Undervisnings- og forskningsministeren indkalder  

 oplysninger fra skolerne til brug for fastlæggelsen af tilskud, der  

 attesteres af skolens revisor, og kan pålægge skolerne, jf. § 15, og de i §§  

 18b og 18f nævnte kasser at indsende statistiske oplysninger og oplysninger  

 vedrørende økonomiske forhold, herunder regnskaber.«.
 6. § 27 affattes således:
 » § 27. Såfremt Sorø Akademis Skole godkendes som en  

 selvejende institution efter reglerne i § 7, kan der ud over det i §§ 18a -  

 18g nævnte tilskud på de årlige finanslove bevilges et særligt tilskud til  

 driften af skolen.
 Stk. 2. Så længe Sorø Akademis Skole drives af staten, udøver  

 undervisnings-og forskningsministeren de beføjelser, der i denne lov er  

 tillagt amtsrådet.«.
 7. Efter § 27 indsættes i kapitel 5:
»  § 27a.
Statstjenestemænd ansat ved Sorø Akademis Skole ved  

 overgang til en selvejende institution kan vælge at opretholde  

 ansættelsesforholdet som statstjenestemand.
Skolen afholder lønudgifterne,  

 herunder eventuelt udgifterne til ventepenge, rådighedsløn og efterindtægt af  

 løn.
Pensionsudgifter afholdes af staten.
 Stk. 2. Ved overgang til selvejende institution kan udstyr og  

 inventar m.v., der er finansieret af bevillingerne fra Undervisnings- og  

 Forskningsministeriet, overgå vederlagsfrit til den selvejende institution.
 § 27b . Undervisnings- og forskningsministeren kan fastsætte  

 regler om betaling amtskommunerne imellem i de tilfælde, hvor en elev optages  

 på en gymnasieskole i en anden amtskommune end hjemamtskommunen.
Stk. 2. På grundlag af elevtalsoplysninger pr. 5. september kan  

 Københavns og Frederiksberg kommuner opkræve betaling for kursister ved  

 kommunens studenterkursus fra hjemamtskommunen.
Betalingen svarer til den  

 gennemsnitlige årlige udgift pr. kursist til driften af det pågældende  

 kursus.«.
 8. § 29, stk. 2, ophæves.
 Stk. 3-4 bliver herefter Stk. 2-3.
 § 2.
 I lov nr. 433 af 13. juni 1990 om kursus til højere forberedelseseksamen  

 og om studieforberedende enkeltfagsundervisning for voksne m.v. foretages  

 følgende ændringer:
 1. § 18, stk. 2, affattes således: » Private kurser  

 skal være selvejende institutioner, hvis vedtægter godkendes af  

 undervisnings- og forskningsministeren efter nærmerre fastsatte regler.  

 Private kurser skal udgøre en geografisk og bygningsmæssig enhed.  

 Undervisnings- og forskningsministeren kan i øvrigt fastsætte regler for  

 godkendelsen, herunder om anmeldelsesfrister og anmeldelsesdepositum.«.
 2. I § 27, stk. 2, indsættes efter  

 »efteruddannelse«: », til uddannelse af studievejledere«.
 3. § 30 ophæves.
 4. Efter § 29 indsættes i kapitel 5:
» Driftstilskud § 30a.
Staten yder et generelt driftstilskud til private kurser  

 ud fra antal årskursister ved kurserne.
Stk. 2. Antal årskursister beregnes som 7/12 af antal kursister  

 opgjort 5. september året før finansåret sammenlagt med 5/12 af antal  

 kursister pr. 5. september i finansåret.
Antal årskursister ved  

 kostafdelinger beregnes på samme måde, jf. § 30d.
 Stk. 3. Det gennemsnitlige tilskud pr. årskursist fastsættes på de  

 årlige finanslove som en procentdel af den senest regnskabsopgjorte  

 amtskommunale udgift pr. elev i gymnasiet, på studenterkursus og på 2-årige  

 forløb til højere forberedelseseksamen pris- og lønreguleret frem til det  

 pågældende finansår.
§ 30b.
Den samlede driftstilskudsbevilling udgøres af  

 driftstilskudsbevillingen efter § 30a og driftstilskudsbevillingen til  

 private gymnasieskoler, jf. § 18a i lov om gymnasiet m.v.
Af den samlede  

 driftstilskudsbevilling fastsættes på de årlige finanslove et særligt tilskud  

 til vikarudgifter og sygeundervisning, som fordeles mellem de private skoler  

 og kurser af en vikarkasse, hvis vedtægter godkendes at undervisnings- og  

 forskningsministeren.
Stk. 2. Driftstilskudsbevillingen med fradrag af bevillingen til  

 vikarkassen, jf. stk. 1, opdeles i en skoletilskudspulje og en  

 taxametertilskudspulje.
På de årlige finanslove fastsættes hvor stor en del  

 af driftstilskudsbevillingen, der afsættes til skoletilskudspuljen og til  

 taxametertilskudspuljen.
Stk. 3. Skoletilskudspuljen fordeles med samme beløb til hver af  

 de private gymnasieskoler, studenterkurser og hf-kurser.  

 Taxametertilskudspuljen fordeles til de enkelte skoler og kurser ud fra  

 antallet af årselever, hhv. årskursister jf. § 30a, og med hensyntagen til  

 uddannelsens art og lærernes løntrinsfordeling ved skolen.
Undervisnings- og  

 forskningsministeren fastsætter nærmere regler om fordelingen.
 Stk. 4. Ved ændring i antallet af årskursister, der følger af at  

 antallet af kursister pr. 5. september i finansåret afviger fra antallet 5.  

 september året før finansåret, reguleres tilskuddet til det enkelte kursus ud  

 fra det gennemsnitlige tilskud pr. årskursist, der er fastsat på finansloven,  

 jf. § 30a, stk. 3, og afvigelsen i antallet af årskursister.
 Stk. 5. I det finansår, hvor et kursus oprettes, opgøres antal  

 årskursister forholdsmæssigt, jf. § 30a, stk. 2, og der tildeles kurset et  

 driftstilskud pr. årskursist, som svarer til det gennemsnitlige  

 driftstilskud, der er fastsat på finansloven, jf. § 30a, stk. 3.
Bygningstilskud § 30c.
Staten yder bygningstilskud til private kurser ud fra  

 antal kursister pr. 5. september året før finansåret.
Det gennemsnitlige  

 bygningstilskud pr. kursist fastsættes på de årlige finanslove.
 Stk. 2. Af bygningstilskudsbevillingen, jf. stk. 1, ydes forlods  

 til kurserne et afviklingstilskud til udgifter til renter af lån i skolernes  

 bygninger, husleje, skatter og afgifter samt til særlige  

 vedligeholdelsesudgifter, der er godkendt som refusionsberettigede af  

 undervisnings- og forskningsministeren inden en af ministeren fastsat frist.
 Stk. 3. Undervisnings- og Forskningsministeren fastsætter nærmere  

 regler om fastlæggelsen af afviklingstilskud og deres løbetid samt om  

 fordelingen af bygningstilskud i øvrigt til kurserne.
Tilskud til kostafdelinger § 30d.
Staten yder tilskud til kostafdelinger ved private kurser  

 ud fra antal årskostkursister og et tilskud pr. årskostkursist.
Tilskuddet  

 pr. årskostkursist fastsættes på de årlige finanslove, jf. § 30a, stk. 2, om  

 beregningen af antal årskursister.
Specielle tilskud § 30e.
Staten yder tilskud til private kurser til dækning af  

 ekstraudgifter til lærertimer, hjælpemidler og befordring af elever med svære  

 handicap, som er godkendt af Undervisnings- og Forskningsministeriet.  

 Tilskuddet fastsættes på finansloven og reguleres ud fra antallet af  

 kursister, der ydes tilskud til, og det faktiske tilskud pr. kursist.
§ 30f.
Staten yder tilskud til nedbringelse af betaling for  

 undervisningen mv. og til nedbringelse af betaling for ophold på en privat  

 kostafdeling inden for bevillinger, der fastsættes på de årlige finanslove.  

 Tilskuddet til nedbringelse af betaling for undervisningen administreres af  

 en særlig kasse, hvis vedtægter godkendes af undervisnings- og  

 forskningsministeren.
 Stk. 2. Tilskuddet til nedbringelse af betaling for ophold på en  

 kostafdeling ydes med et beløb pr. årskursist under 18 år den 5. september  

 året før finansåret henholdsvis den 5. september i finansåret, jf. § 30a,  

 stk. 2. Kurset træffer selv afgørelse om hvorledes tilskuddet fordeles til  

 nedsættelse af betalingen for ophold for de under 18-årige kursister.
§ 30g.
Staten yder tilskud til enkeltfagsundervisning på særskilt  

 oprettede hold ved private kurser, som også tilbyder et fuldt to-årigt  

 forløb.
Tilskuddet ydes med en procentdel af det gennemsnitlige tilskud pr.  

 årskursist, jf § 30a, stk. 3, efter nærmere af undervisnings- og  

 forskningsministeren fastsatte regler.
Seminariernes hf-kurser § 30h.
Staten afholder udgifterne ved driften af hf-kurser  

 tilknyttet statsseminarier.
 Stk. 2. Udgiften ved driften af hf-kurserne tilknyttet private  

 seminarier afholdes efter bestemmelsen i stk. 1.
 Tilskudsbetingelser m.m.
§ 30i.
Tilskuddene til private kurser i henhold til denne lov  

 skal anvendes til skole- og undervisningsvirksomhed.
Herudover disponerer  

 kurserne frit ved anvendelsen af følgende tilskud under eet, idet formålene  

 med de pågældende tilskud forudsættes opfyldt:
 1) Driftstilskud i henhold til § 30a.
 2) Bygningstilskud i henhold til § 30c.
 3) Tilskud til kostafdelinger i henhold til § 30d.
 4) Tilskud til kursister med svære handicap i henhold til § 30e.
 5) Tilskud til enkeltfagsundervisning i henhold til § 30g.
 Stk. 2. Kurserne kan opspare tilskud til anvendelse i følgende  

 finansår og optage lån til kursus- og undervisningsvirksomhed.
 Stk. 3. Kursets bestyrelse er ansvarlig for kursets økonomiske  

 drift over for undervisnings- og forskningsministeren.
§ 30k.
Tilskud til private kurser i henhold til denne lov kan kun  

 ydes til kurser, som opfylder følgende betingelser:
 1) Kurset skal følge reglerne for offentlige kurser for så vidt angår  

 optagelseskrav, lærerkvalifikationer, fagrække samt eksamenskrav og -regler.
 2) Kursus skal have haft mindst 12 kursister pr. klasse, beregnet enten  

 som et gennemsnit af kursisttallet den 5. september året før finansåret og  

 det forudgående år eller som kursisttallet den 5. september året før  

 finansåret.
 3) Kursets rektor og lærere skal være aflønnet efter de for offentlige  

 kurser gældende regler.
 4) Kursets rektor og lærere skal være medlemmer af vedkommende  

 pensionskasse eller over for undervisnings- og forskningsministeren godtgøre,  

 at der på anden måde er sikret dem en passende pension.
§ 30l.
Det private kursus skal have andre indtægter end  

 statstilskuddene.
Undervisnings- og forskningsministeren kan fastsætte  

 nærmere regler herom.
§ 30m.
Tilskud efter denne lov udbetales endeligt inden for det  

 enkelte finansår.
Undervisnings- og forskningsministeren kan fastsætte regler  

 om udbetaling af forskud i løbet af finansåret, indtil grundlaget for  

 tilskudsberegningen er opgjort.
 Stk. 2. Undervisnings- og forskningsministeren kan for kurser som  

 ikke følger bestemmelserne i denne lov eller de regler, som ministeren har  

 fastsat, tilbageholde tilskud eller lade tilskud bortfalde, eventuelt kræve  

 tilskud tilbagebetalt, hvis grundlaget for tilskudsberegningen har været  

 fejlagtigt.
 Stk. 3. Tilskud, der bortfalder eller tilbagebetales i medfør af  

 stk. 2, tilfalder staten.
 Stk. 4. For meget udbetalt tilskud kan modregnes i kommende  

 tilskudsudbetalinger.
Tilskud til kombinerede kurser § 30n.
Undervisnings- og forskningsministeren kan fastsætte  

 særlige regler om tilskud til institutioner, som består både af et privat  

 kursus og en privat gymnasieskoler, en privat kostafdeling, en privat  

 efterskole eller en fri grundskole.
Regnskab og revision § 30o.
De private kursers regnskabsår er kalenderåret.  

 Regnskaberne opstilles og revideres efter regler, der fastsættes af  

 undervisnings- og forskningsministeren.
Regnskaberne skal revideres af en  

 statsautoriseret revisor eller en registreret revisor.
Stk. 2. Den i § 30b, stk. 1, nævnte vikarkasse og den i § 30f,  

 stk. 1, nævnte særlige kasse fører regnskaber for tilskudsbevillingerne efter  

 § 30b, stk. 1, og § 30f, stk. 1. Regnskabsåret er kalenderåret.  

 Undervisnings- og forskningsministeren kan fastsætte regler om opstilling og  

 revision af regnskaberne.
Regnskaberne skal revideres af en statsautoriseret  

 revisor eller en registreret revisor.
 Amtskommunale bidrag m.v.
§ 30p.
En kursist anses for hjemmehørende i den kommune, hvor  

 kursisten er tilmeldt folkeregistret den 5. september året før  

 bidragsopkrævningen (bopælskommunen), og i den amtskommune (hjemamtskommune),  

 hvor kursistens bopælskommune ligger.
§ 30q.
Til almindelig undervisning betaler hjemamtskommunen bidrag  

 til staten for hver kursist, der er optaget på et privat kursus eller på et  

 af de i § 30h nævnte kurser.
 Stk. 2. Amtskommunens bidrag udgør statens gennemsnitlige  

 driftstilskud pr. årskursist, jf. § 30a, stk. 3, og § 30g, og statens  

 gennemsnitlige bygningstilskud pr. kursist, jf. § 30c.
 Stk. 3. Undervisnings- og forskningsministeren kan fastsætte  

 nærmere regler om fremgangsmåden ved opkrævningen af bidrag.
§ 30r.
Til undervisning m.v. af kursister med svære handicap, som  

 er optaget på et privat kursus eller et kursus tilknyttet et statsseminarium,  

 betaler kursistens hjemamtskommune bidrag til staten, som svarer til statens  

 gennemsnitlige budgetterede tilskud pr. kursist for ekstraudgifter til  

 lærertimer og hjælpemidler, jf. § 30e.
Undervisnings- og forskningsministeren  

 fastsætter nærmere regler om beregningen og fremgangsmåden ved opkrævningen  

 af bidraget.
§ 30s.
Amtskommunen betaler undervisningsafgiften for kursister,  

 der henvises til private hf-kurser.
§ 30t.
Amtskommunernes bidrag til staten kan modregnes i  

 statstilskuddet til amtskommunerne.
§ 30u.
Kurserne skal hvert år sende kursisternes hjemamtskommuner  

 en fortegnelse over alle kursister fra amtskommunen, som pr. 5. september er  

 tilmeldt kurset, og som skal indgå i tilskudsberegningen efter §§ 30a-30g og  

 bidragsopkrævningen efter §§ 30p-30r.
Fortegnelsen skal indeholde oplysninger  

 om kursisternes personnumre.
 Stk. 2. Hjemamtskommunen returnerer en attesteret fortegnelse  

 efter stk. 1 til skolen over kursister, som pr. 5. september er hjemmehørende  

 i amtskommunen og som ikke er tilmeldt et andet kursus eller en anden  

 gymnasieskole.
 Stk. 3. Undervisnings- og forskingsministeren indkalder  

 oplysninger fra kurserne til brug for fastlæggelsen af tilskud, der  

 attesteres af kursets revisor, og kan pålægge kurserne, jf. § 26, og de i §§  

 30b og 30f nævnte kasser at indsende statistiske oplysninger og oplysninger  

 vedrørende økonomiske forhold, herunder regnskaber.«.
 5. § 34, stk. 2, afffattes således:
 » Stk. 2. For så vidt angår statslige kurser, herunder  

 hf-kurser tilknyttet private seminarier, udøver undervisnings- og  

 forskningsministeren de beføjelser, der i denne lov er tillagt  

 amtsrådene«.
 6. Efter § 36 indsættes i kapitel 7:
» § 36a.
Undervisnings- og forskningsministeren kan fastsætte  

 regler om betaling amtskommunerne imellem i de tilfælde, hvor en kursist  

 optages på et kursus i en anden amtskommune end hjemamtskommunen.«.
 7. § 37, stk. 3, ophæves.
 Stk. 4-5 bliver herefter stk. 3-4.
§ 3 I lov om statsstøtte til visse private skoler, jf. lovbekendtgørelse nr.  

 659 af 25. oktober 1988, som ændret ved § 44 i lov nr. 411 af 6. juni 1991,  

 foretages følgende ændringer:
 1. § 1, stk. 1, nr. 1-3 ophæves.
 Nr. 4-7 bliver herefter 1-4.
 2. § 1, stk. 2, affattes således:
 »Stk. 2. De i stk. 1 nævnte skoler benævnes frie  

 kostskoler.«.
3. I § 3b, stk. 3, udgår: »Foreningen af Private  

 Selvejende Gymnasier, Studenterkurser og Hf-kurser,» 4. § 3e ophæves.
§ 4 I lov om statsstøtte til visse private seminarier (seminariestøtteloven),  

 jf. lovbekendtgørelse nr. 570 af 31. juli 1991, ophæves § 1, stk. 2.
§ 5 Stk. 1. Loven træder i kraft den 1. januar 1993. Dog kan den i §  

 1, nr. 5, nævnte § 18c og den i § 2, nr. 4, nævnte § 30c efter undervisnings-  

 og forskningsministerens bestemmelse træde i kraft senere.
 Stk. 2. Undervisnings- og forskningsministeren kan fastsætte  

 regler om tilskud til udgifter til renter af lån i skolernes og kursernes  

 bygninger, husleje, skatter, afgifter og særlige vedligeholdelsesarbejder  

 samt om ydelse af statslån for perioden fra 1. januar 1993 til de i stk. 1  

 nævnte paragraffer træder i kraft.
 Stk. 3. Ministeren kan fastsætte en frist for godkendelse af  

 udgifter til renter af lån i skolens eller kursets bygninger, husleje,  

 skatter, afgifter og særlige vedligeholdelsesarbejder, der skal indgå i  

 fastlæggelsen af skolens eller kursets afviklingstilskud efter den i § 1, nr.  

 5, nævnte § 18c og den i § 2, nr. 4, nævnte § 30c.
 Stk. 4. Ministeren kan fastsætte fornødne overgangsordninger i  

 forbindelse med lovens gennemførelse.
§ 6 Lov om amtskommuners overtagelse af visse statsskoler og -kursus m.v.,  

 jf. lovbekendtgørelse nr. 438 af 27. juni 1986 og lov nr. 214 af 5. april  

 1989 om kommuners og amtskommuners bidrag til statslige og private skoler og  

 kurser ophæves.
Bemærkninger til lovforslaget Almindelige bemærkninger 1. Baggrunden for lovforslaget Tilskuds- og bidragssystemet ved de frie grundskoler blev ændret ved lov  

 nr. 411 af 6. juni 1991. Lovforslaget vedrører i det væsentlige tilskuds- og  

 bidragssystemet ved de private gymnasieskoler, studenter- og hf-kurser og  

 følger i hovedtrækkene de samme principper som loven om de frie grundskoler.  

 Der henvises til bemærkningerne til lovforslag L 192, folketingsåret 1990/91  

 (2. samling).
Der henvises endvidere til den i januar 1990 udsendte rapport fra en  

 arbejdsgruppe i Undervisningsministeriet: »Sammenligning af offentlige  

 og private gymnasiers udgifter mv.« Lovforslaget bygger på indstillinger fra en arbejdsgruppe omfattende  

 repræsentanter for Foreningen af Private Selvejende Gymnasieskoler,  

 Studenter- og Hf-kurser og Undervisningsministeriet.
Efter støtteloven, der trådte i kraft august 1969, fik alle private skoler  

 85 % statstilskud til de faktiske afholdte tilskudsberettigede udgifter i  

 forbindelse med skole- og undervisningsdriften.
For så vidt angår de øvrige  

 udgifter var der inden for tilskudsgrundlaget for de forskellige  

 tilskudsgrupper (løn, varme, revision mv.) fastsat lofter af forskellige art,  

 og den private skole modtog mellem 76 % og 81 % af de faktiske udgifter.
 Ved den nye støttelov - gældende fra 1. januar 1988 - blev det hidtidige  

 noget indviklede tilskudssystem ændret, således at skolerne fremover modtog  

 to typer tilskud: refusionstilskud (der fortrinsvis er tilskud til  

 bygningsudgifter (rente, leje og vedligeholdelse) samt udgifter til  

 vidtgående specialundervisning) og rammetilskud (der skal dække de øvrige  

 udgifter ved skoledriften).
En skoles rammetilskud beregnes efter 88-loven på grundlag af finanslovens  

 rammebevilling og alle skolers udgiftsbehov, jf. lovgivningen herom.
Ved  

 beregning af en skoles udgiftsbehov er parametrene: skolens normerede  

 løntimetal, skolens gennemsnitlige skalaløn, skolens elevantal.
Finanslovens rammebevilling justeres kun i forhold til elevtallet og evt.  

 særlig pris- og lønstigning.
På finanslovsforslaget sker der en mere  

 omfattende takstjustering under hensyntagen til elevfordelingen, antal skoler  

 og lærernes lønanciennitet ved skolerne.
Som følge heraf kan en skole - alle  

 forhold på egen skole lige - opnå mindre/større rammetilskud pr. elev, hvis  

 de øvrige skolers udgiftsbehov ændres i op- eller nedadgående retning,  

 eksempelvis blot ved ændring af den gennemsnitlige skalaløn som følge af  

 lærerkorpsets anciennitet.
Skolerne har under denne lov haft store vanskeligheder med i rimelig tid  

 at få kendskab til deres økonomiske situation i det kommende finansår.
Det  

 endelige rammetilskud i tilskudsåret kan først meddeles skolerne ca. 14 dage  

 før udløbet af det aktuelle finansår/tilskudsår og kan ikke forudberegnes af  

 skolerne.
 Statistiske oplysninger om de private skoler og kurser:
 Private gymnasieskoler: 16, hvoraf 1 tillige omfatter et hf-kursus og 7 en  

 kostafdeling.
 Private studenterkursus: 4, hvoraf et omfatter en kostafdeling.
 Antal elever skoleåret 1990/91:
2. Lovforslagets hovedprincipper Tilskudsreglerne for de private gymnasier, studenter- og hf-kurser  

 foreslås lagt så tæt op ad reglerne for de private grundskoler som muligt  

 under hensyntagen til gymnasiernes særlige forhold.
a.
Finanslovstaksten pr. elev Finanslovstaksten foreslås fastsat på de årlige finanslove som en  

 procentdel af udgifterne ved de offentlige skoler og kurser på et niveau  

 svarende til rammetilskuddet efter de hidtil gældende regler.
Dette vil  

 yderligere indebære, at de private skoler får dækning for udgifter, der  

 udlægges fra ministeriet til amtskommunerne/de offentlige skoler, fx  

 censorudgifter.
 I bilag I er gennemgået beregningsgrundlaget for udgifterne ved de  

 offentlige skoler og fastsættelsen af en udgiftsneutral tilskudsprocent.
b.
Fordelingsregler En vis omfordeling af tilskuddet mellem store og små skoler foreslås  

 opretholdt, idet en overgang til et rent taxametersystem, hvor tilskuddet  

 alene afhænger af antallet af elever formodentlig vil betyde lukning af en  

 række af de mindre private skoler.
 Imidlertid sker der efter forslaget en vis reduktion i omfordelingen  

 mellem store og små skoler, men dette opvejes af, at de private skoler efter  

 forslaget ikke nødvendigvis skal følge alle de regler, der er gældende for de  

 offentlige skoler, jf § 18i.
Den foreslåede model indebærer, at tilskuddet opdeles mellem et  

 skoletilskud og et taxametertilskud.
En politisk fastsat procentdel af den  

 samlede tilskudsramme ydes som et skoletilskud uanset skolestørrelse, mens  

 resten fordeles med samme tilskud pr. elev uanset skolestørrelse.
Det forudsættes, at de tre elevtyper (gymnasieelever, studenter- og  

 hf-kursister) indgår med forskellig vægt i tilskudsberegningen fastsat på  

 grundlag af det hidtidige lærerforbrug pr. elev for de tre typer.
Endvidere  

 foreslås det, at der indregnes en anciennitetsfaktor, som udtrykker skolens  

 gennemsnitlige skalaløn i forhold til det vægtede gennemsnit for hele landet.
 Den foreslåede model indebærer, at optagelse af een ekstra elev altid  

 udløser samme mertilskud uanset skolestørrelse.
Modellen fra de frie grundskoler er konstrueret under hensyntagen til, at  

 helt små skoler ikke skal kunne opnå uforholdsmæssigt store tilskud pr. elev,  

 hvilket gør modellen teknisk mere kompliceret.
Denne restriktion er ikke  

 påkrævet på gymnasieområdet, fordi gymnasielovens tilskudsbetingelser sikrer,  

 at ingen privat gymnasieskole kan omfatte mindre end 72 elever (12 elever pr.  

 klasse i to spor gennem tre år). For hf-kurserne vedkommende er grænsen  

 ganske vist noget mindre, nemlig 24 kursister, men der findes kun eet privat  

 hf-kursus, hvorfor dette forhold kun spiller en ringe rolle.
 Den foreslåede model indebærer også en omfordeling mellem små og store  

 skoler, men mere indirekte gennem den politiske fastsættelse af, hvor stor en  

 del af tilskudsrammen der skal anvendes til hhv. skoletilskud og  

 taxametertilskud.
Modellen indebærer en sammenhæng mellem den procentdel, der afsættes til  

 taxametertilskud og omfordelingsfaktoren mellem små og store skoler  

 (omfordelingsfaktoren er defineret som forholdet mellem det maksimale og det  

 minimale tilskud): jo større procentdel af tilskudsrammen, der afsættes til  

 taxametertilskud, desto mindre bliver omfordelingen.
Sammenhængen er således:
 Beregnes omfordelingsfaktoren inden for henholdsvis gruppen af  

 gymnasieskoler og gruppen af studenterkurser fås:
Modellen betyder, at omfordelingsfaktoren falder, hvis der oprettes flere  

 private skoler uden at det samlede elevtal vokser, idet der således bliver  

 flere om at dele den samlede ramme til skoletilskud.
En vækst i antallet af  

 skoler skal altså finansieres ligeligt af alle skoler, hvilket vil ramme de  

 små skoler hårdest og således modvirke en tilgang af nye, små skoler.  

 Samtidig kan modellen dog have den utilsigtede virkning, at hvis der kommer  

 flere elever på de eksisterende skoler, bliver omfordelingsfaktoren større,  

 fordi der så bliver flere om at dele rammen til taxametertilskud.
Imidlertid  

 kan skoletilskudsprocenten ændres, hvis et ændret elevtal gør dette  

 ønskeligt.
c.
Omlægning af refusionstilskud Det foreslås, at man for så vidt angår de private gymnasier mv. følger  

 samme regler, som vil komme til at gælde for de private grundskoler, især  

 under hensyntagen til, at 14 af de 20 private gymnasier og studenterkurser  

 også har en grundskoleafdeling.
d.
Kostskoletilskuddet Kostskoletilskud omfatter i dag dels et tilskud pr. skole, dels en støtte  

 til elever afhængig af forældrenes indkomst.
 Kostskoletilskuddet foreslås fastsat som et taxameter pr. elev.
Elevstøtten, dvs. tilskuddet til nedbringelse af kostudgifterne for nogle  

 elever, foreslås - efter forslag fra Foreningen for Private Selvejende  

 Gymnasieskoler, Studenter- og Hf-kurser - indlagt i taxametret til den  

 enkelte skole, således at fordelingen bliver den enkelte skoles egen sag.  

 Dette betyder, at elevstøtten fordeles jævnt uanset  

 forældreindkomstgrundlaget, men det anses ikke for at være et problem.  

 Elevstøttedelen af taxametret skal dog kun udbetales i forhold til antallet  

 af elever under 18 år, eftersom elever over 18 år er SU-berettigede.
Der  

 bliver altså tale om to taxametre, et taxameter for generelle driftsudgifter  

 og et taxameter for elever under 18 år.
e.
Fripladsordning (tilskud til nedbringelse af betalingen for  

 undervisningen) Det foreslås, at der ved omlægning af SU-midler etableres en særlig pulje,  

 som administreres af Foreningen af Private, Selvejende Gymnasieskoler,  

 Studenter- og Hf-kurser efter tilsvarende principper som for de private  

 grundskoler.
I dag kan elever under 18 få fripladstilskud efter den eksisterende  

 ordning for de private grundskoler.
Det foreslås, at midlerne til den nye  

 fripladsordning fås dels (som en vis andel) fra den eksisterende ordning,  

 dels ved omlægning af SU-midler.
f.
Tilskud til enkeltfagsundervisning Efter ændringerne af hf- og gymnasielovene er der skabt basis for at også  

 private skoler kan udbyde enkeltfagsundervisning.
Det foreslås, at der  

 etableres tilskudsmuligheder for denne undervisning på skoler og kurser, som  

 også tilbyder fulde forløb til studentereksamen eller højere  

 forberedelseseksamen.
 En model, som udløser en fast procentdel (fastsat som et forventet  

 gennemsnit) af studenterkursustaxametret pr. enkeltfagskursist på  

 enkeltfagshold, er den lettest administrerbare ordning, og det foreslås, at  

 der ikke gives tilskud til kursister, der indgår på tomme pladser på hold,  

 der er etableret som led i samlede to- eller tre-årige forløb.
En sådan ordning vil betyde, at enkeltfagshold ikke får andel i  

 skoletilskuddet, og at der ikke reguleres for anciennitetsforskellighederne  

 på skolerne/kurserne.
Oprettelse af rene enkeltfagskurser vil således ikke  

 påvirke skoletilskuddet for de skoler og kurser, der tilbyder fulde forløb,  

 ligesom omfordelingsfaktoren heller ikke påvirkes heraf.
 Det forudsættes, at der også til enkeltfagsordningen knyttes en  

 egenbetaling, som også er gældende for kursister på tomme pladser.
g.
Bidragsbestemmelser Det foreslås, at de amtskommunale bidrag til elever på private gymnasier,  

 studenter- og hf-kurser, på Sorø Akademis Skole og ved seminariernes  

 hf-kurser sættes lig med det gennemsnitlige driftstilskud pr. elev og det  

 gennemsnitlige bygningstilskud pr. elev.
 For så vidt angår bidraget til enkeltfagsundervisningen, jf. forslaget til  

 § 18g i gymnasieloven og § 30g i hf-loven, er det tanken, at bidraget sættes  

 lig med tilskuddet, altså 15 % af tilskuddet til en fuldtidsstudenterkursist.
Lovforslagets økonomiske og administrative konsekvenser Lovforslaget er udgiftsneutralt i forhold til gældende tilskudsordning,  

 jf. ovenstående bemærkninger.
Amtsrådsforeningen og Undervisningsministeriet er enige om, at  

 bidragsomlægningen skal være udgiftsneutral baseret på 1991-bidragsniveauet  

 såvel for amtskommunerne som for staten.
Forhandlingerne om  

 bloktilskudsreguleringens størrelse i forbindelse hermed er endnu ikke  

 afsluttet.
Enkeltfagsundervisning på private skoler formodes at blive af meget  

 begrænset omfang, mindre end et hold pr. skole i gennemsnit.
De private  

 studenterkurser vil derimod formodentlig udbyde flere hold, men det forhold,  

 at der er knyttet deltagerbetaling til de private kurser, vil begrænse  

 søgningen til disse.
 Hvis man antager, at der på hver af de 16 private skoler oprettes eet hold  

 med 20 kursister og at det samlede omfang på de fire studenterkurser bliver  

 af samme omfang, vil antallet af enkeltfagskursister andrage ca. 650, hvilket  

 vil svare til et amtskommunalt bidrag på i alt 3.5 mio. kr. (1990-niveau).  

 Bloktilskudsreguleringen forhandles med Amtsrådsforeningen.
 Lovforslaget indebærer en administrativ forenkling i samme omfang som  

 loven om de frie grundskoler; der henvises til bemærkningerne til L 192  

 (folketingsåret 1990/91). Det skal endvidere bemærkes, at det edb-system, der  

 er opbygget til administration af tilskudssystemet for de frie grundskoler  

 med en begrænset tilpasning vil kunne anvendes til gymnasieskolerne m.v.
Oversigt På de årlige finanslove skal der efter forslaget fastsættes følgende:
 1) Tilskudsprocenten (i forhold til de gennemsnitlige amtskommunale  

 udgifter pr. elev).
 2) Størrelsen af skoletilskudspuljen.
 3) Størrelsen af vikarkassen.
 4) Det gennemsnitlige bygningstilskud pr. elev.
 5) Kostskoletilskuddet pr. kostelev.
6) Fripladstilskud 7) Tilskud til nedbringelse af betalingen for ophold på kostskoler (for de  

 under 18-årige) 8) Handicaptilskud.
Bemærkninger til de enkelte forslag Til § 1 Til nr. 1 Bestemmelsen, som svarer til friskolelovens tilsvarende bestemmelse,  

 fastslår, at skolerne skal udgøre en geografisk og bygningsmæssig enhed, og  

 giver mulighed for at indføre et anmeldelsesdepositum ved oprettelse af nye  

 private gymnasieskoler m.v.
På bekendtgørelsesplan vil det endvidere blive  

 fastslået, at oprettelse af en privat gymnasieskole skal anmeldes til den  

 pågældende amtskommune.
Til nr. 2 Der er tale om en præcisering af lovens bestemmelse i overensstemmelse med  

 bemærkningerne i det oprindelige lovforslag, idet den gældende formulering  

 kan give anledning til misforståelser i retning af, at paritet mellem udefra  

 kommende og indefra kommende bestyrelsesmedlemmer kan accepteres.
Til nr. 3 Der er tale om en præcisering af, at staten også yder tilskud til  

 uddannelsen af studievejledere.
Til nr. 4 Bestemmelserne erstattes af bestemmelser i nr. 5.
Til nr. 5 Ad § 18a:
Ministeriet har beregnet, at der er udgiftsneutralitet i forhold til i  

 dag, hvis det gennemsnitlige rammetilskud pr. gymnasieelev inkl. kosttilskud  

 fastsættes som 83,8 % af den gennemsnitlige udgifter pr. elev ved de  

 amtskommunale skoler.
Heraf fordeles de 96 % til skole- og  

 taxametertilskuddene idet de resterende 4 % i 1990 anvendes til kosttilskud,  

 og det dertil svarende beløb foreslås fastholdt (PL-reguleret).
 Taksten til skole- og taxametertilskuddet fastsættes således som den  

 regnskabsopgjorte udgift pr. vægtet elev ved de amtskommunale skoler i  

 regnskabsåret 3 år forud for finansåret x 0,838 x 0,96, tillagt pris- og  

 lønregulering, dvs:
 Regnskabsopgjort udgift pr. vægtet elev x 0,805 + PL-reg.
 Der henvises til bilag I, hvor der er anført en detaljeret beregning.
Det foreslås, at tilskudsprocenten fastsættes på finansloven, idet det dog  

 bemærkes, at der bør tilstræbes en stabilitet fra år til år.
Hvis der  

 foreslås en ændring, bør begrundelsen fremgå af finanslovsforslaget.
Derved  

 opnås, at svingninger i de amtskommunale udgifter til området afspejler sig i  

 tilskuddet til de private skoler.
Dette er væsentligt eftersom kravene til de  

 private skolers elever er det samme som til eleverne ved de offentlige  

 skoler.
 Ad § 18b:
 Der foreslås en fordeling med et skoletilskud til dækning af  

 initialomkostninger, som fastsættes på de årlige finanslove som en %-del af  

 den samlede bevillingsramme og fordeles ligeligt mellem skolerne, samt eet  

 taxameter pr. gymnasieelev (T1), eet taxameter pr. studenterkursist (T2) og  

 eet taxameter pr. hf-kursist (T3). Det taxameterfastsatte tilskud  

 multipliceres med en skoleafhængig anciennitetsfaktor.
 Det foreslås, at basistilskuddet på finansloven fastsættes som 12 % af den  

 samlede bevillingsramme, jf. de almindelige bemærkninger.
 Forholdet mellem de tre taxametre foreslås fastsat på  

 bekendtgørelsesniveau således:
 T1:T2:T3 = 1:1,15:0,95.
Forholdet er fastsat i overensstemmelse med forholdet mellem  

 løntimeforbruget pr. elev på de tre skoleformer gennem en årrække.
Det  

 bemærkes dog, at i skoleåret 1990/91 var forholdstallet for studenterkurserne  

 kun 1,10, men det kan bero på, at det netop dette år kom mange kursister, som  

 i forvejen havde en adgangsgivende eksamen ind i II. klasse.
Vægtene kan  

 ændres, hvis udviklingen i forholdet mellem de tre elevtypers lærerforbrug  

 tilsiger dette.
 Det foreslås endvidere, at elevtallet pr. 5. september er grundlaget for  

 beregningen af det endelige tilskud de første 7 måneder af det efterfølgende  

 finansår, og der for de resterende 5 måneder reguleres for  

 elevantalsændringer med finanslovstaksten pr. vægtet elev ekskl. kosttilskud.  

 Ved opgørelsen af elevtallet skal elever, som er optaget på særligt  

 tidsmæssigt forlængede ordninger (fx eliteidrætselever) medregnes med en  

 forholdsmæssig andel afhængig af uddannelsens forlængelse, dvs 2/3 for  

 tre-årige forløb på studenterkurser og 3/4 for fire-årige forløb på  

 gymnasier.
Den eksisterende vikarkasseordning foreslås videreført efter nærmere  

 aftale mellem Foreningen for Private, Selvejende Gymnasieskoler, Studenter-  

 og hf-kurser og ministeriet.Efter gymnasieloven er der åbnet for tilskud til  

 undervisning, der fører til International Baccalaureate (IB) og den  

 dansk-franske studentereksamen.
Udvalget foreslår, at disse uddannelser  

 indgår med hf-taxametret.
 Ad § 18c:
 Bestemmelsen er identisk med den tilsvarende bestemmelse i lov om frie  

 grundskoler.
 På samme måde som ved frie grundskoler kan der gives et særligt  

 taxametertilskud for kostelever.
 Ad § 18d og 18f:
Kostskoletilskuddet foreslås fastsat på finansloven som et  

 taxametertilskud pr. elev med udgangspunkt i 1990-tallet på 13.316 kr. pr.  

 elev.
Hertil kommer elevstøttedelen, som udgør kr. 7.345 kr. i gennemsnit pr.  

 elev under 18 år.
 Den enkelte skole graduerer selv opholdsudgiften for elever under 18 år,  

 således at hele tilskuddet til elevstøtte anvendes til dette formål.
 Der bliver således to kostskoletaxametre, som begge foreslås fastsat ud  

 fra niveauet i 1990 og PL-reguleret.
 Ad § 18e:
 Bestemmelsen om handicappede elever er en videreførelse af gældende  

 ordning.
 Ad § 18f:
 Puljen til fripladser foreslås sammensat af dels den andel af den  

 nuværende pulje, som anvendes til gymnasieelever, i alt kr. 270.000 (oplyst  

 af Foreningen af Selvejende Gymnasieskoler, Studenter og hf-kurser), dels  

 omlagte SU-midler med kr. 2.800.000.
 Ad § 18g:
Det foreslås, at man ved tilskudstildelingen til enkeltfagskursister  

 anvender 15 % af det kursistbestemte studenterkursustaxameter uden  

 anciennitetsfaktor.
Tallet 15 % svarer til den omtrentlige udgift ved de  

 enkeltfagshold, der forventes etableret flest af (matematik og sprog på højt  

 niveau) - og er samtidig et udtryk for et gennemsnit mellem de billigste og  

 de dyreste fag.
Procentsatsen foreslås fastsat på bekendtgørelsesniveau og  

 det forudsættes, at den ændres, hvis det viser sig, at den ikke er et udtryk  

 for de gennemsnitlige udgifter ved de faktisk oprettede hold.
 Der forudsættes en deltagerbetaling, der ikke er mindre end de gebyrer,  

 som amtskommunerne opkræver for enkeltfagsundervisning, ligesom udgifter ved  

 eventuelle tompladsordninger forudsættes dækket dels af egenbetaling dels  

 inden for skolens/kursets øvrige ramme.
 Ad § 18h:
 Bestemmelsen fastslår, at den private skole kan anvende sin samlede  

 bevilling - på nær den del, der vedrører elevstøtte - under eet.
 Ad § 18i:
Tilskudsbetingelserne i nr. 3)-4) er de samme som i den gældende  

 gymnasielov (§ 18), medens nr. 1) er ny.
Nr. 2) er reformuleret således, at  

 der er tale om elevtallet på to fikserede datoer, og gennemsnittet tages nu  

 over to år, hvor det før var tre år.
Hensigten med nr. 1) er at fastslå,  

 hvilke regler, de private skoler under alle omstændigheder skal følge.
Der er  

 tale om de regler, der er afgørende for gymnasie- og hf-undervisningens  

 kvalitet.
 Modsætningsvis kan de private skoler således fritages for andre  

 bekendtgørelsesfastsatte bestemmelser, fx de faste timetal og  

 timestyringsmodellen, jf. de almindelige bemærkninger.
 Ad § 18n:
 Denne bestemmelse svarer til bestemmelsen i lov om frie grundskoler.
 Ad §§ 18o - 18r:
 Der henvises til de almindelige bemærkninger punkt 2.g.
 Ad § 18t:
 Bestemmelsen svarer til bstemmelsen i lov om frie grundskoler.
Til nr. 6 og 7 Ad § 27 og § 27a:
Staten har siden slutningen af 50'erne på grundlag af særlig aftale mellem  

 Undervisningsministeriet og Stiftelsen Sorø Akademi drevet Sorø Akademis  

 skole som statsskole.
Alle andre gymnasieskoler drives enten som  

 amtskommunale skoler eller private skoler.
 Den foreslåede bestemmelse er indsat for at ministeren kan sikre, at det  

 økonomiske grundlag for at drive skolen videre som privat skole er til stede,  

 såfremt statsdriften af skolen ophører.
 Ad § 27a:
 Statstjenestemænd, ansat ved Sorø Akademis Skole, får ret til at vælge, om  

 de vil bevare deres ansættelsesforhold som statstjenestemænd, selv om de er  

 beskæftiget ved en selvejende institution.
 Ad § 27b:
 Disse bestemmelser er de eneste tilbageblevne bestemmelser fra  

 statsskoleovergangsloven, som herefter kan ophæves.
Til § 2 Til nr. 1, 2, 3, 4, 6 og 7 Disse ændringsforslag til hf-loven er parallelle til ændringsforslagene  

 til gymnasieloven (§ 1).
 Ad § 30h:
 Denne bestemmelse sikrer, at den hidtidige ordning med fuld statsdækning  

 af udgifterne ved hf-kurserne ved seminarierne kan fortsætte.
Til nr. 5 Ifølge forslaget præciseres, at hf-kurser, der er tilknyttet seminarier,  

 og som ifølge forslagets § 2, nr. 4, § 30h får fuld udgiftsdækning fra  

 staten, alle i relation til beføjelser betragtes som statslige.
Dette gælder  

 altså også hf-kurser knyttet til de 3 private seminarier: Nr.
Nissum  

 Seminarium, Århus Fællesseminarium og Københavns Dag- og Aftenseminarum.
Til § 5 Overgangsbestemmelsen vedrørende bygningstilskud svarer til  

 friskolelovens bestemmelse.
 For at undgå for store pludselige fald i de enkelte skolers tilskud  

 foreslås en overgangsordning, som vil blive indarbejdet i bekendtgørelsen:
Skoler, der i 1993 mister mere end 4 % i tilskud pr. elev i forhold til  

 tilskuddet i 1992, modtager et overgangstilskud på 2 % af finanslovstaksten  

 pr. elev i det pågældende finansår.
Overgangstilskuddene finansieres ligeligt  

 af de skoler, der ikke modtager overgangstilskud inden for rammen af  

 skoletilskud, dvs med samme beløb pr. skole.
 Overgangstilskuddet kan højst ydes i en 3-årig periode (ophører 31.  

 december 1995). Kun skoler, der i 1993 modtager overgangstilskud, kan modtage  

 overgangstilskud i 1994 og 1995.
Til § 6 Ved ophævelsen af bidragsloven ophæves den særstatus som det eneste  

 private hf-kursus (Høng Gymnasium, studenter- og hfkursus) har haft gående ud  

 på, at amtskommunen betaler undervisningsafgiften for alle kursister og ikke  

 kun for dem, der er henvist til kurset.
Bestemmelsen er i sin tid kommet ind  

 i loven ved en misforståelse.
Efter det foreliggende lovforslag skabes der  

 samme forhold som for de private gymnasiers vedkommende, men det er hensigten  

 at gennemføre en overgangsordning for kurset, således at de nye regler først  

 får virkning for kursister, der påbegynder undervisningen i august 1993.
Bilag I Fastsættelse af tilskudsprocent for private gymnasier m.v. og beregning af  

 takster på finansloven 1. Opgørelse af de amtskommunale udgifter Udgangspunktet er det kommunale budget- og regnskabssystems funktion  

 »3.40 Fælles formål« og »3.41 Gymnasieskoler«.
Der  

 anvendes nettoudgiften på de to funktioners driftskonti for 1990 (seneste  

 regnskabstal) for alle amtskommuner og København og Frederiksberg kommuner.
2. Opgørelse af elevtal Elevtallet for 1990 opgøres som 7/12 af elevtallet pr. 5. september 1989  

 + 5/12 af elevtallet pr. 5. september 1990 ifølge Gymnasieafdelingens  

 opgørelse.
Det vægtede elevtal i 1990 opgøres som antal gymnasieelever +  

 antal studenterkursister x 1,15 + antal HF-elever x 0,95. Vægtet elevtal i  

 amtskommunale skoler i 1990 = Eva, vægtet elevtal i private gymnasier i 1990  

 = Evp.
3. Fastsættelse af driftstilskud Det beregnede driftstilskud pr. vægtet elev i de private gymnasier i 1990  

 inkl. kosttilskud fastsættes som udgiften pr. vægtet elev i de amtskommunale  

 skoler i 1990 gange med en tilskudsprocent, T% 1:
 Driftstilskud pr. vægtet elev:
(1) (C/Eva)xT% 1 Den samlede ramme til driftstilskud i 1990 udgør således:
(2) Evpx(C/Eva)T% 1 Tilskuddene til kostelever udgjorde i 1990 4 pct. af de samlede tilskud.  

 De resterende 96 pct. til driftstilskud foreslås fastholdt, således at  

 driftstilskuddene ikke påvirkes af udviklingen i antallet af kostelever.  

 Kosttaxametret foreslås fastsat som udgiften pr. kostelev i 1990 inkl.  

 opholdsstøtte.
 Efter fradrag af tilskud til kostelever resterer der til driftstilskud:
(3) Evpx(C/Eva)xT% 1x0,96 = (4) Evpx(C/Eva)xT% 2 hvor T% 2 = T% 1x0,96.
4. Fordeling af driftstilskud på taxameter- og skoletilskud Af beløbet til driftstilskud ekskl. kosttilskud afsættes en procentdel  

 til skoletilskud, som tildeles hver skole uanset størrelse.
Resten fordeles  

 som rent taxametertilskud.
Er taxameterandelen TA, resterer der i alt til  

 taxametertilskud:
(5) TAxEvpx(C/Eva)xT% 2 og pr. vægtet elev:
(6) TAx(C/Eva)xT% 2 Taxametret til gymnasieelever bliver da ovennævnte beløb.
For  

 studenterkursister og HF-elever bliver taxametret hhv. 1,15 og 0,95 gange  

 ovennævnte beløb.
5. Fastsættelse af tilskudsprocent Udgift pr. vægtet elev ved amtskommunale skoler:
(7) C/Eva = 44.631 Tilskuddene til kostelever udgjorde i 1990 6,639 mio. kr.
De samlede  

 driftstilskud inkl. tilskud til kostelever i udgjorde 163.949.000 mio. kr.  

 Betingelsen om udgiftsneutralitet kan derfor formuleres således, jf. (4):
(8) 4.380x44.631xT% 2 + 6.639.000 = 163.949.000 (9) T% 2 = 0,805 En tilskudsprocent ekskl. kosttilskud på 80,5 vil altså sikre  

 udgiftsneutralitet (tilskudsprocenten inkl. kost, T% 2, er 83,8).
 Tilskudsprocenten foreslås fastsat på de årlige finanslove.
6. Fastsættelse af takster på de årlige finanslove Som for de frie grundskoler foreslås finanslovstaksterne fastsat med  

 udgangspunkt i regnskabstal for regnskabsåret 3 år forud for finansåret.
Udgiften pr. vægtet elev ved de amtskommunale skoler opgøres som beskrevet  

 ovenfor og tillægges 3 års pris- og lønregulering.
Driftstilskuddet pr.  

 vægtet elev ekskl. tilskud til kostelever beregnes da som ovennævnte beløb  

 ganget med tilskudsprocenten på 80,5. Finanslovstaksten til kostelever  

 fastsættes som det gennemsnitlige tilskud pr. kostelev i 1990 inkl.  

 opholdsstøtte tillagt pris- og lønregulering.
På grundlag af elevtalsopgørelsen pr. 5. september i året før finansåret  

 beregnes den samlede ramme til driftstilskud som det vægtede elevtal gange  

 finanslovstaksten pr. vægtet elev.
Heraf afsættes en procentdel til  

 taxametertilskud og resten til skoletilskud.
Procentsatserne fastsættes på de  

 årlige finanslove.
Det samlede beløb til taxametertilskud divideres med antallet af vægtede  

 elever pr. 5. september Herved fremkommer taksten pr. gymnasieelev.
Taksterne  

 for studenterkursister og hf-kursister beregnes som 1,15 hhv. 0,95 gange  

 dette beløb.
Elevtalsopgørelsen pr. 5. september i året før finansåret danner baggrund  

 for udbetaling af endelige tilskud for de første 7 mdr. i finansåret og a  

 conto udbetaling i de sidste 5 mdr.
Afvigelser ved elevtalsopgørelsen i  

 finansåret i forhold til det foregående år afregnes med finanslovstaksten pr.  

 vægtet elev ekskl. kosttilskud.
Bilag 2 Lov nr. 431 af 13. juni 1990 Bilag 3 Lov nr. 433 af 13. juni 1990 Bilag 4 Lov 411 af 6. juni 1991 Bilag 5 Kulturministeriets lovbekendtgørelse nr. 659 af 25. oktober 1988 Bilag 6 Lov nr. 214 af 5. april 1989 Efter 2. behandling den 5. maj 1992 § 1 I lov nr. 431 af 13. juni 1990 om gymnasiet m.v. foretages følgende  

 ændringer:
 1. § 7, stk. 2, affattes således:
»Stk. 2. Private gymnasieskoler skal være selvejende  

 institutioner, hvis vedtægter godkendes af undervisnings- og  

 forskningsministeren efter nærmere fastsatte regler, jf. dog § 31. Private  

 gymnasieskoler skal udgøre en geografisk og bygningsmæssig enhed.  

 Undervisnings- og forskningsministeren kan i øvrigt fastsætte regler for  

 godkendelsen, herunder om anmeldelsesfrister og anmeldelsesdepositum.« 2. § 10, stk. 1, 2. pkt., affattes således:
»De bestyrelsesmedlemmer, der ikke er repræsentanter for personale og  

 elever, skal udgøre et flertal i bestyrelsen.« 3. I § 16, stk. 2, indsættes efter  

 »efteruddannelse«: », til uddannelse af studievejledere«.
 4. § 18 ophæves.
 5. Efter § 18 indsættes:
» Driftstilskud § 18 a.
Staten yder et generelt driftstilskud til private  

 gymnasieskoler ud fra antal årselever ved skolerne.
Stk. 2. Antal årselever beregnes som 7/12 af antal elever opgjort  

 5. september året før finansåret sammenlagt med 5/12 af antal elever pr. 5.  

 september i finansåret.
Antal årselever ved kostafdelinger beregnes på samme  

 måde, jf. § 18 d.
 Stk. 3. Det gennemsnitlige tilskud pr. årselev fastsættes på de  

 årlige finanslove som en procentdel af den senest regnskabsopgjorte  

 amtskommunale udgift pr. fuldtidselev i gymnasiet, på studenterkurser og på  

 2-årige forløb til højere forberedelseseksamen pris- og lønreguleret frem til  

 det pågældende finansår.
§ 18 b.
Den samlede driftstilskudsbevilling udgøres af  

 driftstilskudsbevillingen efter § 18 a og driftstilskudsbevillingen til  

 private hf-kurser, jf. § 30 a i lov om højere forberedelseseksamen og om  

 studieforberedende enkeltfagsundervisning for voksne m.v.
Af den samlede  

 driftstilskudsbevilling fastsættes på de årlige finanslove et særligt tilskud  

 til vikarudgifter og sygeundervisning, som fordeles mellem de private  

 gymnasieskoler og hf-kurser af en vikarkasse, hvis vedtægter godkendes af  

 undervisnings- og forskningsministeren.
Stk. 2. Driftstilskudsbevillingen med fradrag af bevillingen til  

 vikarkassen, jf. stk. 1, opdeles i en skoletilskudspulje og en  

 taxametertilskudspulje.
På de årlige finanslove fastsættes, hvor stor en del  

 af driftstilskudsbevillingen der afsættes til skoletilskudspuljen og til  

 taxametertilskudspuljen.
Stk. 3. Skoletilskudspuljen fordeles med samme beløb til hver af  

 de private gymnasieskoler, studenterkurser og hf-kurser.  

 Taxametertilskudspuljen fordeles til de enkelte skoler og kurser ud fra  

 antallet af årselever, jf. § 18 a, og med hensyntagen til uddannelsens art og  

 lærernes løntrinsfordeling ved skolen.
Undervisnings- og forskningsministeren  

 fastsætter nærmere regler om fordelingen, herunder på hvilken måde elever ved  

 uddannelser efter § 21, stk. 2, skal medregnes.
 Stk. 4. Ved ændring i antallet af årselever, der følger af, at  

 antallet af elever pr. 5. september i finansåret afviger fra antallet 5.  

 september året før finansåret, reguleres tilskuddet til den enkelte skole ud  

 fra det gennemsnitlige tilskud pr. årselev, der er fastsat på finansloven,  

 jf. § 18 a, stk. 3, og afvigelsen i antallet af årselever.
 Stk. 5. I det finansår, hvor en skole oprettes, opgøres antal  

 årselever forholdsmæssigt, jf. § 18 a, stk. 2, og der tildeles skolen et  

 driftstilskud pr. årselev, som svarer til det gennemsnitlige driftstilskud,  

 der er fastsat på finansloven, jf. § 18 a, stk. 3.
Bygningstilskud § 18 c.
Staten yder bygningstilskud til private gymnasieskoler ud  

 fra antal elever pr. 5. september året før finansåret.
Det gennemsnitlige  

 bygningstilskud pr. elev fastsættes på de årlige finanslove.
 Stk. 2. Af bygningstilskudsbevillingen, jf. stk. 1, ydes forlods  

 til skolerne et afviklingstilskud til udgifter til renter af lån i skolernes  

 bygninger, husleje, skatter og afgifter samt til særlige  

 vedligeholdelsesudgifter, der er godkendt som refusionsberettigede af  

 undervisnings- og forskningsministeren inden en af ministeren fastsat frist.
 Stk. 3. Undervisnings- og forskningsministeren fastsætter nærmere  

 regler om fastlæggelsen af afviklingstilskud og deres løbetid samt om  

 fordelingen af bygningstilskud i øvrigt til skolerne.
Tilskud til kostafdelinger § 18 d.
Staten yder tilskud til kostafdelinger ved private  

 gymnasieskoler ud fra antal årskostelever og et tilskud pr. årskostelev.  

 Tilskuddet pr. årskostelev fastsættes på de årlige finanslove, jf. § 18 a,  

 stk. 2, om beregningen af antal årselever.
Specielle tilskud § 18 e.
Staten yder tilskud til private gymnasieskoler til  

 dækning af ekstraudgifter til lærertimer, hjælpemidler og befordring for  

 elever med svære handicap, som er godkendt af Undervisnings- og  

 Forskningsministeriet.
Tilskuddet fastsættes på finansloven og reguleres ud  

 fra antallet af elever, der ydes tilskud til, og det faktiske tilskud pr.  

 elev.
§ 18 f.
Staten yder tilskud til nedbringelse af betaling for  

 undervisningen m.v. og til nedbringelse af betaling for ophold på en privat  

 kostafdeling inden for bevillinger, der fastsættes på de årlige finanslove.  

 Tilskuddet til nedbringelse af betaling for undervisningen m.v. administreres  

 af en særlig kasse, hvis vedtægter godkendes af undervisnings- og  

 forskningsministeren.
 Stk. 2. Tilskuddet til nedbringelse af betaling for ophold på en  

 kostafdeling ydes med et beløb pr. årselev under 18 år den 5. september året  

 før finansåret henholdsvis den 5. september i finansåret, jf. § 18 a, stk. 2.  

 Skolen træffer selv afgørelse om, hvorledes tilskuddet fordeles til  

 nedsættelse af betalingen for ophold for elever under 18 år.
§ 18 g.
Staten yder tilskud til enkeltfagsundervisning på særskilt  

 oprettede hold ved private gymnasieskoler.
Tilskuddet ydes med en procentdel  

 af det gennemsnitlige tilskud pr. årselev, jf. § 18 a, stk. 3, efter nærmere  

 af undervisnings- og forskningsministeren fastsatte regler.
 Tilskudsbetingelser m.m.
§ 18 h.
Tilskuddene til private gymnasier i henhold til denne lov  

 skal anvendes til skole- og undervisningsvirksomhed.
Herudover disponerer  

 skolerne frit ved anvendelsen af følgende tilskud under et, idet formålene  

 med de pågældende tilskud forudsættes opfyldt:
 1) Driftstilskud i henhold til § 18 a.
 2) Bygningstilskud i henhold til § 18 c.
 3) Tilskud til kostafdelinger i henhold til § 18 d.
 4) Tilskud til elever med svære handicap i henhold til § 18 e.
 5) Tilskud til enkeltfagsundervisning i henhold til § 18 g.
 Stk. 2. Skolerne kan opspare tilskud til anvendelse i følgende  

 finansår og optage lån til skole- og undervisningsvirksomhed.
 Stk. 3. Skolens bestyrelse er ansvarlig for skolens økonomiske  

 drift over for undervisnings- og forskningsministeren.
§ 18 i.
Tilskud til private gymnasieskoler i henhold til denne lov  

 kan kun ydes til skoler, som opfylder følgende betingelser:
 1) Skolen skal have haft mindst 12 elever pr. klasse, beregnet enten som  

 et gennemsnit af elevtallet den 5. september året før finansåret og det  

 forudgående år eller som elevtallet den 5. september året før finansåret.
 2) Skolens rektor og lærere skal være aflønnet efter de for offentlige  

 gymnasieskoler gældende regler.
 3) Skolens rektor og lærere skal være medlemmer af vedkommende  

 pensionskasse eller over for undervisnings- og forskningsministeren godtgøre,  

 at der på anden måde er sikret dem en passende pension.
§ 18 k.
Den private gymnasieskole skal have andre indtægter end  

 statstilskuddene.
Undervisnings- og forskningsministeren kan fastsætte  

 nærmere regler herom.
§ 18 l.
Tilskud efter denne lov udbetales endeligt inden for det  

 enkelte finansår.
Undervisnings- og forskningsministeren kan fastsætte regler  

 om udbetaling af forskud i løbet af finansåret, indtil grundlaget for  

 tilskudsberegningen er opgjort.
 Stk. 2. Undervisnings- og forskningsministeren kan for skoler, som  

 ikke følger bestemmelserne i denne lov eller de regler, som ministeren har  

 fastsat, tilbageholde tilskud eller lade tilskud bortfalde, eventuelt kræve  

 tilskud tilbagebetalt, hvis grundlaget for tilskudsberegningen har været  

 fejlagtigt.
 Stk. 3. Tilskud, der bortfalder eller tilbagebetales i medfør af  

 stk. 2, tilfalder staten.
 Stk. 4. For meget udbetalt tilskud kan modregnes i kommende  

 tilskudsudbetalinger.
Tilskud til kombinerede skoler § 18 m.
Undervisnings- og forskningsministeren kan fastsætte  

 særlige regler om tilskud til institutioner, som består af både en privat  

 gymnasieskole og et privat hf-kursus, en privat kostafdeling, en privat  

 efterskole eller en fri grundskole.
Regnskab og revision § 18 n.
De private gymnasieskolers regnskabsår er kalenderåret.  

 Regnskaberne opstilles og revideres efter regler, der fastsættes af  

 undervisnings- og forskningsministeren.
Regnskaberne skal revideres af en  

 statsautoriseret revisor eller en registreret revisor.
Stk. 2. Den i § 18 b, stk. 1, nævnte vikarkasse og den i § 18 f,  

 stk. 1, nævnte særlige kasse fører regnskaber for tilskudsbevillingerne efter  

 § 18 b, stk. 1, og § 18 f, stk. 1. Regnskabsåret er kalenderåret.  

 Undervisnings- og forskningsministeren kan fastsætte regler om opstilling og  

 revision af regnskaberne.
Regnskaberne skal revideres af en statsautoriseret  

 revisor eller en registreret revisor.
 Amtskommunale bidrag m.v.
§ 18 o.
En elev anses for hjemmehørende i den kommune, hvor  

 eleven er tilmeldt folkeregistret den 5. september året før  

 bidragsopkrævningen (bopælskommunen), og i den amtskommune  

 (hjemamtskommunen), hvor elevens bopælskommune ligger.
§ 18 p.
Til almindelig undervisning betaler hjemamtskommunen  

 bidrag til staten for hver elev, der er optaget på en privat gymnasieskole  

 eller på Sorø Akademis Skole.
 Stk. 2. Amtskommunens bidrag udgør statens gennemsnitlige  

 driftstilskud pr. årselev, jf. § 18 a, stk. 3, og § 18 g, og statens  

 gennemsnitlige bygningstilskud pr. elev, jf. § 18 c.
 Stk. 3. Til almindelig undervisning betaler bopælskommunen bidrag  

 til staten for hver elev, der er optaget i 1.-10. klasse på Sorø Akademis  

 Skole, efter bestemmelserne i lov om friskoler og private grundskoler.
 Stk. 4. Undervisnings- og forskningsministeren kan fastsætte  

 nærmere regler om fremgangsmåden ved opkrævningen af bidrag.
§ 18 q.
Til undervisning m.v. af elever med svære handicap, som er  

 optaget på en privat gymnasieskole eller på Sorø Akademis Skole, betaler  

 elevens hjemamtskommune bidrag til staten, som svarer til statens  

 gennemsnitlige budgetterede tilskud pr. elev for ekstraudgifter til  

 lærertimer og hjælpemidler, jf. § 18 e.
Undervisnings- og  

 forskningsministeren fastsætter nærmere regler om beregningen og  

 fremgangsmåden ved opkrævningen af bidraget.
§ 18 r.
Amtskommunen betaler undervisningsafgiften for elever, som  

 er henvist til private gymnasieskoler.
 Stk. 2. Såfremt Sorø Akademis Skole drives som privat  

 gymnasieskole, betragtes elever, der efter eget ønske optages på skolen, som  

 henvist, jf. stk. 1.
 Stk. 3. Den amtskommunale betaling efter stk. 2 kan højst udgøre  

 forskellen mellem den gennemsnitlige amtskommunale udgift pr. fuldtidselev i  

 gymnasiet, på studenterkursus og på 2-årige forløb til højere  

 forberedelseseksamen og det gennemsnitlige tilskud pr. årselev, jf. § 18 a,  

 stk. 3.
§ 18 s.
Amtskommunernes og kommunernes bidrag til staten kan  

 modregnes i statstilskuddet til amtskommunerne og kommunerne.
§ 18 t.
Skolerne skal hvert år sende elevernes hjemamtskommuner en  

 fortegnelse over alle elever fra amtskommunen, som pr. 5. september er  

 tilmeldt skolen, og som skal indgå i tilskudsberegningen efter §§ 18 a-18 g  

 og bidragsopkrævningen efter §§ 18 o-18 q.
Fortegnelsen skal indeholde  

 oplysninger om elevernes personnumre.
 Stk. 2. Hjemamtskommunen returnerer en attesteret fortegnelse  

 efter stk. 1 til skolen over elever, som pr. 5. september er hjemmehørende i  

 amtskommunen, og som ikke er tilmeldt en anden gymnasieskole eller et andet  

 kursus.
Stk. 3. Undervisnings- og forskningsministeren indkalder  

 oplysninger fra skolerne til brug for fastlæggelsen af tilskud, der  

 attesteres af skolens revisor, og kan pålægge skolerne, jf. § 15, og de i §§  

 18 b og 18 f nævnte kasser at indsende statistiske oplysninger og oplysninger  

 vedrørende økonomiske forhold, herunder regnskaber.« 6. § 19, stk. 2, affattes således:
»Stk. 2. Amtskommunerne betaler bidrag til staten for de i  

 stk. 1 nævnte elever efter bestemmelserne i § 18 p.« 7. § 27 affattes således:
 » § 27. Ud over de i §§ 18 a-18 g og 18 r nævnte tilskud kan  

 der på de årlige finanslove bevilges et særligt tilskud til driften af Sorø  

 Akademis Skole.
Stk. 2. Så længe Sorø Akademis Skole drives af staten, udøver  

 undervisnings- og forskningsministeren de beføjelser, der i denne lov er  

 tillagt amtsrådet.« 8. Efter § 27 indsættes i kapitel 5:
»  § 27 a.
Statstjenestemænd ansat ved Sorø Akademis Skole ved  

 overgang til en selvejende institution kan vælge at opretholde  

 ansættelsesforholdet som statstjenestemand.
Skolen afholder lønudgifterne,  

 herunder eventuelt udgifterne til ventepenge, rådighedsløn og efterindtægt af  

 løn.
Pensionsudgifter afholdes af staten.
 Stk. 2. Ved overgang til selvejende institution kan udstyr og  

 inventar m.v., der er finansieret af bevillingerne fra Undervisnings- og  

 Forskningsministeriet, overgå vederlagsfrit til den selvejende institution.
 § 27 b . Undervisnings- og forskningsministeren kan fastsætte  

 regler om betaling amtskommunerne imellem i de tilfælde, hvor en elev optages  

 på en gymnasieskole i en anden amtskommune end hjemamtskommunen.
Stk. 2. På grundlag af elevtalsoplysninger pr. 5. september kan  

 Københavns og Frederiksberg Kommuner opkræve betaling for kursister ved  

 kommunens studenterkursus fra hjemamtskommunen.
Betalingen svarer til den  

 gennemsnitlige årlige udgift pr. kursist til driften af det pågældende  

 kursus.« 9. § 29, stk. 2, ophæves.
 Stk. 3 og 4 bliver herefter stk. 2 og 3.
§ 2 I lov nr. 433 af 13. juni 1990 om kursus til højere forberedelseseksamen  

 og om studieforberedende enkeltfagsundervisning for voksne m.v. foretages  

 følgende ændringer:
 1. § 18, stk. 2, affattes således:
»Stk. 2. Private kurser skal være selvejende institutioner,  

 hvis vedtægter godkendes af undervisnings- og forskningsministeren efter  

 nærmere fastsatte regler.
Private kurser skal udgøre en geografisk og  

 bygningsmæssig enhed.
Undervisnings- og forskningsministeren kan i øvrigt  

 fastsætte regler for godkendelsen, herunder om anmeldelsesfrister og  

 anmeldelsesdepositum.« 2. I § 27, stk. 2, indsættes efter  

 »efteruddannelse«: », til uddannelse af studievejledere«.
 3. I § 29 ophæves stk. 5, og i stedet indsættes:
»Stk. 5. Undervisnings- og forskningsministeren kan fastsætte  

 regler om, at deltagere i studieforberedende enkeltfagsundervisning for  

 voksne skal betale et gebyr pr. fag.
Gebyrets størrelse fastsættes af  

 ministeren, som også fastsætter nærmere regler om gebyrordningen, herunder om  

 administrationen af den.
 Stk. 6. Undervisnings- og forskningsministeren kan fastsætte  

 regler om, at studerende, som indstiller sig til prøve uden at være tilmeldt  

 undervisningen (selvstuderende), skal betale et gebyr.
 Stk. 7. Indbetaling af gebyr efter stk. 5 og 6 er en betingelse  

 for at kunne deltage i undervisning og eksaminer.
Stk. 8. Reglerne i stk. 5-7 finder ikke anvendelse, hvor der i  

 anden lovgivning er fastsat bestemmelser om gebyr eller betaling for  

 undervisningen.« 4. § 30 ophæves.
 5. Efter § 30 indsættes i kapitel 5:
» Driftstilskud § 30 a.
Staten yder et generelt driftstilskud til private kurser  

 ud fra antal årskursister ved kurserne.
Stk. 2. Antal årskursister beregnes som 7/12 af antal kursister  

 opgjort 5. september året før finansåret sammenlagt med 5/12 af antal  

 kursister pr. 5. september i finansåret.
Antal årskursister ved  

 kostafdelinger beregnes på samme måde, jf. § 30 d.
 Stk. 3. Det gennemsnitlige tilskud pr. årskursist fastsættes på de  

 årlige finanslove som en procentdel af den senest regnskabsopgjorte  

 amtskommunale udgift pr. elev i gymnasiet, på studenterkursus og på 2-årige  

 forløb til højere forberedelseseksamen pris- og lønreguleret frem til det  

 pågældende finansår.
§ 30 b.
Den samlede driftstilskudsbevilling udgøres af  

 driftstilskudsbevillingen efter § 30 a og driftstilskudsbevillingen til  

 private gymnasieskoler, jf. § 18 a i lov om gymnasiet m.v.
Af den samlede  

 driftstilskudsbevilling fastsættes på de årlige finanslove et særligt tilskud  

 til vikarudgifter og sygeundervisning, som fordeles mellem de private skoler  

 og kurser af en vikarkasse, hvis vedtægter godkendes at undervisnings- og  

 forskningsministeren.
Stk. 2. Driftstilskudsbevillingen med fradrag af bevillingen til  

 vikarkassen, jf. stk. 1, opdeles i en skoletilskudspulje og en  

 taxametertilskudspulje.
På de årlige finanslove fastsættes, hvor stor en del  

 af driftstilskudsbevillingen der afsættes til skoletilskudspuljen og til  

 taxametertilskudspuljen.
 Stk. 3. Skoletilskudspuljen fordeles med samme beløb til hver af  

 de private gymnasieskoler, studenterkurser og hf-kurser.  

 Taxametertilskudspuljen fordeles til de enkelte skoler og kurser ud fra  

 antallet af årselever, henholdsvis årskursister, jf. § 30 a, og med  

 hensyntagen til uddannelsens art og lærernes løntrinsfordeling ved skolen.  

 Undervisnings- og forskningsministeren fastsætter nærmere regler om  

 fordelingen.
 Stk. 4. Ved ændring i antallet af årskursister, der følger af, at  

 antallet af kursister pr. 5. september i finansåret afviger fra antallet 5.  

 september året før finansåret, reguleres tilskuddet til det enkelte kursus ud  

 fra det gennemsnitlige tilskud pr. årskursist, der er fastsat på finansloven,  

 jf. § 30 a, stk. 3, og afvigelsen i antallet af årskursister.
 Stk. 5. I det finansår, hvor et kursus oprettes, opgøres antal  

 årskursister forholdsmæssigt, jf. § 30 a, stk. 2, og der tildeles kursuset et  

 driftstilskud pr. årskursist, som svarer til det gennemsnitlige  

 driftstilskud, der er fastsat på finansloven, jf. § 30 a, stk. 3.
Bygningstilskud § 30 c.
Staten yder bygningstilskud til private kurser ud fra  

 antal kursister pr. 5. september året før finansåret.
Det gennemsnitlige  

 bygningstilskud pr. kursist fastsættes på de årlige finanslove.
 Stk. 2. Af bygningstilskudsbevillingen, jf. stk. 1, ydes forlods  

 til kurserne et afviklingstilskud til udgifter til renter af lån i skolernes  

 bygninger, husleje, skatter og afgifter samt til særlige  

 vedligeholdelsesudgifter, der er godkendt som refusionsberettigede af  

 undervisnings- og forskningsministeren inden en af ministeren fastsat frist.
 Stk. 3. Undervisnings- og Forskningsministeren fastsætter nærmere  

 regler om fastlæggelsen af afviklingstilskud og deres løbetid samt om  

 fordelingen af bygningstilskud i øvrigt til kurserne.
Tilskud til kostafdelinger § 30 d.
Staten yder tilskud til kostafdelinger ved private kurser  

 ud fra antal årskostkursister og et tilskud pr. årskostkursist.
Tilskuddet  

 pr. årskostkursist fastsættes på de årlige finanslove, jf. § 30 a, stk. 2, om  

 beregningen af antal årskursister.
Specielle tilskud § 30 e.
Staten yder tilskud til private kurser til dækning af  

 ekstraudgifter til lærertimer, hjælpemidler og befordring af elever med svære  

 handicap, som er godkendt af Undervisnings- og Forskningsministeriet.  

 Tilskuddet fastsættes på finansloven og reguleres ud fra antallet af  

 kursister, der ydes tilskud til, og det faktiske tilskud pr. kursist.
§ 30 f.
Staten yder tilskud til nedbringelse af betaling for  

 undervisningen m.v. og til nedbringelse af betaling for ophold på en privat  

 kostafdeling inden for bevillinger, der fastsættes på de årlige finanslove.  

 Tilskuddet til nedbringelse af betaling for undervisningen administreres af  

 en særlig kasse, hvis vedtægter godkendes af undervisnings- og  

 forskningsministeren.
 Stk. 2. Tilskuddet til nedbringelse af betaling for ophold på en  

 kostafdeling ydes med et beløb pr. årskursist under 18 år den 5. september  

 året før finansåret henholdsvis den 5. september i finansåret, jf. § 30 a,  

 stk. 2. Kursuset træffer selv afgørelse om, hvorledes tilskuddet fordeles til  

 nedsættelse af betalingen for ophold for de under 18-årige kursister.
§ 30 g.
Staten yder tilskud til enkeltfagsundervisning på særskilt  

 oprettede hold ved private kurser, som også tilbyder et fuldt toårigt forløb.  

 Tilskuddet ydes med en procentdel af det gennemsnitlige tilskud pr.  

 årskursist, jf § 30 a, stk. 3, efter nærmere af undervisnings- og  

 forskningsministeren fastsatte regler.
Seminariernes hf-kurser § 30 h.
Staten afholder udgifterne ved driften af hf-kurser  

 tilknyttet statsseminarier.
 Stk. 2. Udgiften ved driften af hf-kurserne tilknyttet private  

 seminarier afholdes efter bestemmelsen i stk. 1.
 Tilskudsbetingelser m.m.
§ 30 i.
Tilskuddene til private kurser i henhold til denne lov  

 skal anvendes til skole- og undervisningsvirksomhed.
Herudover disponerer  

 kurserne frit ved anvendelsen af følgende tilskud under eet, idet formålene  

 med de pågældende tilskud forudsættes opfyldt:
 1) Driftstilskud i henhold til § 30 a.
 2) Bygningstilskud i henhold til § 30 c.
 3) Tilskud til kostafdelinger i henhold til § 30 d.
 4) Tilskud til kursister med svære handicap i henhold til § 30 e.
 5) Tilskud til enkeltfagsundervisning i henhold til § 30 g.
 Stk. 2. Kurserne kan opspare tilskud til anvendelse i følgende  

 finansår og optage lån til kursus- og undervisningsvirksomhed.
 Stk. 3. Kursusets bestyrelse er ansvarlig for kursusets økonomiske  

 drift over for undervisnings- og forskningsministeren.
§ 30 k.
Tilskud til private kurser i henhold til denne lov kan kun  

 ydes til kurser, som opfylder følgende betingelser:
 1) Kursuset skal have haft mindst 12 kursister pr. klasse, beregnet enten  

 som et gennemsnit af kursisttallet den 5. september året før finansåret og  

 det forudgående år eller som kursisttallet den 5. september året før  

 finansåret.
 2) Kursusets rektor og lærere skal være aflønnet efter de for offentlige  

 kurser gældende regler.
 3) Kursusets rektor og lærere skal være medlemmer af vedkommende  

 pensionskasse eller over for undervisnings- og forskningsministeren godtgøre,  

 at der på anden måde er sikret dem en passende pension.
§ 30 l.
Det private kursus skal have andre indtægter end  

 statstilskuddene.
Undervisnings- og forskningsministeren kan fastsætte  

 nærmere regler herom.
§ 30 m.
Tilskud efter denne lov udbetales endeligt inden for det  

 enkelte finansår.
Undervisnings- og forskningsministeren kan fastsætte regler  

 om udbetaling af forskud i løbet af finansåret, indtil grundlaget for  

 tilskudsberegningen er opgjort.
 Stk. 2. Undervisnings- og forskningsministeren kan for kurser, som  

 ikke følger bestemmelserne i denne lov eller de regler, som ministeren har  

 fastsat, tilbageholde tilskud eller lade tilskud bortfalde, eventuelt kræve  

 tilskud tilbagebetalt, hvis grundlaget for tilskudsberegningen har været  

 fejlagtigt.
 Stk. 3. Tilskud, der bortfalder eller tilbagebetales i medfør af  

 stk. 2, tilfalder staten.
 Stk. 4. For meget udbetalt tilskud kan modregnes i kommende  

 tilskudsudbetalinger.
Tilskud til kombinerede kurser § 30 n.
Undervisnings- og forskningsministeren kan fastsætte  

 særlige regler om tilskud til institutioner, som består af både et privat  

 kursus og en privat gymnasieskole, en privat kostafdeling, en privat  

 efterskole eller en fri grundskole.
Regnskab og revision § 30 o.
De private kursers regnskabsår er kalenderåret.  

 Regnskaberne opstilles og revideres efter regler, der fastsættes af  

 undervisnings- og forskningsministeren.
Regnskaberne skal revideres af en  

 statsautoriseret revisor eller en registreret revisor.
Stk. 2. Den i § 30 b, stk. 1, nævnte vikarkasse og den i § 30 f,  

 stk. 1, nævnte særlige kasse fører regnskaber for tilskudsbevillingerne efter  

 § 30 b, stk. 1, og § 30 f, stk. 1. Regnskabsåret er kalenderåret.  

 Undervisnings- og forskningsministeren kan fastsætte regler om opstilling og  

 revision af regnskaberne.
Regnskaberne skal revideres af en statsautoriseret  

 revisor eller en registreret revisor.
 Amtskommunale bidrag m.v.
§ 30 p.
En kursist anses for hjemmehørende i den kommune, hvor  

 kursisten er tilmeldt folkeregistret den 5. september året før  

 bidragsopkrævningen (bopælskommunen), og i den amtskommune (hjemamtskommune),  

 hvor kursistens bopælskommune ligger.
§ 30 q.
Til almindelig undervisning betaler hjemamtskommunen  

 bidrag til staten for hver kursist, der er optaget på et privat kursus eller  

 på et af de i § 30 h nævnte kurser.
 Stk. 2. Amtskommunens bidrag udgør statens gennemsnitlige  

 driftstilskud pr. årskursist, jf. § 30 a, stk. 3, og § 30 g, og statens  

 gennemsnitlige bygningstilskud pr. kursist, jf. § 30 c.
 Stk. 3. Undervisnings- og forskningsministeren kan fastsætte  

 nærmere regler om fremgangsmåden ved opkrævningen af bidrag.
§ 30 r.
Til undervisning m.v. af kursister med svære handicap, som  

 er optaget på et privat kursus eller et kursus tilknyttet et statsseminarium,  

 betaler kursistens hjemamtskommune bidrag til staten, som svarer til statens  

 gennemsnitlige budgetterede tilskud pr. kursist for ekstraudgifter til  

 lærertimer og hjælpemidler, jf. § 30 e.
Undervisnings- og  

 forskningsministeren fastsætter nærmere regler om beregningen og  

 fremgangsmåden ved opkrævningen af bidraget.
§ 30 s.
Amtskommunen betaler undervisningsafgiften for kursister,  

 der henvises til private hf-kurser.
 Stk. 2. Kursister, der efter eget ønske optages på Høng Gymnasiums  

 2-årige hf-forløb, betragtes som henvist, jf. stk. 1.
 Stk. 3. Den amtskommunale betaling efter stk. 2 kan højst udgøre  

 forskellen mellem den gennemsnitlige amtskommunale udgift pr. fuldtidselev i  

 gymnasiet, på studenterkursus og på 2-årige forløb til højere  

 forberedelseseksamen og det gennemsnitlige tilskud pr. årskursist, jf. § 30  

 a, stk. 3.
§ 30 t.
Amtskommunernes bidrag til staten kan modregnes i  

 statstilskuddet til amtskommunerne.
§ 30 u.
Kurserne skal hvert år sende kursisternes hjemamtskommuner  

 en fortegnelse over alle kursister fra amtskommunen, som pr. 5. september er  

 tilmeldt kursuset, og som skal indgå i tilskudsberegningen efter §§ 30 a-30 g  

 og bidragsopkrævningen efter §§ 30 p-30 r.
Fortegnelsen skal indeholde  

 oplysninger om kursisternes personnumre.
 Stk. 2. Hjemamtskommunen returnerer en attesteret fortegnelse  

 efter stk. 1 til skolen over kursister, som pr. 5. september er hjemmehørende  

 i amtskommunen, og som ikke er tilmeldt et andet kursus eller en anden  

 gymnasieskole.
Stk. 3. Undervisnings- og forskningsministeren indkalder  

 oplysninger fra kurserne til brug for fastlæggelsen af tilskud, der  

 attesteres af kursusets revisor, og kan pålægge kurserne, jf. § 26, og de i  

 §§ 30 b og 30 f nævnte kasser at indsende statistiske oplysninger og  

 oplysninger vedrørende økonomiske forhold, herunder regnskaber.« 6. § 34, stk. 2, affattes således:
» Stk. 2. For så vidt angår statslige kurser, herunder  

 hf-kurser tilknyttet private seminarier, udøver undervisnings- og  

 forskningsministeren de beføjelser, der i denne lov er tillagt  

 amtsrådene.« 7. Efter § 36 indsættes i kapitel 7:
» § 36 a.
Undervisnings- og forskningsministeren kan fastsætte  

 regler om betaling amtskommunerne imellem i de tilfælde, hvor en kursist  

 optages på et kursus i en anden amtskommune end hjemamtskommunen.« 8. § 37, stk. 3, ophæves.
 Stk. 4-5 bliver herefter stk. 3-4.
§ 3 I lov om statsstøtte til visse private skoler, jf. lovbekendtgørelse nr.  

 659 af 25. oktober 1988, som ændret ved § 44 i lov nr. 411 af 6. juni 1991,  

 foretages følgende ændringer:
 1. § 1, stk. 1, nr. 1-3 og 5, ophæves.
 Nr. 4, 6 og 7 bliver herefter nr. 1-3.
 2. § 1, stk. 2, affattes således:
»Stk. 2. De i stk. 1 nævnte skoler benævnes frie  

 kostskoler.« 3. I § 3 b, stk. 3, udgår »Foreningen af Private  

 Selvejende Gymnasier, Studenterkurser og HF-kurser,».
 4. § 3 e ophæves.
§ 4 I lov om statsstøtte til visse private seminarier (seminariestøtteloven),  

 jf. lovbekendtgørelse nr. 570 af 31. juli 1991, ophæves § 1, stk. 2.
§ 5 Stk. 1. I lov om depositum ved ungdomsuddannelser og videregående  

 uddannelser og gebyr ved prøveforberedende enkeltfagsundervisning til højere  

 forberedelseseksamen m.v., jf. lovbekendtgørelse nr. 61 af 27. januar 1992,  

 ophæves §§ 3-6.
 Stk. 2. Undervisnings- og forskningsministeren kan ophæve lov om depositum  

 ved ungdomsuddannelser og videregående uddannelser og gebyr ved  

 prøveforberedende enkeltfagsundervisning til højere forberedelseseksamen m.v.
§ 6 Stk. 1. Loven træder i kraft den 1. januar 1993. Dog kan den i §  

 1, nr. 5, nævnte § 18 c og den i § 2, nr. 4, nævnte § 30 c efter  

 undervisnings- og forskningsministerens bestemmelse træde i kraft senere.
 Stk. 2. Undervisnings- og forskningsministeren kan fastsætte  

 regler om tilskud til udgifter til renter af lån i skolernes og kursernes  

 bygninger, husleje, skatter, afgifter og særlige vedligeholdelsesarbejder  

 samt om ydelse af statslån for perioden fra 1. januar 1993, til de i stk. 1  

 nævnte paragraffer træder i kraft.
 Stk. 3. Ministeren kan fastsætte en frist for godkendelse af  

 udgifter til renter af lån i skolens eller kursusets bygninger, husleje,  

 skatter, afgifter og særlige vedligeholdelsesarbejder, der skal indgå i  

 fastlæggelsen af skolens eller kursusets afviklingstilskud efter den i § 1,  

 nr. 5, nævnte § 18 c og den i § 2, nr. 5, nævnte § 30 c.
 Stk. 4. Ministeren kan fastsætte fornødne overgangsordninger i  

 forbindelse med lovens gennemførelse.
§ 7 Lov om amtskommuners overtagelse af visse statsskoler og -kursus m.v.,  

 jf. lovbekendtgørelse nr. 438 af 27. juni 1986 og lov nr. 214 af 5. april  

 1989 om kommuners og amtskommuners bidrag til statslige og private skoler og  

 kurser, ophæves.
Ministeren fastsætter tidspunktet for ikrafttrædelsen af det  

 ved § 1, nr. 5, indsatte § 18 r, stk. 2, og § 27, stk. 1, som affattet ved §  

 1, nr. 7.
