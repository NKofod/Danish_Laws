I medfør af § 1, § 2, § 4, stk. 2 og 3, § 5, § 6, stk. 2, § 8, § 12 og § 15, stk. 3, i lov nr. 341 af 14. maj 1992 om opdræt af vildt og ræve og tekstanmærkning nr. 59 ad § 24 på finansloven for 1993 samt efter bemyndigelse fra landbrugsministeren fastsættes:
 § 1.  Bekendtgørelsen finder anvendelse på opdræt af  

 hjortedyr i indhegninger.
 Stk. 2.  Hjortedyr i zoologiske haver, dyreparker og  

 lignende, som kræver politiets tilladelse efter dyreværnsloven, er ikke  

 omfattet af bekendtgørelsen.
 § 2.  En indhegning med hjortedyr kan efter ansøgning  

 fra ejeren helt eller delvis undtages fra reglerne i bekendtgørelsen, såfremt  

 betingelserne i bilag 1 er opfyldt.
 Stk. 2.  Til undtagelsen knyttes vilkår, herunder at  

 tilsynet med indhegningen overtages af Skov- og Naturstyrelsen, og reglerne i  

 lov om jagt og vildtforvaltning overholdes.
 § 3.  En indhegning til hjortedyr skal før  

 ibrugtagning af ejeren anmeldes til registrering i Veterinærdirektoratet.
 Stk. 2.  Anmeldelse skal foretages på et skema  

 rekvireret i Veterinærdirektoratet, Rolighedsvej 25, 1958 Frederiksberg C.
 § 4.  Ejeren af en registreret indhegning med  

 hjortedyr skal skriftligt underrette Veterinærdirektoratet om adresseændring,  

 ejerskifte, bortforpagtning eller ophør med hjortehold senest en måned efter,  

 at ændringen er sket.
 § 5.  En indhegning med hjortedyr skal godkendes af  

 Veterinærdirektoratet.
 Stk. 2.  Godkendelse kan meddeles, hvis betingelserne i  

 §§ 6-11 er opfyldt.
 § 6.  I en indhegning med hjortedyr må kun holdes  

 krondyr og dådyr.
 Stk. 2.  Tilladelser til hold af andre hjortedyr end de  

 i stk. 1 nævnte, der er meddelt i henhold til lov nr. 224 af 22. april 1987  

 om hjortehold, bevarer deres gyldighed på de meddelte vilkår.
§ 7.  Antallet af hjortedyr (belægningsgraden) i en  

 indhegning må ikke være større end, at græsproduktionen på arealet i normale  

 år kan dække de voksne dyrs foderbehov i sommerhalvåret.
Belægningsgraden må  

 dog højst være 2,0 dyreenheder pr. hektar svarende til 10 kronhinder eller 18  

 dåer pr. hektar, jf. § 28 sammenholdt med § 2, nr. 11, i Miljøministeriets  

 bekendtgørelse nr. 1121 af 15. december 1992 om erhvervsmæssigt dyrehold,  

 husdyrgødning, ensilage m.v.
 § 8.  Hjortedyr skal være sikret effektiv beskyttelse  

 mod vejrliget.
 Stk. 2.  Forekommer der ikke på det indhegnede areal  

 tilstrækkelig bevoksning, slugter, bygninger eller lignende, skal der  

 etableres læfaciliteter i form af læskure eller - skærme.
 Stk. 3.  Er arealet uden bevoksning, skal der etableres  

 et læbælte langs hegnet.
 Stk. 4.  I kælvningssæsonen skal der være det nødvendige  

 antal kalveskjul i forhold til antal kælvende hjortedyr.
 § 9.  Hjortedyr skal være forsvarligt indhegnet.
 Stk. 2.  Hegnet skal opfylde kravene i bilag 2.
 Stk. 3.  Veterinærdirektoratet kan i særlige tilfælde  

 dispensere fra kravene i stk. 2.
 § 10.  Aflivning af hjortedyr på opdrætsstedet skal  

 foretages i fanghus eller på en egnet skydeplads i hegnet.
 Stk. 2.  Fanghuse og skydepladser skal opfylde kravene i  

 bilag 3.
 Stk. 3.  Kredsdyrlægen kan i særlige tilfælde dispensere  

 fra kravet i stk. 1.
§ 11.  Personer, der forestår driften af et opdræt af  

 hjortedyr, skal have gennemgået et af Veterinærdirektoratet godkendt kursus i  

 hjorteopdræt.
Kurset skal være gennemgået inden 1 år efter, at den pågældende  

 har overtaget ansvaret for driften, eller for personer, der før den 1. august  

 1993 forestod driften af et opdræt af hjortedyr senest den 31. juli 1994.
Stk. 2.  Undtaget fra kravet i stk. 1 er personer, der  

 kan dokumentere, at de før den 1. august 1993 inden for de sidste 10 år har  

 forestået driften af et opdræt af hjortedyr i mindst 2 år.
Opdrættet skal  

 have været på mindst 10 voksne hjortedyr.
 § 12.  Godkendelse af en indhegning med hjortedyr kan  

 tilbagekaldes, hvis betingelserne i §§ 6-11 ikke overholdes.
 § 13.  Hold af hjortedyr på stald er ikke tilladt.
 § 14.  Hjortedyr skal mærkes i forbindelse med  

 fravænning og senest inden udgangen af april måned det år, dyrene bliver et  

 år gamle.
Stk. 2.  Mærkningen skal ske med et plasticøremærke.
Den  

 udvendige del af mærket skal være gul, rund og have en diameter på 25 mm samt  

 indeholde oplysning om indhegningens CKR-nummer og dyrets løbenummer.
 Stk. 3.  Veterinærdirektoratet kan i særlige tilfælde  

 dispensere fra kravet i stk. 1.
 § 15.  Hjortedyr, der ved bekendtgørelsens  

 ikrafttræden ikke er forsynet med et CKR-øremærke, skal inden den 1. januar  

 1994 være forsynet med det i § 14, stk. 2, nævnte øremærke.
 Stk. 2.  Veterinærdirektoratet kan i særlige tilfælde  

 dispensere fra kravet i stk. 1.
 § 16.  Hjortedyr, der er forsynet med et CKR-øremærke,  

 må ikke mærkes om.
 § 17.  I forbindelse med mærkningen skal ejeren notere  

 datoen for isættelsen samt øremærkets CKR-nummer og løbenummer.
 Stk. 2.  Optegnelserne skal opbevares i mindst fem år og  

 skal på begæring forevises Veterinærdirektoratet.
 § 18.  Hjortedyr betragtes som husdyr, sålænge de er i  

 menneskelig varetægt.
 Stk. 2.  Ejeren skal skriftligt underrette  

 Veterinærdirektoratet om undslupne hjortedyr straks efter at være blevet  

 bekendt hermed.
 Stk. 3.  Mærkede hjortedyr, der undslipper, betragtes  

 som husdyr i to måneder efter den dato, hvor dyrene er undsluppet.  

 Tilsvarende gælder afkom, der følger moderdyret.
 § 19.  Transport af hjortedyr skal foregå i  

 overensstemmelse med kravene i bilag 4.
 § 20.  Indførsel af krondyr, herunder sæd og  

 embryoner, af stammer, der genetisk afviger fra den danske stamme, er ikke  

 tilladt.
 § 21.  Hjortedyr må ikke udføres til jagt i lande, der  

 tillader jagtformer, som det her i landet af dyreværnsmæssige hensyn er  

 forbudt at anvende på hjortevildt.
 Stk. 2.  Forud for udførsel til de i stk. 1 nævnte lande  

 skal eksportøren afgive en skriftlig erklæring til Veterinærdirektoratet om  

 formålet med eksporten.
 § 22.  En indhegning med hjortedyr underkastes  

 rutinemæssigt uanmeldt tilsyn af Veterinærdirektoratet.
 Stk. 2.  Såfremt forholdene måtte give anledning hertil,  

 kan yderligere tilsynsbesøg aflægges.
 § 23.  Til dækning af udgifterne ved registrering af  

 en indhegning med hjortedyr, jf. § 3, opkræves et gebyr på 320,00 kr.
Stk. 2.  Til dækning af udgifterne ved det i § 22, stk.  

 1, nævnte tilsyn opkræves en årlig afgift på 595,00 kr.
Herudover betales der  

 i forbindelse med aflæggelsen af de i § 22, stk. 2, nævnte tilsynsbesøg  

 350,00 kr. for første påbegyndte time.
For hver efterfølgende påbegyndte  

 halve time betales 175,00 kr.
 Stk. 3.  For erindringsskrivelser vedrørende ikke  

 rettidig betaling opkræves et gebyr på 40 kr.
 Stk. 4.  Ved for sen betaling opkræves 1,3 pct. pr.  

 påbegyndt måned fra kravets forfaldsdag.
 Stk. 5.  Der er udpantningsret for de i stk. 1-2 nævnte  

 beløb, jf. § 8, stk. 3, i lov om opdræt af vildt og ræve.
 § 24.  Med bøde eller hæfte straffes den, der  

 overtræder §§ 3-4, § 5, stk. 1, § 6, stk. 1, §§ 7-8, § 9, stk. 1-2, § 10,  

 stk. 1-2, § 11, stk. 1, § 13, § 14, stk. 1-2, § 15, stk. 1, §§ 16-17 eller §§  

 19-21.
§ 25.  For en overtrædelse, der begås af et  

 aktieselskab, andelsselskab, anpartsselskab eller lignende, kan der i medfør  

 af § 15, stk. 4, i lov om opdræt af vildt og ræve pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der efter samme  

 bestemmelse pålægges kommunen eller det kommunale fællesskab bødeansvar.
 § 26.  Bekendtgørelsen træder i kraft den 1. august  

 1993.
 Stk. 2.  For indhegninger med hjortedyr, der er  

 etableret før den 1. august 1993, træder reglerne i § 7 og § 8, stk. 1, 2 og  

 4, dog først i kraft den 1. januar 1995 og reglen i § 8, stk. 3, i kraft den  

 1. januar 1997.
 Stk. 3.  Samtidig ophæves Landbrugsministeriets  

 bekendtgørelse nr. 390 af 5. juli 1988 om hegning af dyrehaver m.m. og  

 Landbrugsministeriets bekendtgørelse nr. 391 af 5. juli 1988 om hjortehold  

 m.m.
Veterinærdirektoratet, den 9. juli 1993 Erik Stougaard / Sten Strømgren Bilag 1 Betingelser for at en indhegning med hjortedyr helt eller delvis kan  

 undtages fra reglerne i bekendtgørelsen:
Bilag 2 Krav til hegnet:
 1. Hegnsmateriale:
 2. Hegnspæle:
 3. Montering:
 Pæleafstanden fastsættes efter Veterinærdirektoratets nærmere anvisning  

 under hensyntagen til terræn og opretholdelse af trampolineffekten.
Hegnet skal monteres på indersiden af mellempælene.
Fra den nederste tråd  

 til jorden må der maksimalt være 10 cm.
Fra den øverste tråd til pæletoppen  

 skal der være mindst 5 cm.
 Alle indgange skal være forsynet med låger, der kun må være åbne i  

 forbindelse med færdsel ind og ud af indhegningen.
 4. Vedligeholdelse:
 Hegnet skal vedligeholdes, så det til enhver tid opfylder kravene i dette  

 bilag.
Bilag 3 Bilag 4 Krav til transport af hjortedyr:
- national transport af hjortedyr over en afstand af højst 50 km regnet  

 fra begyndelsen af transporten af dyrene til bestemmelsesstedet, - national transport af hjortedyr, der foretages af opdrætteren i  

 landbrugskøretøjer eller egne transportmidler, når forholdene nødvendiggør  

 sæsonbetonet græsningsskifte i ikke-erhvervsmæssigt øjemed.
