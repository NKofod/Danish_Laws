Betænkning afgivet af Skatteudvalget den 6. december 2006 Betænkning over Forslag til lov om ændring af  

 chokoladeafgiftsloven,  

  

 registreringsafgiftsloven og forskellige andre afgiftslove (Ændring af dæknings- og råstofafgiften og afgiften på  

 kaffe og te og forlængelse af  

  

 afgiftsfritagelserne for eldrevne køretøjer) [af skatteministeren (Kristian Jensen)] 1. Udvalgsarbejdet Lovforslaget blev fremsat den 15. november 2006 og var til 1.  

 behandling den 23. november 2006. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget blev sendt i høring den 1. november  

 2006. Den 21. november 2006 sendte skatteministeren de indkomne høringssvar  

 og  

 et notat herom til udvalget.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Socialdemokratiets, Det Radikale  

 Venstres og Socialistisk Folkepartis medlemmer af udvalget støtter  

 lovforslaget,  

 og er glade for forlængelsen af afgiftsfritagelserne for eldrevne køretøjer.  

 Dog mener S, RV og SF, at der burde skabes en løsning med længere  

 tidshorisont for fritagelsen, så der sikres stabile vilkår for  

 branchen, og så udviklingen af flere og bedre miljøvenlige  

 teknologier som f.eks. eldrevne køretøjer understøttes i videst muligt  

 omfang.  

 I forlængelse heraf ser S, RV og SF gerne, at der snarest bliver taget  

 initiativ til en omlægning af bilafgifterne, således at miljøvenlige  

 køretøjer  

 bliver afgiftsmæssigt begunstiget i større udstrækning, end det i dag er  

 tilfældet.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)   

 René Skau Björnsson (S)  

  

  fmd.  

  

 Jens Peter Vernersen (S)   

 John Dyrby (S)   

 Klaus Hækkerup (S)   

 Poul Erik Christensen (RV)   

 Morten Homann (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 86 Bilagsnr.
