 Bekendtgørelse af lov om  

 værnepligtsorlov og om orlov  

 til FN-tjeneste mv.
 Herved bekendtgøres lov om værnepligtsorlov jf.  

 lovbekendtgørelse nr. 981 af 14. december 1993 med de ændringer,  

 der følger af lov nr. 444 af 7. juni 2001.
Kapitel 1 Lovens formål og område § 1. Loven omfatter følgende  

 grupper:
a)	Værnepligtige lønmodtagere, som har modtaget meddelelse  

 om tidspunktet for indkaldelse, og som ved indkaldelsen i mindst 9  

 måneder vil have været uafbrudt ansat i samme virksomhed  

 gennemsnitligt mere end 8 timer ugentlig.
Hvis et ansættelsesforhold  

 følger i umiddelbar forlængelse af lære-, elev- eller  

 praktiktid, medregnes denne i de 9 måneder, b)	lønmodtagere, der ved kontrakt med forsvaret i uafbrudt  

 fortsættelse af værnepligtstjenesten stiller sig til  

 rådighed for FN-tjeneste mv.
Det er en betingelse, at den  

 pågældende lønmodtager inden det forventede  

 hjemsendelsestidspunkt har underrettet arbejdsgiveren om, at der er tegnet  

 kontrakt med forsvaret, og c)	lønmodtagere, der ved kontrakt med forsvaret stiller sig til  

 rådighed for FN-tjeneste m.v.
Det er en betingelse, at  

 lønmodtageren ved kontraktindgåelsen i mindst 9 måneder  

 vil have været uafbrudt ansat i samme virksomhed gennemsnitligt mere  

 end 8 timer ugentlig, og at arbejdsgiveren underrettes inden 14 dage efter  

 kontraktindgåelsen.
Kapitel 2 Værnepligtige lønmodtagere § 2. En værnepligtig lønmodtager har  

 ret til fravær fra arbejdet på grund af aftjening af  

 værnepligt.
 Stk. 2. En arbejdsgiver må ikke afskedige en  

 lønmodtager, fordi han vil udnytte retten til fravær på  

 grund af aftjening af værnepligt eller har været fraværende  

 af denne grund.
 Stk. 3. En arbejdsgiver må heller ikke i øvrigt  

 afskedige en lønmodtager på grund af aftjening af  

 værnepligt.
 § 3. En lønmodtager optjener ikke  

 anciennitet under aftjening af værnepligt.
 § 4. Den værnepligtige lønmodtager  

 skal underrette arbejdsgiveren om tidspunktet for indkaldelsen senest to uger  

 efter, at han har modtaget meddelelse herom.
 Stk. 2. Afgiver lønmodtageren ikke underretning efter  

 stk. 1, kan arbejdsgiveren hæve ansættelsesforholdet fra  

 indkaldelsesdagen.
 § 5. En værnepligtig lønmodtager, der  

 udnytter sin ret til fravær efter § 2, skal under aftjeningen af  

 værnepligten underrette arbejdsgiveren om, hvornår han  

 påregner at genoptage arbejdet efter aftjent værnepligt.  

 Underretningen skal gives mellem 3 og 4 måneder før det  

 forventede hjemsendelsestidspunkt.
 Stk. 2. Lønmodtageren skal uden ugrundet ophold  

 underrette arbejdsgiveren om enhver ændring i det forventede  

 hjemsendelsestidspunkt.
 Stk. 3. Underretter lønmodtageren ikke arbejdsgiveren  

 efter stk. 1-2, anses ansættelsesforholdet for opsagt fra  

 lønmodtagerens side til det tidspunkt, hvor hjemsendelsen finder sted,  

 uanset længden af det varsel, der gælder fra  

 lønmodtagerens side i ansættelsesforholdet.
 Stk. 4. For værnepligtige lønmodtagere, der  

 indkaldes, herunder genindkaldes, til værnepligtstjeneste af under 5  

 måneders varighed, finder reglerne i stk. 1-3 alene anvendelse i  

 det omfang, underretningen kan afgives i løbet af  

 værnepligtstiden.
§ 6. Værnepligtige lønmodtagere, der  

 efterkasseres eller på anden måde hjemsendes før tiden,  

 skal uden ugrundet ophold underrette arbejdsgiveren herom.
Arbejdsgiveren  

 bestemmer, hvornår arbejdet skal genoptages.
Stk. 2. Lønmodtageren har dog ret til at genoptage  

 arbejdet 4 måneder efter efterkassations- eller  

 hjemsendelsestidspunktet.
Har lønmodtageren afgivet varsel efter  

 § 5, stk. 1, har han ret til at genoptage arbejdet til det  

 tidspunkt, der er angivet i varslet.
 Stk. 3. Afgiver lønmodtageren ikke underretning efter  

 stk. 1, anses ansættelsesforholdet for opsagt fra  

 lønmodtagerens side til det tidspunkt, hvor efterkassationen eller  

 hjemsendelsen finder sted.
 § 7. Lovens bestemmelser kan ikke ved aftale,  

 vedtægter eller regulativer fraviges til ugunst for den  

 værnepligtige lønmodtager.
 § 8. § 4, stk. 2, § 5, stk. 3,  

 og § 6, stk. 3, finder ikke anvendelse på  

 værnepligtige, der er ansat som tjenestemænd i henhold til lov om  

 tjenestemænd i staten, folkeskolen og folkekirken.
 § 9. Afskediges en værnepligtig  

 lønmodtager i strid med § 2, skal arbejdsgiveren betale en  

 godtgørelse.
 Stk. 2. Godtgørelsen, der ikke kan overstige 26 ugers  

 løn, fastsættes under hensyn til lønmodtagerens  

 ansættelsestid og sagens omstændigheder i øvrigt.
 § 10. Arbejdsministeren kan fastsætte  

 særlige regler for søfarende.
 § 11. For lønmodtagere, der er omfattet af  

 denne lov, finder § 6, stk. 1 og 3, i lov om retsforholdet mellem  

 arbejdsgivere og funktionærer samt § 35 i medhjælperloven  

 ikke anvendelse.
Kapitel 3 Lønmodtagere der ved kontrakt med forsvaret  

 stiller sig til rådighed for FN-tjeneste mv.
§ 11 a.
Lønmodtagere, der er omfattet af  

 § 1, litra b og c, skal senest 2 uger, efter at de indkaldes i  

 medfør af kontrakten, underrette arbejdsgiveren herom.
Såfremt  

 indkaldelse sker med mindre end 4 ugers varsel, skal arbejdsgiver underrettes  

 uden ugrundet ophold.
 Stk. 2. Afgiver lønmodtageren ikke underretning efter  

 stk. 1, finder § 4, stk. 2, tilsvarende anvendelse.
 Stk. 3. For lønmodtagere, der ikke er omfattet af  

 lovens § 1, litra b og c, betragtes fravær i medfør af  

 kontrakten med forsvaret som lovligt forfald.
§ 11 b.
Bestemmelserne i §§ 2, 3, 5,  

 stk. 1-3, 6, 7, 8, 9, 10 og 11 finder tilsvarende anvendelse for  

 lønmodtagere omfattet af § 1, litra b og c.
Kapitel 4 Ikrafttrædelses- og overgangsbestemmelser mv.
 § 12. Loven træder i kraft den 1. juli 1985  

 og har virkning for værnepligtige lønmodtagere, der den 1. juli  

 1985 eller senere modtager meddelelse om tidspunktet for indkaldelsen.
 § 13. Loven gælder ikke for  

 Færøerne og Grønland.
 Lov nr. 910 af 8. december 1993 om ændring af lov om  

 forsvarets personel, lov om hjemmeværnet, lov om statens  

 uddannelsesstøtte og lov om værnepligtsorlov mv., hvis § 4  

 har ændret lovens titel, § 1 samt tilføjet §§ 11 a og  

 11 b indeholder i § 6 følgende  

 ikrafttrædelsesbestemmelse:
§ 6 Loven træder i kraft den 1. januar 1994.
 Lov nr. 444 af 7. juni 2001 om ændring af lov om  

 retsforholdet mellem arbejdsgivere og funktionærer og lov om  

 værnepligtsorlov og om orlov til FN-tjeneste m.v. (Ændring af  

 timegrænse) indeholder følgende  

 ikrafttrædelsesbestemmelse:
§ 3 Loven træder i kraft dagen efter bekendtgørelse i  

 Lovtidende.1) Arbejdsministeriet, den 20. november  

 2001 Ove Hygum /E.
Edelberg 1)   Lov nr. 444 af 7. juni 2001 blev  

 bekendtgjort i Lovtidende 8. juni 2001.
