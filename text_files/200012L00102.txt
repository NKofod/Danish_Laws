Fremsat den 10. november 2000 af  

 arbejdsministeren (Ove Hygum) Forslag til Lov om ændring af lov om servicejob (Udvidelse af anvendelsesområdet, forlængelse  

 af forsøgsperioden, genoptjening af ret til dagpenge m.v.) § 1 I lov nr. 1081 af 29. december 1999 foretages følgende  

 ændringer:
 1. § 1, stk. 1, affattes således:
 »§ 1. Loven har til formål at fremme  

 beskæftigelsesmulighederne for langtidsledige, der er fyldt 48  

 år, og at medvirke til at styrke det offentlige serviceniveau, samt  

 løsningen af opgaver i humanitære organisationer, gennem et  

 årligt tilskud til ansættelse af langtidsledige, der er fyldt 48  

 år, i varige stillinger på ordinære løn- og  

 ansættelsesvilkår (servicejob).«.
 2. I § 2, stk. 1, ændres »2001« til:  

 »2002«.
 3. I § 2 indsættes efter stk. 1 som nyt  

 stykke:
 »Stk. 2. Bestemmelsen i stk. 1 finder tilsvarende  

 anvendelse i forhold til selvejende institutioner, der udfører  

 offentlige serviceopgaver, og hvis udgifter dækkes med mindst 50% af  

 offentlige tilskud, samt humanitære organisationer.«.
 Stk. 2 bliver herefter stk. 3.
 4. I § 2, stk. 2, der bliver stk. 3,  

 ændres »2001« til: »2002«.
 5. I § 4, stk. 2, ændres »og kommuner« til:  

 », kommuner samt selvejende institutioner og humanitære organisationer,  

 jf. § 2, stk. 2.«.
 6. § 4, stk. 3, nr. 6, affattes  

 således:
 »6)	at servicejobbet falder inden for ansøgerens nuværende  

 opgavefelt.«.
 7. I § 5, stk. 3, ændres »§ 2,  

 stk. 2.« til : »§ 2, stk. 3.«.
 8. I § 5 indsættes efter stk. 3 som nyt  

 stykke:
 »Stk. 4. Tilskud til et servicejob, der oprettes inden for  

 ældresektoren, kan inden for en samlet pulje på 100 mio. kr.  

 forhøjes med 50.000 kr., der udbetales i det første  

 ansættelsesår, som udgangspunkt til brug for oplæring og  

 uddannelse af den ansatte.«.
 Stk. 4 og 5 bliver herefter stk. 5 og 6.
 9. I § 5, stk. 4, der bliver stk. 5,  

 ændres »den ansøgende myndighed eller institution« til:  

 »ansøgeren«.
 10. I § 5, stk. 5, der bliver stk. 6,  

 ændres »tilskuddet« til: »tilskud«.
 11. I § 6, stk. 2, ændres »2001« til:  

 »2002«.
 12. § 8, stk. 1, affattes således:
 »§ 8. Tidsrum, hvori medlemmet har været ansat i  

 servicejob, medregnes uanset bestemmelsen i § 53, stk. 3, i  

 arbejdsperioderne efter § 53, stk. 2 og 5, i lov om  

 arbejdsløshedsforsikring m.v.«.
 13. § 8, stk. 2 og 3 ophæves.
 Stk. 4 bliver herefter stk. 2.
 14. I § 8, stk. 4, der bliver stk. 2,  

 ændres »1-3« til: »1«.
 15. I § 9, stk. 1, indsættes efter 1.  

 pkt.:
 »Klagen indgives til vedkommende regionschef, der, hvis  

 afgørelsen fastholdes, videresender klagen til  

 Arbejdsmarkedsstyrelsen.«.
§ 2 Stk. 1. Loven træder i kraft den 1. januar 2001 og har  

 virkning for beskæftigelse i servicejob fra denne dato.  

 Ophævelsen af § 8, stk. 2, i § 1, nr. 13, træder  

 dog først i kraft den 1. april 2001.
Stk. 2. Et medlem, der ved lovens ikrafttræden er i  

 servicejob, bevarer retten til at forlænge den periode på 48  

 måneder (referenceperioden), inden for hvilken der kan udbetales ydelse  

 efter § 55, stk. 2, i lov om arbejdsløshedsforsikring m.v.,  

 indtil medlemmet har generhvervet ret til dagpenge, jf. § 53,  

 stk. 5, i lov om arbejdsløshedsforsikring m.v.
Referenceperioden  

 kan dog højst forlænges indtil det tidspunkt, hvor medlemmet kan  

 opnå ret til efterløn, jf. § 74 a i lov om  

 arbejdsløshedsforsikring m.v.
 Stk. 3. § 1, nr. 8, finder anvendelse på  

 ansættelsesforhold, som etableres efter den 5. november 2000.
Bemærkninger til lovforslaget Almindelige bemærkninger 1. Indledning Lovforslaget indeholder forslag om en udvidelse af lovens  

 anvendelsesområde, således at også visse selvejende  

 institutioner samt humanitære organisationer kan søge om tilskud  

 til oprettelse af servicejob.
Endvidere foreslås det, at  

 forsøgsperioden for servicejobordningen forlænges med 1  

 år.
Endelig foreslås det, at der indføres genoptjeningsret  

 til dagpenge.
Disse elementer er en udmøntning af regeringens  

 aftaler af 5. november 2000 med hhv.
Socialistisk Folkeparti, Enhedslisten  

 samt Centrum-Demokraterne om finansloven for 2001.
 Endvidere indeholder lovforslaget som opfølgning  

 på regeringens finanslovsaftale med Socialistisk Folkeparti og  

 Enhedslisten et forslag om, at der inden for en samlet pulje på 100  

 mio. kr. kan ydes et supplerende tilskud på 50.000 kr. til servicejob,  

 der oprettes inden for ældresektoren som udgangspunkt til brug for  

 oplæring og uddannelse.
 Endelig indeholder lovforslaget en mindre justering af  

 lovens klagebestemmelse, der foreslås ændret således, at  

 klageadgangen processuelt kommer til at svare til, hvad der gælder for  

 indbringelse af klager til Arbejdsmarkedsstyrelsen over Arbejdsformidlingens  

 afgørelser efter lov om en aktiv arbejdsmarkedspolitik.
Som yderligere opfølgning på  

 finanslovsaftalerne vil der blive iværksat en række tiltag med  

 henblik på at øge anvendelsen af servicejobordningen, f.eks. via  

 en styrkelse af Arbejdsformidlingens indsats i forhold til formidling og  

 information til de potentielle arbejdsgivere.
Samtidig skal der gøres  

 en indsats for at få præciseret, at løntilskud til  

 servicejob ikke indgår i den aftalte kommunale udgiftsvækstramme  

 på 1%, og at personer, der ansættes i servicejob kan varetage  

 normale jobfunktioner, og derfor kan indgå i de eksisterende  

 personalenormeringer, samt at servicejobordningen ikke begrænser  

 kommunernes muligheder i forhold til fastlæggelse af normeringer.
 Lovforslaget vil umiddelbart efter fremsættelsen i  

 Folketinget blive sendt til Landsarbejdsrådet, således at  

 rådets bemærkninger vil kunne indgå i Folketingets  

 behandling af lovforslaget.
2. Udvidelse af lovens anvendelsesområde En lang række offentlige serviceopgaver varetages i  

 dag af selvejende institutioner.
Det drejer sig f.eks. om opgaver på  

 daginstitutionsområdet, undervisningsområdet samt  

 ældreplejen på bl.a. dagcentre og plejehjem.
Hertil kommer  

 særlige sociale opgaver i forbindelse med behandling af stof- og  

 alkoholmisbrugere, støtte til handicappede samt tilbud om  

 særlige væresteder o.lign.
 Selvejende institutioner kan dog ikke i alle  

 sammenhænge henregnes til den offentlige sektor, selv om der ofte vil  

 være en tæt økonomisk og opgavemæssig tilknytning  

 hertil.
 Det har derfor i praksis givet anledning til tvivl, om  

 selvejende institutioner er omfattet af lov om servicejob og dermed kan  

 opnå tilskud til ansættelse af personer fra ordningens  

 målgruppe i servicejob.
Da et af lovens hovedformål er at medvirke til at  

 styrke det offentlige serviceniveau, åbnes der derfor med lovforslaget  

 op for, at selvejende institutioner, der varetager offentlige serviceopgaver,  

 og hvis udgifter dækkes med mindst 50% offentlige tilskud, kan  

 opnå tilskud til ansættelse af personer i servicejob.
En  

 tilsvarende afgrænsning anvendes også i forbindelse med  

 administrationen af reglerne om offentlig jobtræning i lov om en aktiv  

 arbejdsmarkedspolitik.
 Der er i dag ca. 475.000 fuldtidsbeskæftigede inden  

 for social-, undervisnings- og sundhedsområdet, og det skønnes,  

 at der er yderligere ca. 125.000, som er fuldtidsbeskæftigede i  

 selvejende institutioner på disse områder.
 Det foreslås endvidere, at lovens  

 anvendelsesområde udvides til at omfatte ikke-kommercielle  

 humanitære organisationer, som således også opnår  

 mulighed for at opnå tilskud til ansættelse af personer fra  

 servicejobordningens målgruppe.
3. Forlængelse af forsøgsperioden Servicejobordningen blev, bl.a. som opfølgning  

 på regeringens finanslovsaftale for 2000 med Socialistisk Folkeparti og  

 Centrum-Demokraterne og med tilslutning fra Enhedslisten, fra den 1. januar  

 2000 etableret som en 2-årig forsøgsordning.
 Ordningen indebærer, at stat, amtskommuner og  

 kommuner i forsøgsperioden kan opnå tilskud til ansættelse  

 af forsikrede langtidsledige, der er fyldt 48 år, i varige stillinger i  

 den offentlige sektor på ordinære løn- og  

 ansættelsesvilkår (servicejob). Der er således to  

 hovedformål med ordningen, idet den dels har til formål at  

 forbedre mulighederne for at leve op til det ønskede serviceniveau i  

 stat, amtskommuner og kommuner, og dels at forbedre  

 beskæftigelsesmulighederne for gruppen af lidt ældre forsikrede  

 langtidsledige.
 I forbindelse med vedtagelsen af lov om servicejob, blev  

 det skønnet, at der ville blive oprettet svarende til i gennemsnit  

 6.500 servicejob i 2000 og 10.000 servicejob i 2001.
Udviklingen i anvendelsen af ordningen har imidlertid ikke  

 svaret til det forventede omfang.
Således var der pr. ultimo oktober  

 2000 anmeldt i alt 800 servicejobordrer til Arbejdsformidlingen.
 I lyset af den indtil videre beskedne udvikling i  

 anvendelsen af ordningen samt den samtidigt foreslåede udvidelse af  

 lovens anvendelsesområde, indførelse af genoptjeningsret samt  

 muligheden for at opnå supplerende tilskud inden for  

 ældresektoren, vurderes det derfor at være hensigtsmæssigt  

 at forlænge ordningen med 1 år, således at  

 forsøgsperioden udløber den 31. december 2002.
 Ansættelsesforhold, der etableres og  

 påbegyndes inden for forsøgsperioden, kan herefter  

 videreføres med tilskud efter den 31. december 2002.
4. Genoptjening Et af de væsentlige formål med  

 servicejobordningen er at ændre de i visse tilfælde negative  

 holdninger på bl.a. arbejdspladserne til ansættelse af lidt  

 ældre medarbejdere, der evt. kommer fra andre fagområder og har  

 længere ledighed bag sig.
 Med dette formål er servicejobordningen oprettet som  

 en forsøgsordning, der løber frem til og med 2002, jf. det oven  

 for nævnte forslag om forlængelse af forsøgsperioden.
 For også i forhold til lov om  

 arbejdsløshedsforsikring m.v. at sidestille personer i servicejob med  

 deres kollegaer, indeholder lovforslaget endvidere forslag om, at  

 beskæftigelse under den midlertidige servicejobordning medregnes ved  

 optjening af dagpengeret.
5. Supplerende tilskud til oplæring og uddannelse ved servicejob  

 i ældresektoren Selv om målgruppen for servicejobordningen hyppigt  

 vil have kvalifikationer, som gør dem velegnede til at varetage job,  

 hvor omsorg, service og livserfaring er helt centrale kvalifikationer, kan  

 der ofte være behov for såvel uddannelse som oplæring i  

 forhold til det konkrete job og den konkrete arbejdsplads.
En god indsats her  

 kan bidrage til en varig forbedring, fordi den samlede kompetence på  

 omsorgsområdet forøges.
 Lov om servicejob indeholder allerede en mulighed for, at  

 Arbejdsformidlingen i samarbejde med den ledige med udgangspunkt i dennes  

 uddannelses- og erhvervsmæssige kvalifikationer og det konkrete  

 servicejob, forud for ansættelsen kan tilrettelægge et  

 opkvalificerende forløb med henblik på den lediges varetagelse  

 af servicejobbet.
Med henblik på en yderligere styrkelse af  

 kvalifikationsniveauet ved ansættelse i servicejob i  

 ældresektoren indføres der mulighed for, at der inden for en  

 samlet pulje på 100 mio. kr. efter  

 »først-til-mølle«-princippet kan opnås et supplerende  

 tilskud på 50.000 kr. pr. servicejob.
Tilskuddet udbetales i det  

 første ansættelsesår som udgangspunktet til brug for  

 oplæring og uddannelse af den servicejobansatte.
Tilskuddet svarer til  

 3-4 måneders nettolønudgift.
 Muligheden for at opnå det supplerende  

 oplærings- og uddannelsestilskud gælder - som følge af  

 regeringens aftale af 5. november 2000 med Socialistisk Folkeparti og  

 Enhedslisten om finansloven for 2001 - for alle servicejob, som oprettes  

 inden for ældresektoren efter den 5. november 2000, jf.  

 bemærkningerne til lovforslagets § 2, stk. 3.
Økonomiske konsekvenser Hensigten med forslaget om en udvidelse af lovens  

 anvendelsesområde er at øge anvendelsen af servicejobordningen i  

 forhold til det relativt lave niveau i 2000. Anvendelsen af ordningen  

 forudsættes dog stadig at ligge inden for den aktivitetsmæssige  

 og økonomiske ramme, der er forudsat på finanslovsforslaget for  

 2001.
 Udvidelse af forsøgsordningen til også at  

 omfatte 2002 vil medføre merudgifter til servicejob i 2002. Disse  

 udgifter vil blive finansieret gennem videreførsel af uforbrugte  

 midler fra 2000 og evt. 2001.
 Til finansiering af det supplerende tilskud på  

 50.000 kr. pr. servicejob i ældresektoren afsættes en samlet  

 pulje i forsøgsperioden på 100 mio. kr.
Indførelsen af genoptjeningsret til  

 arbejdsløshedsdagpenge i forbindelse med servicejob vil medføre  

 merudgifter til dagpenge.
Det skønnes dog, at disse merudgifter vil  

 være minimale, idet hovedparten af målgruppen for  

 servicejobordningen under alle omstændigheder er omfattet af enten  

 retten til forlængede dagpenge efter § 55, stk. 4, i lov om  

 arbejdsløshedsforsikring m.v. eller er på overgangsydelse.
 Det skønnes på denne baggrund, at  

 lovforslaget samlet set vil være neutralt i forhold til den offentlige  

 økonomi.
Administrative konsekvenser Lovforslaget skønnes ikke at have administrative  

 konsekvenser.
Erhvervsøkonomiske konsekvenser Lovforslaget skønnes ikke at have  

 erhvervsøkonomiske konsekvenser.
Ligestillingsmæssige konsekvenser Lovforslaget skønnes ikke at have  

 ligestillingsmæssige konsekvenser.
Miljømæssige konsekvenser Lovforslaget skønnes ikke at have  

 miljømæssige konsekvenser.
Forholdet til EU-retten Der kan ikke ydes tilskud til selvejende institutioner,  

 som direkte eller indirekte kan give en konkurrencemæssig fordel i det  

 omfang institutionen (også) udfører konkurrenceudsatte  

 opgaver.
 På baggrund af en vejledende udtalelse fra  

 Konkurrencestyrelsen herom, vurderes det dog, at der ikke vil kunne  

 opstå konkurrenceforvridning og dermed statsstøtteretlige  

 problemer, da de selvejende institutioner følger principperne i  

 Finansministeriets budgetvejledning om indtægtsdækket virksomhed  

 eller den parallelle lovgivning herom for det amtskommunale og kommunale  

 område.
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Der afsættes en særlig pulje på 100 mio.  

 kr., som vil komme arbejdsgivere, der opretter servicejob inden for  

 ældresektoren til gode.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Berøres ikke Bemærkninger til de enkelte  

 bestemmelser Til § 1 Til nr. 1 Efter den gældende § 1, stk. 1, har loven  

 bl.a. til formål at medvirke til at styrke den nuværende  

 varetagelse af opgaver i stat, amtskommuner og kommuner.
 I tilknytning til, at det foreslås, at loven  

 også skal kunne finde anvendelse i forhold til visse selvejende  

 institutioner, foreslås det derfor, at denne del af lovens formål  

 ændres til at vedrøre en styrkelse af det offentlige  

 serviceniveau for herved at understrege, at den nuværende  

 opgavevaretagelse af statslige, amtskommunale og kommunale serviceopgaver i  

 vidt omfang udføres af selvejende institutioner.
 Den foreslåede ændring indebærer dog  

 ikke, at der via servicejobordningen vil kunne opdyrkes nye opgaver, idet  

 ordningen alene kan bruges til at forbedre mulighederne for at løfte  

 de nuværende statslige, amtskommunale og kommunale opgaver bedre.
 Da det endvidere foreslås, at loven også kan  

 finde anvendelse i forhold til humanitære organisationer,  

 foreslås det desuden, at loven også får til formål at  

 styrke løsningen af opgaver i disse organisationer.
 Der henvises endvidere til bemærkningerne til den  

 under nr. 3 foreslåede ændring.
Til nr. 2 I lyset af den hidtil beskedne anvendelse af  

 servicejobordningen foreslås det, at ordningens forsøgsperiode  

 forlænges med 1 år.
 Det betyder, at der herefter vil kunne søges om  

 tilskud til servicejob til og med den 31. december 2002.
Til nr. 3 Den foreslåede bestemmelse indebærer, at  

 muligheden for at søge om tilskud til servicejob i  

 forsøgsperioden også finder anvendelse i forhold til selvejende  

 institutioner, der udfører offentlige serviceopgaver, og hvis udgifter  

 dækkes med mindst 50% af offentlige tilskud, samt humanitære  

 organisationer.
 Den konkrete afgrænsning af selvejende  

 institutioner, der vil blive omfattet af servicejobordningen, er for det  

 første valgt, da den i forvejen anvendes af Arbejdsformidlingen i  

 forhold til bl.a. reglerne om offentlig jobtræning i den aktive  

 arbejdsmarkedspolitik, og for det andet for at sikre, at kun selvejende  

 institutioner, som opfylder et af lovens hovedformål - styrkelse af den  

 offentlige service - kan opnå tilskud til servicejob.
 Ved humanitære organisationer forstås i  

 relation til servicejobordningen sammenslutninger, der er oprettet på  

 frivilligt initiativ, og som med et humanitært sigte udfører  

 arbejde inden for navnlig det social- og sundhedsmæssige område,  

 der sigter på at give enkeltindivider eller grupper en øget  

 velfærd eller omsorg, eller som har til formål at løse  

 velfærdsmæssige opgaver af helbreds-, forsørgelses-, eller  

 omsorgsmæssig karakter gennem f.eks. vejledning, menneskelig kontakt  

 eller videregivelse af erfaringer.
Til nr. 4 Den foreslåede ændring skal ses i lyset af  

 forslaget om, at forsøgsperioden forlænges med 1 år, jf.  

 de almindelige bemærkninger samt bemærkningerne til nr. 2.
 Ansættelsesforhold, som etableres og  

 påbegyndes i den forlængede forsøgsperiode, vil herefter  

 kunne videreføres med tilskud efter den 31. december 2002.
Til nr. 5 Der er tale om en konsekvensændring som følge  

 af, at lovens anvendelsesområde foreslås udvidet til også  

 at omfatte visse selvejende institutioner og humanitære  

 organisationer.
 Der henvises til bemærkningerne til nr. 3.
Til nr. 6 Der er tale om en sproglig konsekvensændring som  

 følge af, at lovens anvendelsesområde foreslås udvidet til  

 også at omfatte visse selvejende institutioner og humanitære  

 organisationer, jf. bemærkningerne til den under nr. 3 foreslåede  

 ændring.
Til nr. 7 Der er tale om en konsekvensændring som følge  

 af den under nr. 3 foreslåede ændring.
Til nr. 8 Servicejobordningen kan bl.a. anvendes til at styrke  

 serviceniveauet på ældreområdet.
Ordningens målgruppe  

 vil nemlig hyppigt være i besiddelse af en række kvalifikationer,  

 der er af væsentlig betydning i forbindelse med varetagelsen af  

 servicejob på ældreområdet, f.eks. omsorg og livserfaring.  

 Ofte kan der dog også være behov for såvel oplæring  

 som uddannelse i forhold til varetagelsen af et konkret job på en  

 konkret arbejdsplads.
 Lovens § 7 indeholder allerede mulighed for, at der  

 inden for rammerne af lov om en aktiv arbejdsmarkedspolitik kan  

 tilrettelægges opkvalificerende forløb forud for  

 ansættelsen.
Som supplement hertil foreslås det, at der inden for  

 en samlet pulje på 100 mio. kr. efter  

 »først-til-mølle«-princippet kan ydes et ekstra tilskud til  

 servicejob, der oprettes inden for ældresektoren, f.eks. i forhold til  

 varetagelse af funktioner i forbindelse med genoptræning, fysioterapi,  

 hjemmepleje, hjemmesygepleje, særlige indsatser for demente ældre  

 samt varetagelse af plejehjemsfunktioner i bred forstand m.v.
De nævnte  

 eksempler på arbejdsfunktioner er ikke udtømmende.
Det supplerende tilskud udgør 50.000 kr. pr.  

 servicejob, og ydes i det 1. ansættelsesår.
Det er meningen med  

 tilskuddet, som svarer til 3-4 måneders nettolønudgift, at det  

 som udgangspunkt skal investeres i oplæring og uddannelse af den  

 nyansatte.
Det er hensigten, at tilskuddet skal gå ubeskåret til  

 de institutioner på ældreområdet, hvor der oprettes  

 servicejob med henblik på at sikre, at den enkelte institution,  

 herunder institutionens medarbejdere, oplever, at ordningen muliggør  

 en forbedret service inden for de fastlagte budgetrammer.
Oplæringen kan f.eks. ske ved, at den nye  

 medarbejder i en periode arbejder fast sammen med en erfaren kollega.
En  

 sådan »sidemandsoplæring« giver både mulighed for at  

 oplære de konkrete faglige færdigheder i forhold til det nye  

 arbejde og tid til mere personligt at tilpasse sig de krav til omsorg og  

 forståelse, som også er en forudsætning for at yde en god  

 ældreservice.
Denne gradvise tilpasning kan især være  

 relevant for personer, der kommer fra beskæftigelse på helt andre  

 områder.
 Muligheden for at opnå det supplerende  

 oplærings- og uddannelsestilskud gælder - som følge af  

 regeringens aftale af 5. november 2000 med Socialistisk Folkeparti og  

 Enhedslisten om finansloven for 2001 - for alle servicejob, som oprettes i  

 ældresektoren efter den 5. november 2000, jf. bemærkningerne til  

 lovforslagets § 2, stk. 3.
 Arbejdsmarkedsstyrelsen vil i medfør af lovens  

 § 5 fastsætte nærmere regler om administrationen af puljen,  

 således at der sikres en effektiv og hensigtsmæssig  

 gennemførelse af »først-til-mølle«-princippet.
Til nr. 9 Der er tale om en sproglig konsekvensændring som  

 følge af, at lovens anvendelsesområde foreslås udvidet til  

 også at omfatte visse selvejende institutioner og humanitære  

 organisationer.
Der henvises i den forbindelse til bemærkningerne til  

 den under nr. 3 foreslåede ændring.
Til nr. 10 Bemyndigelsesbestemmelsen foreslås ændret i  

 lyset af, at der - udover det ordinære servicejobtilskud - fremover  

 også vil være behov for at fastsætte nærmere regler  

 for administrationen af det særlige oplærings- og  

 uddannelsestilskud til servicejob, der oprettes på  

 ældreområdet, jf. den under nr. 8 foreslåede  

 ændring.
Til nr. 11 Der er tale om en ændring som følge af, at  

 forsøgsperioden forlænges med 1 år.
 Den foreslåede ændring indebærer, at der  

 vil kunne ske genbesættelse af servicejob via fornyet formidling af  

 Arbejdsformidlingen til en person fra ordningens målgruppe til og med  

 den 31. december 2002, hvor forsøgsperioden udløber.
Til nr. 12 Servicejob giver - som andet støttet arbejde -  

 efter de gældende regler ikke ret til genoptjening af dagpengeretten,  

 men perioder med servicejob forlænger den periode inden for hvilken,  

 der kan modtages dagpenge (referenceperioden).
Det foreslås, at perioder i servicejob sidestilles  

 med ordinær beskæftigelse i relation til reglerne om genoptjening  

 af dagpengeretten.
Et medlem, hvis dagpengeret bortfalder, som følge  

 af at dagpengeretten er opbrugt, generhverver retten til dagpenge, når  

 der foreligger 26 ugers beskæftigelse inden for de sidste 3  

 år.
 Andre fuldtidsforsikrede medlemmer generhverver  

 dagpengeretten ved 52 ugers beskæftigelse inden for de sidste 3  

 år.
I arbejdsløshedsforsikringens regler om dagpengeret  

 er udgangspunktet, at alene ordinær beskæftigelse giver  

 rettigheder.
Forslaget betyder derfor, at beskæftigelse i servicejob i  

 alle henseender behandles som ordinær beskæftigelse efter  

 arbejdsløshedsforsikringens regler.
 Da efterlønnens præmieringsordninger er  

 knyttet til beskæftigelse, der giver genoptjening af dagpengeret,  

 indebærer forslaget, at beskæftigelse i servicejob også  

 giver ret til præmieringsordningerne.
Til nr. 13 og nr. 14 Efter de gældende regler i § 8, stk. 2,  

 kan der udbetales nedsatte dagpenge uden hensyn til tidsbegrænsningen i  

 lov om arbejdsløshedsforsikring m.v. til medlemmer i servicejob.
Som en konsekvens af, at servicejob sidestilles med  

 ordinær beskæftigelse, foreslås det, at denne  

 særregel ophæves.
Det betyder, at den almindelige  

 tidsbegrænsning på 52 uger inden for 70 uger også  

 gælder for medlemmer i servicejob.
For at give medlemmer, der ved  

 lovens ikrafttræden er ansat i et servicejob på nedsat tid,  

 mulighed for at indrette sig på ændringen, foreslås det, at  

 denne bestemmelse først træder i kraft den 1. april 2001.
Efter de gældende regler i § 8, stk. 3,  

 opgøres forbruget af ydelsesperioder ved udbetaling af nedsatte  

 dagpenge i timer.
Der er tale om en særlig regel for personer, der er  

 ansat i servicejob.
Efter de almindelige regler opgøres forbruget af  

 ydelsesperioder i uger.
Som en konsekvens af, at servicejob sidestilles med  

 ordinær beskæftigelse, foreslås det, at også denne  

 særregel ophæves.
Til nr. 15 Ændringen vedrører lovens bestemmelse om  

 klageadgang, og indebærer, at klager over Arbejdsformidlingens  

 afgørelser efter lov om servicejob fremover skal indbringes for  

 Arbejdsmarkedsstyrelsen via den relevante regionschef.
 Denne fremgangsmåde svarer til, hvad der  

 gælder i forhold til indbringelse af klager til styrelsen over  

 Arbejdsformidlingens afgørelser efter lov om en aktiv  

 arbejdsmarkedspolitik.
Den foreslåede fremgangsmåde indebærer,  

 at klagen kun skal videresendes til styrelsen i det omfang  

 Arbejdsformidlingens afgørelse fastholdes.
Samtidig lettes sagsgangen  

 ved styrelsens behandling af klagen, idet regionschefen allerede ved  

 videresendelsen af klagen kan komme med bemærkninger til  

 afgørelsen.
Til § 2 Til stk. 1 Det foreslås, at loven træder i kraft den 1.  

 januar 2001, jf. dog bemærkningerne til § 1, nr. 13.
 Medlemmer, der er ansat i servicejob ved lovens  

 ikrafttræden, kan fra denne dato medregne beskæftigelse ved  

 servicejob til genoptjening af dagpengeretten.
Til stk. 2 Det foreslås i stk. 2, at medlemmer i  

 servicejob bevarer retten til en forlænget referenceperiode, der er  

 opnået efter de hidtidige regler, indtil ret til dagpenge er  

 generhvervet.
Overgangsbestemmelsen har betydning for medlemmer i  

 målgruppen, som er i aktivperioden, jf. § 3, stk. 1, nr. 1, i  

 lov om servicejob.
Derimod har bestemmelsen ingen betydning for medlemmer  

 på forlænget dagpengeret (§ 55, stk. 4, i lov om  

 arbejdsløshedsforsikring m.v.), og medlemmer på  

 overgangsydelse.
Til stk. 3 Det fremgår af regeringens aftale af 5. november  

 2000 med Socialistisk Folkeparti og Enhedslisten om finansloven for 2001, at  

 den under § 1, nr. 8, foreslåede mulighed for at opnå  

 supplerende oplærings- og uddannelsestilskud til servicejob, der  

 oprettes inden for ældresektoren, gælder fra og med aftalens  

 indgåelse.
Da tidspunktet for aftalens indgåelse var  

 søndag den 5. november 2000 vil der derfor i praksis blive tale om  

 servicejob, der oprettes efter den 5. november 2000.
 Denne del af finanslovsaftalen indebærer, at den  

 under § 1, nr. 8, foreslåede bestemmelse vil kunne finde  

 anvendelse på ansættelsesforhold, som er etableret og evt.  

 påbegyndt, inden bestemmelsens ikrafttræden.
Bilag 1 Lovforslaget sammenholdt med gældende lov Gældende formulering Lovforslaget § 1 1. § 1, stk. 1, affattes således:
 § 1. Loven har til formål at fremme  

 beskæftigelsesmulighederne for langtidsledige, der er fyldt 48  

 år, og at medvirke til at styrke den nuværende varetagelse af  

 opgaver i stat, amtskommuner og kommuner gennem et årligt tilskud til  

 ansættelse af langtidsledige, der er fyldt 48 år, i varige  

 stillinger i den offentlige sektor på ordinære løn- og  

 ansættelsesvilkår (servicejob).
 »§ 1. Loven har til formål at fremme  

 beskæftigelsesmulighederne for langtidsledige, der er fyldt 48  

 år, og at medvirke til at styrke det offentlige serviceniveau, samt  

 løsningen af opgaver i humanitære organisationer, gennem et  

 årligt tilskud til ansættelse af langtidsledige, der er fyldt 48  

 år, i varige stillinger på ordinære løn- og  

 ansættelsesvilkår (servicejob).«.
 § 2. I en forsøgsperiode fra den 1. januar 2000 til og  

 med den 31. december 2001 kan stat, amtskommuner og kommuner søge om  

 tilskud til ansættelse af personer, der er omfattet af § 3, i  

 servicejob, der påbegyndes inden for forsøgsperioden.
 2. I § 2, stk. 1, ændres »2001« til:  

 »2002«.
 3. I § 2 indsættes efter stk. 1 som nyt  

 stykke:
 »Stk. 2. Bestemmelsen i stk. 1 finder tilsvarende  

 anvendelse i forhold til selvejende institutioner, der udfører  

 offentlige serviceopgaver, og hvis udgifter dækkes med mindst 50% af  

 offentlige tilskud, samt humanitære organisationer.«.
 Stk. 2 bliver herefter stk. 3.
§ 2. - - - 4. I § 2, stk. 2, der bliver stk. 3,  

 ændres »2001« til: »2002«.
 Stk. 2. Ansættelsesforhold, der etableres og  

 påbegyndes i forsøgsperioden, kan videreføres med tilskud  

 efter den 31. december 2001, jf. § 5, stk. 3, og § 6,  

 stk. 2. Ansættelsesforholdet kan fortsætte, uanset at den  

 ansatte overgår til efterløn.
§ 4. - - - 5. I § 4, stk. 2, ændres »og kommuner« til:  

 », kommuner samt selvejende institutioner og humanitære organisationer,  

 jf. § 2, stk. 2.«.
 Stk. 2. Arbejdsformidlingen udarbejder i hvert af  

 forsøgsårene en generel beskrivelse af målgruppen i  

 regionen, herunder om uddannelses- og erhvervsmæssig baggrund og  

 tilhørsforhold til arbejdsløshedskasse m.v., som kan  

 indgå i overvejelserne hos stat, amtskommuner og kommuner om oprettelse  

 af servicejob.
§ 4. - - - 6. § 4, stk. 3, nr. 6, affattes  

 således:
 6)	at servicejobbet falder inden for den ansøgende myndigheds  

 eller institutions nuværende opgavefelt.
 »6)	at servicejobbet falder inden for ansøgerens nuværende  

 opgavefelt.«.
§ 5. - - - 7. I § 5, stk. 3, ændres »§ 2,  

 stk. 2.« til: »§ 2, stk. 3.«.
 Stk. 3. Tilskuddet udgør årligt 100.000 kr. pr.  

 helårsstilling og kan ydes under hele ansættelsesforholdet, jf.  

 § 2, stk. 2. Tilskuddet nedsættes forholdsmæssigt ved  

 ansættelse, der varer mindre end et år, eller hvor der er tale om  

 ansættelse på mindre end fuld tid.
 8. I § 5 indsættes efter stk. 3 som nyt  

 stykke:
 »Stk. 4. Tilskud til et servicejob, der oprettes inden for  

 ældresektoren, kan inden for en samlet pulje på 100 mio. kr.  

 forhøjes med 50.000 kr., der udbetales i det første  

 ansættelsesår, som udgangspunkt til brug for oplæring og  

 uddannelse af den ansatte.«.
 Stk. 4 og 5 bliver herefter stk. 5 og 6.
§ 5. - - - 9. I § 5, stk. 4, der bliver stk. 5,  

 ændres »den ansøgende myndighed eller institution« til:  

 »ansøgeren«.
 Stk. 4. Når arbejdsformidlingen har formidlet et  

 servicejob til en person, der er omfattet af § 3, sender  

 arbejdsformidlingen den ansøgende myndighed eller institution en  

 bekræftelse på, at der er bevilget tilskud til servicejobbet,  

 hvorefter tilskuddet kan udbetales.
§ 5. - - - 10. I § 5, stk. 5, der bliver stk. 6,  

 ændres »tilskuddet« til: »tilskud«.
 Stk. 5. Arbejdsmarkedsstyrelsen kan fastsætte  

 nærmere regler om udbetalingen af tilskuddet.
§ 6. - - - 11. I § 6, stk. 2, ændres »2001« til:  

 »2002«.
 Stk. 2. Ved genbesættelse af servicejob er det en  

 forudsætning for, at der fortsat kan ydes tilskud, at  

 genbesættelsen sker via en fornyet formidling af arbejdsformidlingen  

 til en person, som er omfattet af § 3, og at den fornyede formidling og  

 ansættelse finder sted i perioden fra den 1. januar 2000 til den 31.  

 december 2001.
 12. § 8, stk. 1, affattes således:
§ 8. Perioder med servicejob forlænger den periode  

 på 48 måneder (referenceperioden), inden for hvilken der kan  

 udbetales ydelser efter § 55, stk. 2, i lov om  

 arbejdsløshedsforsikring m.v., tilsvarende.
Referenceperioden kan dog  

 højst forlænges indtil det tidspunkt, hvor medlemmet kan  

 opnå ret til efterløn, jf. § 74 a i lov om  

 arbejdsløshedsforsikring m.v.
 »§ 8. Tidsrum, hvori medlemmet har været ansat i  

 servicejob, medregnes uanset bestemmelsen i § 53, stk. 3, i  

 arbejdsperioderne efter § 53, stk. 2 og 5, i lov om  

 arbejdsløshedsforsikring m.v.«.
§ 8. - - - 13. § 8, stk. 2 og 3 ophæves.
 Stk. 2. Et medlem, der er ansat i et servicejob, har uanset  

 § 55, stk. 2, i lov om arbejdsløshedsforsikring m.v. ret til  

 nedsatte dagpenge efter samme lovs § 59, stk. 1, eller § 73,  

 stk. 1. Tidsbegrænsningen for udbetalingen af nedsatte dagpenge,  

 jf. § 60, stk. 1, eller § 73, stk. 2, i lov om  

 arbejdsløshedsforsikring m.v., finder ikke anvendelse.
 Stk. 4 bliver herefter stk. 2.
 Stk. 3. Forbrug af ydelsesperioder ved udbetaling af nedsatte  

 dagpenge, jf. stk. 2, opgøres i timer.
§ 8. - - - 14. I § 8, stk. 4, der bliver stk. 2,  

 ændres »1-3« til: »1«.
 Stk. 4. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte nærmere regler om anvendelse af  

 stk. 1-3.
 15. I § 9, stk. 1, indsættes efter 1.  

 pkt.:
 § 9. Arbejdsformidlingens afgørelser efter denne lov  

 kan af den, afgørelsen vedrører, indbringes for  

 Arbejdsmarkedsstyrelsen inden 4 uger efter, at afgørelsen er meddelt  

 den pågældende.
 »Klagen indgives til vedkommende regionschef, der, hvis  

 afgørelsen fastholdes, videresender klagen til  

 Arbejdsmarkedsstyrelsen.«.
