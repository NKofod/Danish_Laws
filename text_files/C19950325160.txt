Indledning Denne anvisning knytter sig til kapitel 7 i Arbejdstilsynets  

 bekendtgørelse nr. 626 af 10. august 1990 om trykbeholdere der transporteres  

 med indhold.
 I henhold til bekendtgørelsens § 28 skal planer til anlæg for fyldning af  

 flasker og fade forelægges direktøren for Arbejdstilsynet til godkendelse.
 Denne anvisning giver nærmere retningslinier for, hvilke krav der stilles  

 til en virksomhed for opnåelse af en godkendelse til fyldning af flasker.
 Anvisningen er udarbejdet under medvirken af Trykbeholderudvalget.
1. Område Anvisningen indeholder almindelige bestemmelser for fyldestationer, der  

 fylder flasker med Anvisningen gælder ikke for fyldning af DS-mærkede håndildslukkere.
2. Definitioner Flasker.
Beholdere med volumen på mindst 0,01 liter og højst 150 liter  

 samt en ydre diameter på højst 420 mm og en længde på højst 2.000 mm.
Sammentrykkede luftarter.
Luftarter, hvis kritiske temperatur ikke  

 overstiger -10 grader C (tk <= -10 grader C).
Fordråbede luftarter.
Luftarter, hvis kritiske temperatur er  

 højere end -10 grader C (tk > -10 grader C).
3. Krav til fyldeudstyr 3.1 Generelt Fyldeudstyret skal være indrettet således, at fyldning af gasser med  

 forudsat renhed og sammensætning kan foregå forsvarligt.
 Rørsystemer og øvrige faste installationer er omfattet af Arbejdstilsynets  

 bekendtgørelse nr. 746 af 26. november 1987 om trykbeholdere og rørsystemer  

 under tryk, og de kan dermed være underkastet krav om  

 konstruktionsgodkendelse.
 For virksomheder, der er omfattet af kapitel 6 i bekendtgørelse nr. 867 af  

 13. oktober 1994 om arbejdets udførelse, stilles der særlige krav om  

 anmeldelse af planer over arbejdsprocesser m.v.
 Fyldeudstyret skal omfatte et system for tæthedsprøvning af de fyldte  

 beholdere.
 Fyldeudstyret skal være sikret således, at der ikke kan ske overfyldning  

 af flaskerne.
3.2 Sikring mod overfyldning 3.2.1 Sammentrykkede luftarter I fyldeanlæg for sammentrykkede luftarter skal det sikres, at trykket ikke  

 overskrider det tilladelige fyldetryk ved 15 grader C med mere end 20%.  

 Såfremt fyldetrykket kun reguleres ved sikkerhedsventilens indstillingstryk,  

 må dette dog ikke overskride 10% af det maksimalt tilladelige fyldetryk ved  

 15 grader C.
Anlægget skal endvidere være forsynet med mindst 2 trykmålere, der under  

 fyldningen skal måle trykket i de beholdere, som trykpåsættes.
Trykmålernes  

 visning skal kunne ses samtidigt, og de skal mindst have en nøjagtighed  

 svarende til klasse 1,0.
Specielt ved fyldning af åndemiddelluft skal myndighedsforeskrevne krav  

 til renhed iagttages (jf. bl.a.
Industriministeriets bekendtgørelse nr. 29 af  

 15. januar 1988 om dykkermateriel).
3.2.2 Fordråbede luftarter I fyldeanlæg for under tryk fordråbede luftarter skal det sikres, at  

 trykket ikke overskrider 75% af prøvningstrykket for de flasker, som skal  

 fyldes, og anlægget skal være indrettet således, at overfyldning ikke  

 forekommer.
 I automatiske fyldeanlæg for under tryk fordråbede luftarter skal der være  

 indbygget en differenstrykventil, hvis indstillingstryk ikke må overskride  

 75% af prøvningstrykket for de flasker, som skal fyldes, og anlægget skal  

 være indrettet således, at overfyldning ikke forekommer.
Fyldninger skal kontrolleres ved godkendte og verificerede vægte, hvis  

 fejlvisning ikke må overskride +/-2% af aktuel visning.
Vejekontrollen kan  

 eventuelt udføres stikprøvevis, såfremt fyldeanlægget kan justeres til  

 nøjagtig og ensartet fyldning. (Stikprøvefrekvens vil fremgå af  

 godkendelsen).
3.2.3 Under tryk opløste luftarter Fyldeanlæg for under tryk opløste luftarter skal være sikret mod  

 overfyldning af flaskerne.
 For fyldeanlæg til acetylen henvises til TRAC (Technische Regeln fur  

 Acetylenanlagen und Calciumcarbidlager).
 Fyldningerne skal dels kontrolleres ved godkendte og verificerede vægte,  

 hvis fejlvisning ikke må overskride +/-2% af aktuel visning, og dels ved  

 mindst 1 trykmåler, hvis nøjagtighed mindst skal svare til klasse 1,0.  

 Vejekontrollen kan eventuelt udføres stikprøvevis, såfremt fyldeanlægget kan  

 justeres til nøjagtig og ensartet fyldning. (Stikprøvefrekvens vil fremgå af  

 godkendelsen).
4. Krav til fyldeprocedure Fyldeproceduren skal være beskrevet, og den skal sikre, at de under afsnit  

 3 nævnte fyldningskrav overholdes.
 Inden fyldning skal det kontrolleres, at flasken er forsynet med bomærke  

 fra en af direktøren for Arbejdstilsynet anerkendt prøvningsinstitution (for  

 tiden Force Institutterne, Force-Dantest CERT).
 En beskrivelse af fyldeproceduren skal navnlig omfatte:
 - procedure for kontrol af flaskens egnethed til fyldning, herunder:
- synlige udvendige fejl ved flaske og ventil - farvemærkning - istemplet mærkning, herunder gasnavn, godkendelsesmærkning og årstal for  

 periodisk undersøgelse - arbejdsrutiner for selve fyldeprocessen, herunder procedure for sikring  

 af korrekt fyldning og gaskvalitet - procedure for tæthedskontrol efter fyldning - procedure for mærkning af de fyldte flasker - procedure for eventuel registrering af fyldte flasker - procedure for håndtering af de fyldte flasker - procedure for vedligehold af udstyr - procedure for kontrol/kalibrering af måleudstyr.
 For under tryk opløste luftarter skal proceduren endvidere omfatte et  

 kontrolsystem for mængden af opløsningsmiddel.
 Fyldning skal i øvrigt ske i overensstemmelse med § 10, stk. 2 og bilag 1  

 i Arbejdstilsynets bekendtgørelse nr. 626 af 10. august 1990.
5. Godkendelse Fyldestationer til flasker skal være godkendt af direktøren for  

 Arbejdstilsynet.
 Ansøgning om godkendelse indsendes til Direktoratet for Arbejdstilsynet,  

 Landskronagade 33, 2100 København Ø bilagt følgende:
- Planer over og beskrivelse af fyldeanlægget med fyldestgørende  

 oplysninger om de sikkerhedsforanstaltninger, der skal forhindre, at der sker  

 overfyldning af flaskerne, og at der fyldes med en forkert luftart.
Ved  

 fyldning af blandgasser skal der være oplysninger om de foranstaltninger, der  

 skal sikre imod, at der kan optræde farlige blandinger.
 - Beskrivelse af fyldeprocessen (fyldeinstruks).
 - Oplysninger om fyldepersonalets kvalifikationer samt hvem der er  

 arbejdsleder for fyldestationen.
 Direktoratet vil i forbindelse med godkendelsesbehandlingen eventuelt lade  

 foretage en besigtigelse af fyldeanlægget, fx ved det anerkendte  

 prøvningsinstitut (jf. afsnit 4).
 Hvis fyldestationen kan godkendes tildeles, den et godkendelsesmærke, som  

 består af bogstaverne FS efterfulgt af et løbenummer og de 2 sidste cifre i  

 det år, godkendelsen gives.
6. Kontrol Fyldeanlægget skal periodisk kontrolleres efter nærmere bestemmelser i  

 godkendelsen (jf. bekendtgørelsens § 28,stk. 3).
