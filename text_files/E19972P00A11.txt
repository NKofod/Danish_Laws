A.K.1 Kompetence A.K.2 Inhabilitet A.K.3 Sagsbehandlingsreglerne A.K.4 Genoptagelse A.K.5 Forældelse A.K.6 Klagebehandlingen A.K.7 Princippet om lovmæssig forvaltning A.K.8 Bindende forhåndsbesked A.K.9 Udgifter til sagkyndig bistand i skattesager A.K.1 Kompetence De enkelte skattemyndigheders ligningskompetence er fastlagt ved SSL og Skatteministeriets bekendtgørelser til SSL.
Efter SSL § 3, stk. 3 kan den kommunale skattemyndighed ikke foretage  

 eller ændre en skatteansættelse i det omfang en anden skattemyndighed har  

 taget stilling til ansættelsen eller har ansættelsen under behandling.
Den  

 kommunale skattemyndighed kan dog godt behandle andre forhold inden for samme  

 indkomstår end det eller de forhold, som den anden skattemyndighed har eller  

 er ved at behandle.
I de tilfælde hvor skatteansættelsen er under behandling  

 hos en anden skattemyndighed, skal den kommunale skattemyndighed efter § 3,  

 stk. 3, 2. pkt. underrette denne anden skattemyndighed om den påtænkte  

 ansættelsesændring, i rimelig tid før ansættelsesændringen foretages.
Efter SSL § 36 er de lokale og statslige skattemyndigheder afskåret fra at  

 træffe afgørelse i en sag, i det omfang Ligningsrådet eller Landsskatteretten  

 har taget stilling til sagen ved kendelse.
Endvidere kan Ligningsrådet ikke  

 træffe afgørelse i en sag, i det omfang Landsskatteretten har taget stilling  

 til sagen ved kendelse.
 Manglende overholdelse af kompetenceregler medfører normalt, at afgørelsen  

 bliver ugyldig.
 Der er fx tale om kompetencemangler inden for skattesystemet, hvis en  

 kommunal skattemyndighed fejlagtigt foretager en skatteansættelse, som  

 henhører under en anden kommune.
Hvor lokalkendskab er af betydning for en myndigheds afgørelse, har  

 stedlig inkompetence i praksis medført ugyldighed.
Dog kan det efter  

 omstændighederne forekomme, at fordelingen af kompetencen blot er udtryk for  

 en arbejdsdeling mellem de lokale myndigheder, som ikke medfører ugyldighed,  

 jf.
UfR 1972, 812 ØLD.
A.K.1.1 Ligningsfristen Efter SSL § 3, stk. 1 skal skatteansættelser være foretaget senest 30.  

 jun. i det andet kalenderår efter det indkomstår, som ansættelsen vedrører.
Skatteansættelsen må ikke foretages inden udløbet af fristen for  

 skatteyderens adgang til at udtale sig efter SSL § 3, stk. 4, jf.
TfS  

 1995,605 LSR og afsnit A.K.3.5.
 Efter SSL § 3, stk. 2 er skatteministeren bemyndiget til at fastsætte  

 regler om kommunernes adgang til at foretage skatteansættelser efter  

 ligningsfristens udløb, jf. bek. nr. 1176 af 22. dec. 1994.
SSL § 3, stk. 1 suppleres af § 14, stk. 4, hvorefter told- og  

 skatteforvaltningen efter ligningsfristens udløb kan foretage en ansættelse,  

 hvor dette ikke tidligere er sket.
Efter SSL § 16, stk. 1, har styrelsen  

 bemyndiget told- og skatteregionerne og Københavns og Frederiksbergs Kommuner  

 til at varetage opgaven.
Efter ligningsfristens udløb kan en skatteansættelse ikke forhøjes af  

 kommunen, medmindre en forhøjelse vil være af uvæsentlig betydning, eller  

 forhøjelsen vedrører et forhold i en skatteansættelse, der tidligere er  

 nedsat i forhold til det selvangivne.
Skatteansættelsen kan endvidere ikke  

 forhøjes, medmindre ændringen vedrører et forhold i en skatteansættelse, hvor  

 Ligningsrådet har truffet afgørelse om efterbetaling af skat uden ændring af  

 selve skatteansættelsen, jf. bek. § 1, stk. 1 og TfS 1994,850 LSR og TfS  

 1995,489 VLD.
Ved bedømmelsen af, om en forhøjelse må anses for uvæsentlig, må der  

 anlægges en samlet vurdering, idet både dens forhold til den konkrete  

 ansættelse og dens eventuelle følger for andre af skatteyderens  

 skatteansættelser må tages i betragtning.
Ifølge cirk. nr. 71 af 12. apr.  

 1996 fastsættes en uvæsentlig forhøjelse fremover vejledende til en  

 indkomstforhøjelse på under 3000 kr.
Efter bek. § 2 kan kommunerne foretage en ansættelse, hvor en sådan med  

 urette ikke er foretaget tidligere.
Bestemmelsen er hidtil blevet praktiseret  

 således, at kommunen kan foretage en ansættelse efter udløbet af  

 ligningsfristen, når det på grund af en teknisk fejl ikke er sket tidligere.
A.K.1.1.1 Ansættelsesændringer Der skal ifølge SSL § 3, stk. 4 udsendes agterskrivelse,når den kommunale  

 skattemyndighed ønsker at ændre en skatteansættelse.
Dette gælder også ved  

 ansættelsesændringer som følge af ændringer i underskudsfremførsler mellem  

 ægtefæller, jf.
TfS 1997,10 LSR.
En agterskrivelse skal indeholde en  

 begrundelse, således at skatteyderen kan tage reel stilling til ændringen, se  

 herom i afsnit A.K.3.6. *Hvis skattemyndighederne ikke vil følge sin  

 agterskrivelse, fx fordi der er tilgået myndigheden nye oplysninger af  

 væsentlig betydning, som den skattepligtige ikke har haft lejlighed til at  

 udtale sig om, må en ny agterskrivelse udsendes til skatteyderen, jf.
TfS  

 1997,105 LSR.* Hvis skatteyderen ikke gør indsigelse mod agterskrivelsen, kan  

 udsendelse af en egentlig kendelse udelades.
Skatteyderen vil herefter alene  

 modtage en årsopgørelse, der er baseret på den nu gennemførte  

 skatteansættelse.* Hvis der er risiko for, at årsopgørelsen ikke kan nå at  

 blive sendt ud inden udløbet af fristen i SSL § 35, skal der udsendes  

 kendelse, så afgørelsen ikke er afhængig af tidspunktet for udsendelse af  

 årsopgørelse.* Hvis skatteyderen gør indsigelse mod agterskrivelsen, skal der altid  

 udsendes kendelse.
 Foretages en ansættelsesændring i overensstemmelse med skatteyders  

 anmodning efter SSL § 3, stk. 5, kan der undlades at udsende agterskrivelse.
 I så fald skal der altid udsendes en kendelse.
Ved såvel ansættelsesændringer som ved skatteansættelser foretaget efter  

 ligningsfristens udløb skal der ske underretning til told- og skatteregionen,  

 for København og Frederiksberg Kommuners vedkommende dog til TSS, jf. bek.  

 nr. 1176 af 22. dec. 1994 § 3. Dette skal dog kun ske, såfremt skatteyderen  

 har gjort indsigelse imod en varslet ændring.
Denne underretningspligt er  

 uden betydning for den skatteretlige afgørelse.
Derimod vil en undladelse af  

 at indhente den i bestemmelsen nævnte bemyndigelse til at foretage en  

 skatteansættelse efter reglerne i bek. § 1, stk. 2 medføre afgørelsens  

 ugyldighed, jf. 1995,168 LSR.
A.K.1.1.2 Fristen for forhøjelse af ansættelser Skattemyndighederne kan som udgangspunkt ikke afsende varsel om forhøjelse  

 af en skatteansættelse, jf.
SSL § 3, stk. 4, 1. pkt., efter den 1. maj i det  

 4. år efter indkomstårets udløb, jf.
SSL § 35, stk. 1. En varslet forhøjelse  

 af en skatteansættelse skal være foretaget senest den 1. aug. i det 4. år  

 efter indkomstårets udløb, medmindre en anmodning fra den skattepligtige om  

 udskydelse af denne frist er imødekommet, jf.
SSL § 35, stk. 1.
Når der foretages en skatteansættelse på grundlag af en agterskrivelse,  

 hvortil der ikke er kommet indsigelser, og skatteansættelsen derfor alene  

 meddeles ved udsendelse af en årsopgørelse, jf.
SSL § 3, stk. 4, 3. punktum,  

 anses skatteansættelsen for foretaget på tidspunktet for årsopgørelsens  

 datering, jf. cirk. nr. 71 af 12. apr. 1996 pkt. 4.1 og TfS 1997,10 LSR.
 Skatteansættelsen er i disse tilfælde således først foretaget ved  

 årsopgørelsens udskrivelse.
Fristen i SSL § 35 gælder også ved forhøjelser som følge af i  

 underskudsfremførsel mellem ægtefæller.
Efter SSL § 35, stk. 2 omfatter  

 forhøjelsesfristen i § 35, stk. 1 ikke punkter i en skatteansættelse, hvor  

 det efterfølgende viser sig, at en forpligtelse eller erhvervelse, der er  

 lagt til grund for skatteansættelsen, nu giver grundlag for en højere  

 skatteansættelse.
 Der kan dog ikke ske forhøjelse, hvis det afledte skattekrav er forældet  

 efter 1908-loven.
 Skattemyndighederne kan uden begrænsning i tid ændre grundlaget for en  

 skatteansættelse, men selve ansættelsen kan kun ændres inden for fristen i §  

 35, stk. 1. Hvis der er tale om et skøn, kan skattemyndighederne dog kun  

 ændre grundlaget for en ansættelse inden for fristen, jf. § 35, stk. 3.
Landsskatteretten har i en kendelse lagt til grund, at skattemyndighederne  

 efter fristens udløb er afskåret fra at ændre et afskrivningsgrundlag, der  

 beror på et skøn, jf.
TfS 1995,469 LSR.
Fristen i § 35, stk. 1 suspenderes efter SSL § 35, stk. 4, hvis den  

 skattepligtige eller nogen på dennes vegne forsætligt eller groft uagtsomt  

 har bevirket, at skattemyndighederne har foretaget en ansættelse på et  

 urigtigt eller ufuldstændigt grundlag,* jf.
Skatteministeriets udtalelse i  

 TfS 1997,156 om forholdet mellem SSL § 35, stk. 4 og straffebestemmelserne i  

 SKL.* I tilfælde af fortsæt og grov uagtsomhed løber ansættelsesfristen efter  

 § 35, stk. 1 først fra det tidspunkt, hvor skattemyndighederne kommer i  

 besiddelse af tilstrækkelige oplysninger til at foretage en korrekt  

 skatteansættelse.
Fristen i § 35, stk. 1 gælder ikke forhøjelser vedrørende et påklaget  

 forhold, jf.
SSL § 35, stk. 5. Det betyder, at en skatteyder, som har  

 påklaget en skatteansættelse til højere instans med påstand om nedsættelse på  

 bestemte punkter, må tåle, at klageinstansen foretager en vurdering af disse  

 klagepunkter, som kan resultere i en forhøjelse.*Betingelsen om, at SSL § 35,  

 stk. 5 alene kan anvendes på det påklagede forhold, skal forstås snævert, jf.  

 TfS 1997,441 LSR.
Her kunne der ikke i medfør af SSL § 35, stk. 5 ske  

 forhøjelse af renteudgifter vedrørende et pantebrev i en ejendom, selv om  

 klagen drejede sig om opgørelsen af resultatet af udlejningsvirksomhed  

 vedrørende den nævnte ejendom.* Klageinstansen kan også bedømme ansættelsen i  

 sin helhed, jf.
SSL § 21, stk. 4 og § 28, stk. 1. Resultatet af en sådan  

 helhedsvurdering kan dog ikke blive en forhøjelse på ikke påklagede punkter,  

 men kun nedsættelse eller stadfæstelse af disse, hvis fristen i SSL § 35,  

 stk. 1 er overskredet.
SSL § 35 gælder heller ikke ved konsekvensændringer som følge af  

 genoptagelse, jf.
SSL § 4, stk, 3.
I ganske særlige tilfælde kan fristen fraviges ved en aftale inden  

 fristens udløb jf.
SSL § 35, stk. 1. Ifølge cirk. nr. 71 af 12. apr. 1996 er  

 den skattepligtige berettiget til udsættelse med ansættelsesfristen den 1.  

 aug., når hensynet til den skattepligtiges varetagelse af sine interesser  

 vedrørende den varslede forhøjelse taler derfor, fx når det må forventes, at  

 den skattepligtige kan fremlægge nye oplysninger, der kan begrunde bortfald  

 af den varslede forhøjelse, og disse oplysninger ikke kan frembringes inden  

 fristens udløb.
* Bortset fra denne situation, kan fristen ikke fraviges.
Fx er en  

 ægtefælle ikke omfattet af udsættelsen.
Det betyder bla., at der ikke kan  

 foretages konsekvensændringer efter fristens udløb. * A.K.1.2 Retsbeskyttelse af en skatteyders forventninger *Efter retspraksis kan ligningsmyndighedernes muligheder for at forhøje  

 selvangivelsen undtagelsesvist begrænses af, at skattemyndighederne positivt  

 har givet en skatteyder en retsbeskyttet forventning.
Retspraksis stiller dog  

 særdeles høje krav til kvalificeringen af forventningen.
Der ses i den  

 følgende beskrivelse af forventningsprincippet bort fra svar afgivet efter  

 reglerne i SSL om bindende forhåndsbesked, som umiddelbart er bindende for  

 skattemyndighederne.
Er der derimod tale om andre svar eller tilkendegivelser  

 fra skattemyndighederne, vil disse som udgangspunkt ikke binde myndighederne  

 ved den senere ligning, da der eksisterer en almindelig adgang til at  

 revidere skatteansættelser med respekt af fristreglerne i SSL § 35.
Efter retspraksis kan der imidlertid under særlige omstændigheder være  

 tale om, at skattemyndighederne er afskåret fra at revidere og forhøje en  

 ansættelse, der anses som forkert, fordi en skatteyder har opnået en  

 retsbeskyttet forventning til et udsagn eller en tilkendegivelse fra en  

 skattemyndighed.
Der kan enten være tale om et individuelt udsagn til en  

 konkret skatteyder, jf.
A.K.1.2.1, eller et generelt udsagn i form af  

 ordlyden i fx ligningsvejledningen eller et cirkulære, jf.
A.K.1.2.2.
A.K.1.2.1 Forventninger til individuelle tilkendegivelser Efter domspraksis er det navnlig tilkendegivelser fra de centrale  

 skattemyndigheder, der kan føre til, at en skatteyder får medhold efter det  

 såkaldte forventningsprincip, selv om tilkendegivelsen ikke kan anses for at  

 være i overensstemmelse med gældende praksis.
Om tilkendegivelser fra en  

 told- og skatteregion findes alene en enkelt afgørelse i TfS 1993,420 VLD,  

 hvorefter der ikke kunne støttes ret på en tilkendegivelse fra det  

 amtsskatteinspektorat, i hvis område skatteyderen tidligere var bosat.
Om  

 tilkendegivelser fra kommunale skattemyndigheder, se A.K.1.2.1.6.
De ledende domme, hvor en skatteyder har kunnet støtte ret på en  

 tilkendegivelse fra en central skattemyndighed, er UfR 1969,108 HRD, UfR  

 1976,658 HRD, ØLD af 11. sep. 1981 (Medd. fra Skd. 1982, s. 53)og TfS  

 1994,477 ØLD.
Uafhængigt af, om der er tale om en tilkendegivelse fra en  

 central skattemyndighed eller ej, viser retspraksis, at en række  

 grundlæggende betingelser skal være opfyldt.
A.K.1.2.1.1 Indflydelse på skatteyders disposition Denne retspraksis kan sammenfattes således, at der for det første skal  

 være tale om, at tilkendegivelsen kan have haft indflydelse på skatteyderens  

 efterfølgende dispositioner, således at skatteyderen ville lide tab, hvis  

 tilkendegivelsen ikke kan lægges til grund.
Denne betingelse er fx ikke  

 opfyldt, hvis skatteyderen først får et tilsagn om en bestemt skattemæssig  

 behandling på et tidspunkt, hvor der ikke længere eksisterer alternative  

 dispositionsmuligheder, jf. fx afgørelserne TfS 1995,489 VLD, TfS 1996,745  

 VLD og TfS 1997,11 LSR.
A.K.1.2.1.2 Direkte og positiv tilkendegivelse Det er for det andet en betingelse, at der er tale om en direkte og  

 positiv tilkendegivelse.
At tilkendegivelsen skal være direkte betyder dels,  

 at den skal knytte sig til et specifikt behandlet spørgsmål, dels at en  

 skatteyder ikke uden videre kan støtte ret på, hvad en myndighed synes at  

 have forudsat uden en direkte tilkendegivelse herom, jf.
TfS 1997,414 H.
At  

 en tilkendegivelse kan karakteriseres som positiv betyder, at  

 skattemyndighedernes passivitet overfor et vedvarende selvangivet punkt ikke  

 er til hinder for, at punktet korrigeres med tilbagevirkende kraft, alene med  

 respekt af almindelige forældelsesregler.
Der kan henvises til dommene TfS  

 1994,131 VLD, TfS 1995,505 ØLD, TfS 1997,100 H, TfS 1997,331 VLD og TfS  

 1997,400 ØLD.
A.K.1.2.1.3 Tilkendegivelse klar og uden forbehold For det tredje er det en betingelse, at tilkendegivelsen har en  

 tilstrækkelig klarhed, jf. fx TfS 1990,214 H, TfS 1996,175 VLD og TfS  

 1997,781 VLD og kan dokumenteres af skatteyderen.
Fx kunne skatteyderne i TfS  

 1997,364 ØLD og TfS 1997,365 ØLD ikke løfte bevisbyrden for, at myndighederne  

 havde afgivet en mundtlig tilkendegivelse.
Endelig gælder det, at  

 tilkendegivelsen skal være uden forbehold.
Der kan eksempelvis ikke støttes  

 ret på en tilkendegivelse, der er ledsaget af en bemærkning om, at  

 spørgsmålets endelige besvarelse afhænger af udfaldet af klagebehandling i  

 sædvanlig instansfølge, jf. dommene UfR 1973,18 H, TfS 1989,491 H og TfS  

 1997, 937.
A.K.1.2.1.4 Tilkendegivelsens adressat For det fjerde er det normalt en betingelse, at der er identitet mellem  

 modtageren af tilkendegivelsen, og den der påberåber sig tilkendegivelsen.  

 Dette udgangspunkt kan dog fraviges, hvis andre end modtageren af  

 tilkendegivelsen er omfattet af det samme konnekse forhold, jf. dommene UfR  

 1969,108 H og TfS 1994,477 ØLD.
A.K.1.2.1.5 Urigtige eller bristende forudsætninger For det femte er det en betingelse, at tilkendegivelsen ikke kan  

 tilsidesættes som følge af urigtige eller bristende forudsætninger.
Der vil  

 fx ikke kunne støttes ret på en tilkendegivelse som følge af urigtige  

 forudsætninger, hvis skatteyderen ikke loyalt har fremlagt alle relevante  

 faktiske oplysninger, eller hvis skatteyderen vidste eller burde vide, at  

 myndigheden svævede i en faktisk vildfarelse, jf. fx TfS 1989,529 ØLD, TfS  

 1988,564 LSR og TfS 1990,495 LSR.
Skattemyndighederne kan derimod normalt  

 ikke påberåbe sig en retlig vildfarelse som en urigtig forudsætning, bortset  

 fra tilfælde, hvor resultatet ville blive, at den skattemæssige behandling må  

 anses for åbenbart ulovmedholdelig.
I de sidstnævnte situationer vil det dog  

 efter omstændighederne ikke have realitetsbetydning, at skatteyderen ikke kan  

 støtte direkte ret på det ulovmedholdige udsagn, fordi skattemyndighederne  

 typisk vil ifalde erstatningsansvar, hvis skatteyderen har lidt økonomisk tab  

 ved at indrette sig i tillid til udsagnet.
Hvis betingelserne for at støtte ret på en tilkendegivelse er opfyldt, vil  

 retsvirkningerne heraf også kunne bortfalde som følge af bristende  

 forudsætninger.
Der kan fx være tale om forhold, som efterfølgende har ændret  

 sig væsentligt, og at skatteyderen endnu ikke har disponeret i tillid til  

 tilkendegivelsen, jf. fx TfS 1991,57 ØLD, TfS 1993,316 H og TfS 1995,661 H.  

 Det vil ligeledes være en bristende forudsætning, hvis skattemyndighederne  

 med fremtidig virkning varsler en ændring af en tilkendegivelse, der ellers  

 har været egnet til at støtte ret på, jf.
TfS 1995,661 H.
Efter  

 omstændighederne vil dog selv et varsel ikke kunne ændre virkningen af en  

 tilkendegivelse, nemlig hvis skatteyderen har indrettet sig afgørende efter  

 tilkendegivelsen, jf.
TfS 1984,138 ØLD, hvor Skatteministeriet tog bekræftende til genmæle.
Endelig vil en  

 efterfølgende ændring af lovgivning eller generel praksis kunne være en  

 bristende forudsætning for en tilkendegivelse.
A.K.1.2.1.6 Særligt om tilkende givelser fra kommunale skattemyndigheder Selv om alle de ovenfor omtalte grundlæggende betingelser er opfyldt, kan  

 der efter domspraksis ikke uden videre støttes ret på en "forkert"  

 tilkendegivelse, der hidrører fra en kommunal skattemyndighed, idet  

 udgangspunktet er, at en sådan tilkendegivelse må vige for de statslige  

 tilsynsmyndigheders revisionsbeføjelser.
Til støtte herfor kan henvises til  

 TfS 1989,196 H, TfS 1985,160 VLD, TfS 1994,232 VLD og TfS 1997.781 VLD, og  

 især de 3 sidstnævnte afgørelser, hvor skattemyndighederne har fået medhold  

 under hensyn til de statslige tilsynsmyndigheders adgang til at revidere  

 kommunale afgørelser.
Der findes dog enkelte afgørelser, hvor en skatteyder har fået medhold i,  

 at der kan støttes ret på en tilkendegivelse fra en kommunal skattemyndighed,  

 nemlig ØL-dom af 27. nov. 1981 (Medd. fra Skd. 1981, s. 275), TfS 1986,161  

 ØLD, TfS 1989,556 LSR og TfS 1992,557 VLD.
Det karakteristiske i disse sager  

 har været, at der er tale om en tilkendegivelse vedrørende et faktisk  

 fordelingsskøn eller lignende, der er afgivet under sådanne omstændigheder,  

 at skatteyderen herefter har været uden anledning til at indsamle den ellers  

 fornødne udgiftsdokumentation.
Der er dog en enkelt af disse afgørelser, hvor  

 denne karakteristik ikke er dækkende, nemlig TfS 1986,161 ØLD, hvor  

 skatteyderen kunne støtte ret på en tilkendegivelse, der bestod i, at den  

 fortrykte lejeværdiansættelse på ejendomsskemaet var foretaget særskilt for  

 et sommerhus og 2 tilstødende grunde, selv om retten lagde til grund, at  

 denne beregning ubestridt var fejlagtig efter en alment kendt praksis.
Efter  

 denne praksis skulle der ske en samlet beregning for de 3 parceller med  

 progressionsvirkning som følge.
Der var således ikke tale om et faktisk  

 fordelingsskøn, men derimod en skønsmæssig vurdering af, om de 2 ubebyggede  

 grunde havde herlighedsværdi for sommerhuset.
Dommen skal ses i lyset af, at  

 retten konkret lagde vægt på, at skatteyderen kunne have undgået en samlet  

 lejeværdibeskatning ved at overdrage de to grunde til sine børn.
 Endelig skal nævnes den særlige situation, hvor ligningsmyndigheden i  

 forbindelse med et selskabs likvidation efter anmodning fra likvidator  

 afgiver en såkaldt skattekvittance på grundlag af et foreløbigt  

 likvidationsregnskab.
En sådan kvittance vil normalt ikke være bindende for skattemyndighederne,  

 inden likvidator har gennemført udlodning fra boet, jf.
TfS 1997,538 ØLD,  

 hvorimod en bindende virkning efter omstændighederne kan indtræde, efter at  

 udlodningen reelt er gennemført.
 I TfS 1997,538 ØLD kunne en sådan bindende virkning ikke påberåbes af  

 likvidator i et tilfælde, hvor der reelt ikke var gennemført udlodning fra  

 boet, og hvor det foreløbige regnskab derfor ikke var retvisende.
A.K.1.2.2 Forventninger til generelle udsagn Med UfR 1983,8 H er det fastslået, at ligningsmyndighedernes overordnede  

 generelle praksis alene kan skærpes med fremtidig virkning.
En sådan  

 skærpelse kan tidligst få virkning fra det tidspunkt, hvor skærpelsen  

 offentliggøres på relevant måde, fx i TfS eller ved udsendelse af et  

 cirkulære, herunder et cirkulære, der ændrer et hidtidigt cirkulære, jf.
TfS  

 1993,345 VLD og TfS 1996,656 VLD, eller ved en skærpet formulering i Ligningsvejledningen.
Det anførte gælder dog ikke i det omfang den ændrede  

 praksis alene er udtryk for en udfyldning eller præcisering af hidtidig  

 praksis, jf. fx TfS 1994, 587, 588 og 589 H om den skattemæssige behandling  

 af lån i fælleskasser, hvor skattemyndighedernes præcisering af praksis kunne  

 gøres gældende uden forudgående varsel, jf. i øvrigt om praksisændringer  

 afsnit A.K. 7.
At en generel overordnet praksis alene kan skærpes med fremtidig virkning  

 er ensbetydende med, at skatteyderne som udgangspunkt kan støtte ret på en  

 forventning om, at en entydig og forbeholdsløs formulering i cirk. og  

 ligningsvejledning indtil videre er udtryk for myndighedernes generelle  

 praksis.
Der kan henvises til UfR 1965,399 H, TfS 1992,19 ØLD, TfS 1994,295  

 ØLD, TfS 1996,210 H, TfS 1996,642 H og TfS 1997,613 VLD.
 Som undtagelse herfra gælder dog, at skatteyderne ikke kan støtte ret på  

 en formulering, der måtte føre til resultater, der er i direkte modstrid med  

 højere rangerende retskilder, dvs. lovgivning, domspraksis og offentliggjort  

 fast administrativ praksis, jf. fx TfS 1993,101 VLD, TfS 1993,161 VLD og TfS  

 1995,483 H.
En forudsætning for, at skatteyderne som ovenfor anført kan støtte ret på  

 indholdet af generelle administrative retskilder er endvidere, at retskilden  

 hidrører fra de overordnede skattemyndigheder, jf.
TfS 1994,551 VLD og TfS  

 1996,173 ØLD, hvor der ikke kunne støttes ret på generelle udsagn fra en  

 told- og skatteregion.
Lighedsgrundsætningen At skatteyderen kan støtte ret på de overordnede myndigheders generelle  

 praksis med de anførte undtagelser, er et udslag af den almindelige  

 forvaltningsretlige lighedsgrundsætning, der også kan påberåbes i tilfælde,  

 hvor forventningssynspunktet ikke er aktuelt.
Dette vil fx være relevant, i  

 tilfælde hvor der henvises til en praksis, der ikke var kendt eller beskrevet  

 på det tidspunkt, hvor skatteyderen disponerede.
Dette kan fx være tilfældet,  

 hvis der i ligningsvejledningen for 1997, der først udgives i starten af  

 1998, er beskrevet nogle retningslinjer, der ikke tidligere har været  

 beskrevet, som skal være gældende for indkomståret 1997. Påberåbelse af  

 lighedsgrundsætningen forudsætter endvidere, at den generelle praksis, der  

 henvises til, ikke er direkte ulovmedholdelig eller i strid med højere  

 rangerende retkilder.
Påberåbelse af lighedsgrundsætningen forudsætter  

 endelig, at en skatteyders konkrete sag er helt identisk med den generelle  

 praksis eller afgørelse, der henvises til, jf.
TfS 1995,486 ØLD og TfS  

 1996,211 ØLD, hvor dette krav ikke var opfyldt.
Det vil normalt alene være de  

 centrale myndigheders generelle praksis, der kan påberåbes efter en  

 lighedsgrundsætning jf. fx TfS 1995,483 H, hvor lighedsgrundsætningen ikke  

 kunne påberåbes vedrørende en lokal praksis, der var forkert, da skatteyderen  

 ikke kunne støtte ret på, at en skatteyder i en anden kommune havde fået  

 medhold i en helt tilsvarende sag om fradrag for udepenge.
En anden begrænset  

 rækkevidde af lighedsgrundsætningen følger af en Ombudsmandsudtalelse, der er refereret i TfS 1994,202, hvorefter der ikke  

 kunne støttes ret på anvendelsen af et genoptagelsescirk. efter dettes  

 ophævelse, og efter at skattemyndighederne var ophørt med at administrere  

 efter cirk., jf. skatteministerens svar om samme cirk. i TfS 1994,205.* A.K.2 Inhabilitet Reglerne om inhabilitet skal sikre, at ingen i den offentlige forvaltning  

 træffer afgørelse i en sag, i hvis afgørelse vedkommende selv har en særlig  

 interesse i.
Baggrunden for reglerne om inhabilitet er et ønske om at  

 tilvejebringe sikkerhed for og tillid til, at de afgørelser, der træffes af  

 en myndighed, ikke påvirkes af uvedkommende hensyn.
Forvaltningsloven indeholder i §§ 3-6 en række bestemmelser om speciel  

 inhabilitet.
Forvaltningslovens regler suppleres af en særlig bestemmelse om  

 almindelig inhabilitet i SSL § 34, hvorefter ingen samtidig kan være medlem  

 af eller stedfortræder i et skatteankenævn, Ligningsrådet eller  

 Landsskatteretten.
Reglerne om udnævnelsesbetingelserne for medlemmer af skatteankenævnene,  

 Ligningsrådet og Landsskatteretten findes i SSL.
Der stilles ingen krav om  

 særlig uddannelse for medlemmerne af disse råd og nævn, bortset for  

 Landsskatteretten, hvor præsidenten, retsformændene samt mindst 5 af de  

 medlemmer, der udnævnes af ministeren, skal opfylde de almindelige  

 betingelser for at kunne blive landsdommer.
 Ud over regler om partsinteresse og familiemæssig tilknytning indeholder  

 forvaltningsloven regler om inhabilitet på grund af tilknytning til en  

 juridisk person og tidligere deltagelse i sagens behandling samt en  

 opsamlingsbestemmelse, hvorefter der indtræder inhabilitet, hvis der i øvrigt  

 foreligger omstændigheder, der er egnet til at vække tvivl om vedkommendes  

 upartiskhed.
Det sker, at en underordnet forvaltningsmyndighed i forbindelse med  

 behandlingen af en konkret sag søger vejledning om lovfortolkningsspørgsmål  

 eller lignende - fx telefonisk - hos en overordnet myndighed, der tillige er  

 klageinstans vedrørende den pågældende sag.
Er rådgivningen givet i en sådan  

 form, at den pågældende medarbejder hos den overordnede myndighed ikke har  

 givet udtryk for sin endelige opfattelse med hensyn til den konkrete sags  

 udfald, men blot ydet rådgivning med hensyn til fortolkningen af  

 retsgrundlaget for afgørelsen og/eller har vejledt om den overordnede  

 myndigheds praksis, vil bestemmelsen i forvaltningslovens § 3, nr. 4, ikke  

 medføre, at den pågældende medarbejder vil være inhabil i forhold til den  

 pågældende sag, hvis afgørelsen bliver påklaget til den overordnede  

 myndighed.
Den pågældende vil i så fald ikke have medvirket ved den  

 afgørelse, som den underordnede myndighed har truffet.
Endelig indeholder SSL § 11, stk. 2, en særlig regel vedrørende  

 sekretariatsbetjening af skatteankenævnet.
Efter denne bestemmelse må en  

 person, der tidligere har deltaget i en afgørelse om en skatteansættelse,  

 ikke yde sekretariatsbistand til skatteankenævnet vedrørende klagebehandling  

 af samme afgørelse.
Der er her tale om et rent personspørgsmål.
Det er derfor  

 normalt uden betydning om den, der behandler sagen i første instans, og den,  

 der fungerer som sekretær for ankenævnet, har samme chef, jf.
TfS 1995,13 LSR og svar fra skatteministeren i TfS 1995, 175.
I følge forarbejderne til § 11 er denne regel udtryk for en rettighed for  

 borgerne, som kan frafaldes.
Det betyder, at skatteankenævnet kan fravige  

 reglen, såfremt der fra klageren fremkommer en uopfordret tilkendegivelse om,  

 at samme kommunale medarbejder kan sekretariatsbehandle sagen for  

 skatteankenævnet.
I praksis vil en sådan tilkendegivelse kun fremkomme rent  

 undtagelsesvis.
Skatteankenævnet er ikke forpligtet til at følge en sådan  

 anmodning.
Kan kommunen ikke med sit personale sikre den fornødne habilitet  

 og stille kvalificerede medarbejdere til rådighed for skatteankenævnet, skal  

 kommunen efter bestemmelsen i SSL § 11, stk. 3, anvende ekstern bistand.
Det  

 er et krav, at den eksterne sekretariatsbistand skal kunne udføre  

 sekretariatsbetjeningen tilfredsstillende.
Det er kommunalbestyrelsens  

 afgørelse, hvem der skal sættes på opgaven, og det er derfor kommunen, der  

 afgør, om bistanden skal ydes af en offentlig eller en privat virksomhed.
 Der er ikke noget i vejen for at benytte medarbejdere fra nabokommunen.
Tilsvarende gælder private revisorer.
Det afgørende er, at  

 instruktionsbeføjelsen påhviler den af kommunalbestyrelsen udpegede  

 ligningsansvarlige.
Ansvaret for sekretariatsbetjeningen påhviler i alle tilfælde  

 kommunalbestyrelsen.
Eksterne medarbejdere med et personligt  

 ansættelsesforhold vil være omfattet af såvel straffelovens bestemmelser om  

 tavshedspligt i § 152 som af den præciserende bestemmelse i  

 forvaltningslovens § 27, stk. 1.
 Derimod vil den, der efter aftale udfører arbejde for myndigheden alene  

 være omfattet af en tilsvarende tavshedspligt efter bestemmelsen i  

 straffelovens §152 A.
 Revisorer, der er medlemmer af et byråd, er ikke inhabile i forbindelse  

 med kommunalbestyrelsens behandling af ligningsplanen, idet de pågældendes  

 erhverv som revisorer ikke ud fra en almindelig betragtning indebærer risiko  

 for, at behandlingen vil blive påvirket af usaglige eller uvedkommende  

 hensyn.
 I praksis forekommer speciel inhabilitet typisk i tilfælde, hvor der  

 foreligger en konkret økonomisk interessekonflikt, jf. fx Skat 1986.9.556,  

 hvor en ligningskommissionsformand, der førte retssag om et byggeri mod  

 hovedaktionæren i det selskab, hvis sag var til afgørelse i  

 ligningskommissionen, blev anset for inhabil.
Speciel inhabilitet kan tillige være forårsaget af et mere personligt  

 modsætningsforhold eksempelvis dokumenteret uvenskab.
Politiske  

 modsætningsforhold vil ikke kunne medføre speciel inhabilitet.
Foreligger der inhabilitet må den, der er inhabil, som udgangspunkt  

 hverken træffe afgørelse i den pågældende sag eller i øvrigt medvirke ved  

 sagens behandling.
Et inhabilt medlem af et skatteankenævn er således  

 afskåret fra at deltage ikke blot i en eventuel afstemning om sagens  

 afgørelse, men også i den forudgående behandling af spørgsmålet om  

 inhabilitet, jf. forvaltningslovens § 6.
Efter samme bestemmelses stk. 2 afgøres spørgsmålet om, hvorvidt en person  

 er inhabil, af den myndighed, som skal træffe afgørelsen vedrørende sagens  

 realitet.
Afgørelsen kan alene indbringes for en klageinstans i forbindelse  

 med påklage af afgørelsen vedrørende sagens realitet.
I praksis har TSS  

 udtalt sig i sager vedrørende inhabilitetsspørgsmål.
 Har der i en sag foreligget speciel inhabilitet, da afgørelsen blev  

 truffet, vil retsvirkningen heraf normalt være, at afgørelsen bliver ugyldig.  

 Har inhabiliteten ikke haft betydning for afgørelsen, anses den ikke for  

 ugyldig.
A.K.3 Sagsbehandlingsreglerne A.K.3.1 Vejledningspligt Forvaltningslovens § 7 indeholder regler om forvaltningsmyndighedernes  

 pligt til at yde borgerne vejledning.
Bestemmelserne finder anvendelse i  

 skattesager.
Reglerne gælder alene vejledning i forbindelse med konkrete  

 afgørelsessager.
Vejledning skal efter bestemmelsen gives i fornødent omfang  

 efter en konkret vurdering.
Vejledningspligten betyder, at den skattepligtige  

 skal have en orientering om, hvilken betydning skattelovgivningens regler har  

 for den pågældende sag, og om hvilke oplysninger, som skal tilvejebringes som  

 led i skattesagens behandling.
Endvidere skal skattemyndighederne give  

 oplysning om, hvor lang tid sagsbehandlingen forventes at vare.
Endelig skal  

 skattemyndighederne være behjælpelig med udfyldelse af blanketter eller  

 lign., der vedrører skatteområdet.
 Det er fast praksis, at skattemyndighederne ikke udtaler sig i anledning  

 af forespørgsler, der er helt generelle eller ikke angiver navn mv. på de  

 implicerede skattesubjekter.
Skatteborgerne kan henvende sig til hjemstedkommunen om skattemæssige  

 problemer.
Kommunens skatteforvaltning kan i tvivlstilfælde rådføre sig med  

 told- og skatteregionen.
Der henvises iøvrigt til TSS-cirk. 1990-49 om  

 decentralicering af den responderende virksomhed.
A.K.3.2 Repræsentation Den, der er part i en sag, hvor der er eller vil blive truffet afgørelse  

 af en forvaltningsmyndighed, kan på ethvert tidspunkt af sagens behandling  

 vælge at lade sig repræsentere eller bistå af andre, jf. forvaltningslovens §  

 8.
Der findes ikke i forvaltningsloven regler om, hvem der kan repræsentere  

 eller bistå en part.
Parten kan derfor lade sig repræsentere eller bistå af  

 såvel sagkyndige, fx en advokat eller revisor, som af andre.
Repræsentation  

 kan dog normalt kun foretages af en person, der er myndig.
 Omkostningerne ved eventuel sagkyndig bistand er skattemyndighederne  

 uvedkommende, bortset fra de tilfælde som er omfattet af reglerne om  

 omkostningsdækning, SSL kap. 3A, jf. afsnit A.K.9.
 Den myndighed, der behandler sagen, afgør, om den, der optræder som  

 partsrepræsentant, skal fremlægge en skriftlig fuldmagt eller på anden måde  

 godtgøre, at den pågældende kan optræde som repræsentant for parten.
 Optræder en advokat eller revisor på partens vegne i en skattesag, er der  

 tale om typiske partsrepræsentanter inden for skatteområdet, og der vil ikke  

 være grund til at forlange dokumentation for fuldmagtsforholdet, medmindre  

 det er særligt begrundet i sagens karakter eller omstændighederne i øvrigt.
 Særligt under hensyn til skattemyndighedernes tavshedspligt vil det i  

 andre tilfælde være nødvendigt, at andre, der optræder som partsrepræsentant,  

 fremlægger en skriftlig fuldmagt som dokumentation for fuldmagtsforholdet.
 Dette gælder således ved enhver henvendelse til en skattemyndighed om en  

 konkret skattesag, som ikke vedrører den pågældendes egne skatteforhold.
Forretningsordnerne for Landsskatteretten § 21, for Ligningsrådet § 14 og  

 for skatteankenævnene § 17 indeholder regler om repræsentation.
Reglerne  

 præciserer partsrepræsentantens adgang til at disponere på partens vegne og  

 indeholder endvidere regler om, at meddelelse om afgørelsen skal sendes både  

 til parten og partsrepræsentanten.
A.K.3.3 Sagens oplysning,Officialprincippet For forvaltningsmyndighedernes sagsbehandling gælder officialprincippet.
Officialprincippet findes hverken beskrevet i SSL eller i  

 forvaltningsloven, men har hjemmel i uskreven retssædvane.
Officialprincippet  

 betyder, at en forvaltning har ansvaret for at de nødvendige oplysninger  

 foreligger, og at de nødvendige undersøgelser foretages inden der træffes  

 afgørelse i en sag.
Dette betyder nødvendigvis ikke, at forvaltningen altid  

 selv skal fremskaffe de nødvendige oplysninger.
Dette kan ske i samarbejde  

 med andre myndigheder og skatteyderen selv.
Forvaltningen vil dog ikke uden  

 videre kunne lægge skatteyderens oplysninger til grund, men må i et  

 nødvendigt omfang kontrollere dem og således sikre, at sagen bygger på det  

 materielt rigtige grundlag.
 Et væsentligt led i skattemyndighedernes sagsbehandling er  

 skattelovgivningens bestemmelser om pligtmæssige oplysninger fra  

 skatteborgerne.
 Det drejer sig især om reglerne om den enkelte skatteyders  

 selvangivelsespligt, men også om skattemyndighedernes adgang til at indhente  

 regnskabsmateriale, foretage virksomhedseftersyn og indhente oplysninger fra  

 tredjemand, jf. cirk. nr. 160 af 22. okt. 1996 om skattekontrolloven.
 Det almindelige krav om, at skattemyndighederne skal behandle sager så  

 enkelt, hurtigt og økonomisk som muligt, indebærer ikke, at  

 skattemyndighederne kan undlade at sørge for, at sagen er forsvarligt oplyst.  

 I de tilfælde, hvor sagsbehandlingstiden har givet anledning til kritik fra  

 Folketingets Ombudsmand, retter kritikken sig først og fremmest imod de  

 perioder i sagsforløbet, hvor sagens behandling har været gået helt i stå,  

 jf. fx FOB 1995.237 og FOB 1995.251. Det må derfor påhvile den undersøgende  

 skattemyndighed eventuelt at rykke for et høringssvar, og det kan ofte være  

 hensigtsmæssigt at fastsætte en svarfrist.
A.K.3.4 Syn og skøn ved Landsskatteretten SSL § 30 indeholder regler om syn og skøn i forbindelse med sager, der er  

 indbragt for Landsskatteretten.
Syn og skøn er et bevismiddel Syn og skøn er et bevismiddel, der anvendes for at sikre bevis til brug  

 for retssager.
Bevismidlet består i en sagkyndig besvarelse af faktiske  

 spørgsmål til brug for bevisbedømmelsen i en retssag.
Der træffes ikke  

 retlige afgørelser under syn og skøn, men der tilvejebringes et vurderings-  

 og bedømmelsesgrundlag til brug herfor.
Reglerne om syn og skøn findes i RPL  

 kap. 19.
 Derudover indeholder RPL § 343 en særlig bestemmelse om anvendelse af syn  

 og skøn, selv om det ikke sker til brug for verserende retssager (isoleret  

 bevisoptagelse). Det er denne regel, der efter SSL § 30, stk.1, finder  

 tilsvarende anvendelse ved landsskatteretssager.
På skatteområdet er syn og skøn primært anvendelig i  

 værdiansættelsesspørgsmål.
Reglen finder ikke anvendelse i vurderingssager,  

 idet vurderingsmyndighederne har adgang til at foretage besigtigelse af  

 ejendommen og til at betjene sig af særlig sagkyndig bistand.
Landsskatteretten Landsskatteretten kan i den enkelte sag fastsætte en frist, inden for  

 hvilken spørgsmålet om eventuel afholdelse af syn og skøn skal være afklaret,  

 jf.
 SSL § 30, stk. 2. Begæres der syn- og skøn, udsætter Landsskatteretten  

 sagens videre behandling, indtil syn- og skøn er foretaget.
 Det er de almindelige domstole, der udmelder syn- og skønsmændene.
 Landsskatteretten fastsætter endvidere en frist, inden for hvilken  

 klageren og skattemyndighederne skal meddele retten, om skønserklæringen  

 giver parterne anledning til at ændre deres påstande i sagen for  

 Landsskatteretten.
Retsplejelovens regler Syn og skøn kan alene afholdes efter begæring af parterne i en sag.
Den  

 part, der begærer udmeldelse af syn og skøn, betegnes som rekvirenten.  

 Anmodning om isoleret bevisoptagelse ved syn og skøn indgives af rekvirenten  

 til byretten på det sted, hvor den genstand eller fordring m.v., som ønskes  

 vurderet, befinder sig.
Befinder genstanden sig i udlandet, indgives  

 anmodningen om syn og skøn til byretten på det sted, hvor en eventuel senere  

 retssag skal anlægges her i landet.
Det er generelt en betingelse for  

 udmeldelse af syn og skøn, at byretten finder udmeldelsen hensigtsmæssig,*  

 jf.
TfS 1997,690 ØLK, hvor byretten og landsretten afviste en begæring om syn  

 og skøn, fordi det var mere hensigtsmæssigt at indhente en sagkyndig  

 erklæring fra en brancheorganisation.* Ved udmeldelse af syn og skøn betales  

 en retsafgift på 400 kr.
 Rekvirentens modpart under en eventuel senere retssag skal med en uges  

 varsel af byretten eller af rekvirenten underrettes om det retsmøde, hvori  

 der træffes beslutning om udmeldelse af syn og skøn, og om selve  

 bevisførelsen.
Udgifterne til syn og skøn afholdes af rekvirenten.
Retten kan pålægge  

 rekvirenten at betale sagsomkostninger til modparten.
Derimod kan retten ikke  

 pålægge modparten at betale omkostninger ved syn og skøn til rekvirenten.
De omkostninger, som rekvirenten har afholdt til syn og skøn, kan  

 imidlertid indgå, når retten under en eventuel efterfølgende retssag tager  

 stilling til betalingen af sagens omkostninger.
Syn og skøn begæret af  

 skatteyder i en - skattesag er omfattet af reglerne om omkostningsdækning,  

 jf. afsnit A.K.9.
 Grundlaget for et syn og skøn er et eller flere spørgsmål (skønstemaet),  

 der besvares i én eller flere skønserklæringer, eventuelt suppleret  

 med besvarelse af mundtlige spørgsmål under den senere mundtlige forhandling  

 ved retten (afhjemlingen). Som syn- og skønsmænd udmeldes sagkyndige, der  

 skal være uvildige.
Skønstemaet kan indeholde spørgsmål stillet af hver af parterne eller af  

 parterne i fællesskab.
Spørgsmålene skal være klare, og de skal angå bestemte  

 punkter og ikke efterlyse en generel vurdering, angå en juridisk vurdering og  

 må ikke indeholde ledende spørgsmål.
Skønstemaet bør udformes så omhyggeligt,  

 at alle de punkter, som parterne ønsker belyst, er dækket.
 Syn- og skønsmændene skal underrette parterne om syns- og  

 skønsforretningens foretagelse.
Syn- og skønsmændene udarbejder en skriftlig erklæring, som indeholder  

 deres svar.
Erklæringen fremsendes til retten og til parterne.
Der kan  

 stilles tillægsspørgsmål, når syns- og skønsrapporten foreligger.
Såfremt  

 parterne eller en af dem ønsker det, foretages der derefter en afhjemling ved  

 byretten af syns- og skønsforretningen ved, at syn- og skønsmændene møder i  

 retten og bekræfter eller eventuelt supplerer eller korrigerer deres  

 skriftlige erklæring.
Der kan under afhjemlingen i byretten stilles  

 klargørende og uddybende spørgsmål.
 Syn og skøn, som er foretaget inden retssag anlægges, er under en eventuel  

 senere retssag undergivet grundsætningen om bevisbedømmelsens frihed.
Tilsvarende gælder ved Landsskatteretten.
Syn og skøn er herefter et  

 bevismiddel, der i princippet ikke er bindende for bevisbedømmelsen ved Lands-skatteretten.
Parter Efter SSL § 30, stk. 4 indtræder de statslige skattemyndigheder som part i  

 en sag, når der udmeldes syn og skøn.
De statslige skattemyndigheder har  

 tillige kompetencen til at forlange syn og skøn i sager, der er indbragt for Landsskatteretten.
 Landsskatteretten er ikke part i sagen og kan derfor ikke begære  

 udmeldelse af syn og skøn, men Landssskatteretten kan naturligvis vejlede  

 sagens parter og eventuelt opfordre parterne til at lade udmelde syn og skøn.
 Landsskatteretten har endvidere mulighed for undtagelsesvis at indkalde  

 syns- og skønsmændene til at udtale sig i et retsmøde, jf. forretningsordenen  

 for Landsskatteretten, § 15, stk. 2.
Skønsrekvirenten skal skriftligt underrette Landsskatteretten om  

 begæringen om udmeldelse af syn og skøn.
Med underretningen sendes kopi af  

 rekvirentens begæring med byrettens påtegning samt kopi af skønstemaet.
Når syns- og skønssagen er afsluttet, skal rekvirenten indsende kopi af  

 retsbogsudskriften til Landsskatteretten.
Med udskriften skal følge syns- og  

 skønsmændenes udtalelse.
 Er klageren rekvirent, skal klageren samtidig meddele Landsskatteretten,  

 om han/hun ønsker klagen opretholdt.
Er skattemyndighederne rekvirent, kan Landsskatteretten forespørge  

 klageren, om klagen ønskes opretholdt eller trukket tilbage.
Undlader klager  

 at besvare Landsskatterettens forespørgsel, anses klagen for opretholdt.
Der  

 henvises nærmere til forretningsorden for Landsskatteretten § 24.
Skattemyndighedernes opgave Det praktiske arbejde for de statslige skattemyndigheder består i at tage  

 stilling til, om der skal begæres udmeldt syn og skøn.
I bekræftende fald  

 skal begæringen affattes og indsendes til byretten på det sted, hvor den  

 genstand eller fordring mv., der ønskes vurderet, befinder sig.  

 Skattemyndigheden skal i så fald meddele Landsskatteretten, at der er begæret  

 syn og skøn, idet Landsskatterettens behandling skal stilles i bero.
Ifølge SSL § 30, stk. 4  

 er det de statslige skattemyndigheder der skal tage stilling til den eller de  

 personer (syn- og skønsmændene), som retten agter at udmelde, udfærdige selve  

 skønstemaet samt lade sig repræsentere under syns- og skønsforretningen og en  

 evt. senere afhjemling.
Hvis skatteyderen begærer syn og skøn, består skattemyndighedernes opgave  

 i at være repræsenteret i det retsmøde, hvor syn og skøn udmeldes, og udtale  

 sig om syn- og skønsmanden og skønstemaet, samt lade sig repræsentere ved  

 afhjemlingen.
Det vil normalt være nødvendigt, at skattemyndighederne er  

 repræsenteret i retsmøder om afhjelming, idet der ikke senere kan fremsættes  

 indsigelse.
Forældelse Optagelse af syn og skøn uden retssag er ikke et sådant retligt skridt,  

 der afbryder forældelse i medfør af 1908-lovens § 2. Hvis en part begærer  

 syn- og skøn, udsættes Landsskatterettens behandling af sagen, indtil  

 klageren meddeler Landsskatteretten, om klagen skal opretholdes.
I samme  

 periode er 6-måneders fristen i SSL § 31, stk. 1, 2. pkt. suspenderet.
A.K.3.5 Høring, Partshøring Reglerne om partshøring på myndighedens initiativ har til formål at sikre,  

 at sagens parter får lejlighed til at gøre sig bekendt med og kommentere det  

 faktiske afgørelsesgrundlag, inden sagen afgøres.
Denne ret for parten til at  

 få lejlighed til at påpege misforståelser, unøjagtigheder eller  

 ufuldstændigheder i det foreliggende sagsmateriale, vil kunne medvirke til at  

 sikre, at myndighedens afgørelser træffes på det bedst mulige faktiske  

 grundlag.
Forvaltningslovens kap. 5 indeholder regler om partshøring.
Reglerne  

 betyder, at hvis en part i en sag ikke kan antages at være bekendt med, at  

 myndigheden er i besiddelse af bestemte oplysninger om sagens faktiske  

 omstændigheder, må myndigheden ikke træffe afgørelse, før parten er gjort  

 bekendt med oplysningerne og har haft lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.
Dette  

 gælder også i sagerne om bindende forhåndsbesked.
SSL indeholder detaljerede regler om partshøring, og forvaltningslovens  

 regler har derfor næppe selvstændig betydning for de afgørelser, der træffes  

 i henhold til SSL.
Forvaltningslovens regler om partshøring finder imidlertid  

 anvendelse på andre afgørelser, som skattemyndighederne træffer uden for SSL's område.
Det gælder eksempelvis for skatteopkrævningen og sager om  

 skattetillæg.
SSL § 3 og § 21 indeholder særlige regler om partshøring og kontradiktion  

 i sager, som behandles af de kommunale skattemyndigheder og  

 skatteankenævnene.
Tilsvarende regler gælder for told- og skatteregionerne og Ligningsrådet ved foretagelse af skatteansættelser, jf. lovens § 14, stk.  

 4, og § 19, stk. 1. Særlige regler om partshøring i landsskatteretssager  

 findes i SSL §§ 26, stk. 1 og 27 om mundtlig forhandling med  

 Landsskatterettens sekretariat og mundtlig forhandling under et egentligt  

 retsmøde.
Nærmere regler findes i forretningsordenen for Landsskatteretten §§  

 6 og 7. For Ligningsrådet findes regler om skatteyders adgang til mundtlig  

 forhandling i forretningsordenens §§ 8 og 9, stk. 2.
 Tilsidesættelse af reglerne om partshøring anses for en væsentlig  

 sagsbehandlingsfejl, der kan medføre, at skattemyndighedernes afgørelse  

 bliver ugyldig, jf. *TfS 1997,146 LSR, hvor Landsskatteretten anså  

 skatteforvaltningens afgørelse for ugyldig, idet afgørelsen var truffet på  

 grundlag af noget materiale, som var af væsentlig betydning for sagens  

 afgørelse, men som ikke havde været forelagt for skatteyderen til udtalelse.  

 I TfS 1997,105 LSR anså Landsskatteretten skatteforvaltningens kendelse for  

 ugyldig, fordi der burde have været foretaget høring i form af udsendelse af  

 ny agterskrivelse.
Den nærmere begrundelse herfor var, at der i begrundelsen i kendelsen var  

 inddraget supplerende faktiske oplysninger, der ikke var medtaget i den  

 revisionsrapport, der havde dannet grundlag for agterskrivelsen.  

 Landsskatteretten henviste endvidere til, at selv om udgangspunktet er, at en  

 sags juridiske elementer holdes udenfor partshøringspligten må det antages,  

 at der normalt skal ske partshøring, hvis et ændret retsligt  

 bedømmelsesgrundlag bevirker, at nye faktiske oplysninger inddrages i  

 afgørelsen. * Der vil dog ikke foreligge ugyldighed, hvis det faktiske  

 grundlag for afgørelsen efter en konkret væsentlighedsvurdering er uændret,  

 og den begåede fejl ikke har betydning for sagens materielle udfald, jf.
TfS  

 1996.485 LSR og * TfS 1996,919 LSR* Der er ikke fastsat bestemmelser i SSL om  

 længden af den frist, som skattemyndighederne skal give den skattepligtige  

 til at fremkomme med en indsigelse.
Ved fastsættelsen af en frist bør der  

 gives den pågældende part rimelig tid til at sætte sig ind i oplysningerne og  

 overveje svaret.
Der kan i den forbindelse tages hensyn til omfanget af  

 oplysningerne og til sagens karakter, herunder om parten tidligere har haft  

 lejlighed til at udtale sig, og om sagen er af en sådan karakter, at parten  

 kan have behov for sagkyndig bistand.
Ifølge cirk.nr. 113 af 18. jun. 1990  

 pkt. 6 bør fristen i SSL § 3, stk. 4 ikke fastsættes til under 14 dage. *Hvis  

 fristen i særlige tilfælde fastsættes til under 14 dage kan det medføre at  

 afgørelsen er ugyldig, jf.
TfS 1997,104 LSR hvor en svarfrist på 8 dage blev anset for at være så kort, at der  

 forelå en formalitetsmangel, der medførte ugyldighed.
Det fremgår af TfS  

 1997,350 LSR, at skattemyndighederne kan kræve, at et evt. møde afholdes inden  

 indsigelsesfristens udløb, fx i tilfælde hvor fristen i SSL § 35, stk. 1 er  

 ved at springe.* Høring af andre myndigheder I tilfælde, hvor det følger af lov eller bestemmelser fastsat i henhold  

 til lov, at høring af en anden myndighed skal ske, vil en tilsidesættelse  

 medføre, at ansættelsen bliver ugyldig.* SSL § 21, stk. 2 indeholder en regel  

 om at skatteankenævnet skal indhente en udtalelse fra den kommunale  

 skattemyndighed inden der træffes afgørelse.*Forretningsordenen for  

 Landsskatteretten § 3, stk. 3, indeholder regler om høring af  

 skatteankenævnet.
I andre tilfælde, hvor en skattemyndighed indhenter en udtalelse fra en  

 anden myndighed, bør det i hvert enkelt tilfælde nøje overvejes, om høringen  

 er nødvendig,* jf. dommen i TfS 1997,537 VLD, hvor landsretten fastslog, at  

 Landsskatteretten ikke havde haft pligt til at indhente en udtalelse fra  

 skatteankenævnet eller nogen trejdemand.* Generelt bør det i høringsskrivelsen anføres på hvilke områder, der ønskes  

 en udtalelse, og hvornår udtalelsen bør foreligge.
A.K.3.6 Skattemyndighedernes afgørelse SSL og de i medfør heraf udstedte bestemmelser indeholder detaljerede krav  

 om skattemyndighedernes fremgangsmåde ved foretagelse af skatteansættelsen.
Sagsfremstilling Der findes detaljerede regler om udarbejdelsen af sagsfremstilling ved  

 skatteankenævnene, jf.
SSL § 21, stk. 3. Disse regler gælder tillige for  

 Told- og Skattestyrelsens, told- og skatteregionernes, Ligningsrådets og  

 Landsskatterettens sagsbehandling, jf.
SSL § 14, stk. 4, § 19, stk. 1, og §  

 25, stk. 2.
Forretningsordenen for skatteankenævnene § 11 indeholder minimumskravene  

 til en sagsfremstilling.
Bestemmelsen i § 11, stk. 5 indeholder tillige en  

 regel om, at sagsfremstillingen skal ledsages af et forslag til begrundet  

 afgørelse.
Reglen om sagsfremstilling må anses for at være garantiforskrifter, hvis  

 tilsidesættelse medfører, at afgørelsen bliver ugyldig, jf.
TfS 1994,772 LSR.
Begrundelse Af særlig betydning i skattesager er reglerne om begrundelse.
SSL  

 indeholder ingen særlige regler om begrundelse, og det betyder, at  

 forvaltningslovens kap. 6, der indeholder udførlige bestemmelser om kravene  

 til begrundelse, finder anvendelse i skattesager.
Efter forvaltningslovens §  

 22 skal en skriftlig afgørelse altid begrundes, medmindre afgørelsen fuldt ud  

 giver parten medhold.
Forvaltningslovens § 24 indeholder de nærmere regler om  

 indholdet af begrundelsen.
Begrundelsen skal fremtræde som en forklaring på, hvorfor afgørelsen har  

 fået det pågældende indhold.
Begrundelsen for afgørelsen skal henvise til de  

 retsregler, i henhold til hvilken afgørelsen er truffet.
Beror afgørelsen på  

 en fortolkning af en bestemmelse, bør der tillige redegøres for den anlagte  

 fortolkning.*En henvisning til retsregler vil efter omstændighederne ikke  

 være nødvendig, hvis begrundelsen for forhøjelsen er, at de selvangivne  

 dispositioner er uden reelt indhold, jf.
TfS 1996,920 LSR.* I det omfang  

 afgørelsen beror på et skøn, skal begrundelsen tillige indeholde de  

 hovedhensyn, der har været bestemmende for udøvelsen af skønnet.
Foreligger  

 der en domspraksis eller administrativ praksis, skal der nærmere redegøres  

 herfor.
Endelig skal begrundelsen indeholde en kort redegørelse for de  

 oplysninger vedrørende sagens faktiske omstændigheder, som har været tillagt  

 væsentlig betydning for afgørelsen.
Navnlig reglen i § 24, stk. 1, 2. pkt., om angivelse af de hovedhensyn,  

 der har været bestemmende for et administrativt skøn, har givet anledning til  

 problemer, idet der på skatteområdet forekommer talrige afgørelser, der har  

 skønsmæssig karakter, jf.
TfS 1996,779 LSR.
I denne sag havde den kommunale  

 skattemyndighed forhøjet indkomsten med 100.000 kr. ud fra et samlet skøn  

 vedrørende værdi af løn, eget arbejde og mestersalær uden at der var  

 redegjort for, hvorledes dette skøn nærmere var fremkommet, herunder på  

 hvilket grundlag det var udøvet og skønnets fordeling mellem de enkelte  

 indkomstarter, der ikke havde et fælles opgørelsesgrundlag.
Da afgørelsen  

 ikke indeholdt de hovedhensyn, der havde været bestemmende for skønsudøvelsen  

 var forhøjelsen ugyldig, jf. forvaltningslovens § 24, stk. 1, 2. pkt.
Jf.  

 tillige TfS 1996,495 HD*og TfS 1996,120 LSR.* For så vidt angår afslag på ansøgninger om bevilling antages det i  

 praksis, at begrundelseskravet lempes, således at det må anses  

 tilstrækkeligt, at der i begrundelsen henvises til sædvanlig praksis eller  

 til, at den nødvendige dokumentation ikke foreligger.
Formålet med begrundelseskravet er, at en skatteyder skal kunne vurdere  

 afgørelsens rigtighed og dermed mulighederne for at opnå en ændret afgørelse  

 ved eventuel klagebehandling.
Begrundelseskravet anses i praksis normalt for  

 en garantiforskrift, hvis tilsidesættelse vil medføre, at afgørelsen bliver  

 ugyldig, jf.
TfS. 1996,554 VL.
* Hvis en afgørelse tilsidesættes som ugyldig på grund af en formel fejl,  

 kan den pågældende skattemyndighed inden for fristen i SSL § 35 træffe en ny  

 afgørelse med samme indhold under iagttagelse af den korrekte procedure.* Underretning om afgørelsen Underretning om afgørelsen skal ske til skatteyder selv.
Har skatteyderen  

 under sagen været repræsenteret af en anden person, påhviler det efter  

 forretningsordnerne skattemyndighederne ved alle afgørelser også at  

 underrette partsrepræsentanten. *For så vidt angår en ændring af et  

 sambeskattet selskabs ansættelse, vil det efter omstændighederne være  

 tilstrækkeligt, at underretningen herom sker til moderselskabet i forbindelse  

 med en ændring af moderselskabets sambeskatningsindkomst, jf.
TfS 1997,502  

 LSR.
I denne kendelse blev det lagt til grund, at datterselskabets ledelse  

 havde været fuldt bekendt med de stedlige skattemyndigheders behandling af  

 moderselskabets ansættelse.*Klagefristen regnes efter SSL fra det tidspunkt,  

 hvor den skatte-pligtige har modtaget underretning om afgørelsen, jf. § 21,  

 stk. 1 og § 25, stk. 1. For så vidt angår en ægtefælles klageadgang i henhold  

 til KSL § 80, stk. 2, er det i praksis antaget, at den sædvanlige klagefrist  

 først løber fra det tidspunkt, hvor vedkommende bliver bekendt med afgørelsen  

 af ægtefællens skatteansættelse.
Hertil bemærkes, at også en ægtefælle skal  

 varsles om afgørelsen i form af en agterskrivelse med indsigelsesfrist, når  

 ændringen har indflydelse på ægtefællens ansættelse, jf.
 SSL § 3, stk. 4.
Klagevejledning Reglerne om klagevejledning i afgørelsessager findes i forvaltningslovens  

 § 25 og § 26. Reglerne er gentaget i de forskellige forretningsordner, der er  

 udstedt i henhold til SSL.
 Reglerne betyder, at skattemyndighedernes afgørelser, der skal meddeles  

 skriftligt, skal være ledsaget af en vejledning om klageadgang.  

 Klagevejledning skal dog ikke gives, hvis afgørelsen fuldt ud giver den  

 pågældende medhold.
 Der skal gives klagevejledning, hvad enten klageadgangen er hjemlet i SSL  

 eller blot følger af den almindelige ulovbestemte regel om administrativ  

 rekurs.
Klagevejledningen skal indeholde angivelse af klageinstans og oplysninger  

 om fremgangsmåden ved indgivelse af klagen, herunder om eventuelle  

 tidsfrister.
Vejledningen skal i fornødent omfang indeholde oplysning om,  

 hvorvidt der inden for det pågældende sagsområde gælder særlige begrænsninger  

 i klageinstansens kompetence.
 Det kan være hensigtsmæssigt at angive i klagevejledningen, hvorvidt  

 klager bør fremkomme med eventuelle andre oplysninger, der er egnede til at  

 fremme behandlingen af klagesagen, fx om bestemte dokumenter eller  

 oplysninger bør ledsage klagen.
 Det betyder eksempelvis, at skatteankenævnenes klagevejledning bl.a. bør  

 indeholde oplysninger om, at skatteankenævnets sagsfremstilling skal  

 indsendes til Landsskatteretten samtidig med klagen.
Reglerne i forvaltningslovens § 25, stk. 1, fastsætter alene regler om  

 administrativ rekurs.
Det følger imidlertid af den vejledningspligt, som  

 efter forvaltningslovens § 7 påhviler skattemyndighederne, at der i efter  

 omstændighederne bør vejledes om muligheden for klage til Folketingets Ombudsmand eller til statsamtet som de kommunale tilsynsmyndigheder.
Tilsvarende gælder, hvor skatteyderen har mulighed for domstolsprøvelse,  

 jf. forvaltningslovens § 26, hvorefter der alene skal gives vejledning om  

 muligheden for sagsanlæg ved domstolene, hvis der gælder lovbestemte frister  

 for et sagsanlæg.
Reglen har alene betydning for skatteansættelsessager, som  

 er påkendt af Landsskatteretten, jf.
SSL § 31.
 * Manglende klagevejledning medfører ikke, at afgørelsen bliver ugyldig.
Derimod suspenderes klagefristen, indtil korrekt klagevejledning gives.* A.K.3.7 Offentlighed Aktindsigt Offentlighedsloven indeholder de almindelige regler om adgang til  

 aktindsigt for enhver, jf. lov nr. 572 af 19. dec. 1985 om offentlighed i  

 forvaltningen som ændret ved lov nr. 347 af 6. jun. 1991. De særlige regler  

 om parters udvidede adgang til aktindsigt i afgørelsessager findes i  

 forvaltningslovens kap. 4, jf. lov nr. 571 af 19. dec. 1985 som ændret ved  

 lov nr. 347 af 6. jun. 1991. Afgrænsningen af partsbegrebet i  

 skattelovgivningen kan være vanskelig, idet andre end afgørelsens adressat  

 kan have en så væsentlig, direkte, retlig og individuel interesse i sagens  

 udfald, at de pågældende kan få partsstatus.
Retten til aktindsigt efter offentlighedsloven er begrænset af særlige  

 bestemmelser om tavshedspligt, jf. offentlighedslovens § 14.* Reglerne om  

 skattemyndighedernes særlige tavshedspligt er samlet i SSL § 37 (se  

 nedenfor). Samtidig er de hidtil gældende bestemmelser om særlig  

 tavshedspligt i SL § 44 og KSL § 87 ophævet, jf. lov nr. 238 af 2. apr. 1997  

 om ændring af SSL, LL, SL og KSL samt om ophævelse af lov om bindende  

 forhåndsbesked om skattespørgsmål mv. og omkostningsdækningsloven.* Den almindelige tavshedspligt efter straffeloven, forvaltningsloven og  

 tjenestemandslovgivningen er derimod uden betydning for retten til aktindsigt  

 efter offentlighedsloven.
 Hverken almindelige eller særlige regler om tavshedspligt begrænser  

 parters ret til aktindsigt efter forvaltningsloven, jf. forvaltningslovens §  

 9, stk. 2.
 Undtaget fra retten til aktindsigt er visse sagstyper, dokumenter og  

 oplysninger, jf. nærmere offentlighedslovens § 2 og kap. 3 samt  

 forvaltningslovens kap. 4. Eksempelvis kan interne arbejdsdokumenter undtages  

 fra aktindsigt, jf. offentlighedslovens § 7 og forvaltningslovens § 12.
Aktindsigt er efter forvaltningslovens § 9, stk. 3, udelukket i  

 straffesager, bortset fra afsluttede sager.
Reglen omfatter tillige  

 administrative straffesager på skatteområdet.
For at der er tale om en  

 adminstrativ straffesag må det kræves, at den kompetente myndighed har taget  

 synlige konkrete skridt til at behandle sagen som straffesag.
Er en  

 straffesag rejst, har skatteyders beskikkede advokat dog adgang til  

 aktindsigt, men de indhentede oplysninger må ikke videregives til  

 skatteyderen uden myndighedernes samtykke, jf. lov nr. 489 af 19. sep. 1984  

 om adgang til forsvarerbistand under en administrativ skatte- eller  

 afgiftsstraffesag § 2.
Ved anmodning om aktindsigt skal myndigheden træffe afgørelse snarest  

 muligt.
Hvis myndigheden ikke kan træffe afgørelse inden 10 dage efter  

 modtagelsen af begæringen, skal den der har fremsat begæringen underrettes om  

 grunden hertil, og om hvornår en afgørelse kan forventes at foreligge, jf.  

 offentlighedslovens § 16, stk. 2 og forvaltningslovens § 16, stk. 2.
Kompetence til at træffe afgørelse * Kompetencen til at afgøre, om en anmodning om aktindsigt efter kap. 4 i  

 forvaltningsloven eller efter offentlighedsloven skal imødekommes, er  

 reguleret i henholdsvis § 16 i forvaltningsloven og § 15 i  

 offentlighedsloven.
 Efter disse bestemmelser ligger kompetencen til i første instans at afgøre  

 en sådan anmodning som udgangspunkt hos den myndighed, hvor oplysningen er,  

 men indgår oplysningen i en afgørelsessag, og anmodningen omfatter hele  

 sagen, ligger kompetencen hos den myndighed, der skal træffe afgørelse i  

 sagen, jf. § 15 i offentlighedsloven.
Kompetencen til at afgøre i første instans om en anmodning om aktindsigt  

 efter KSL § 80 skal imødekommes, tilkommer den kommunale skattemyndighed.* Kompetencen til at afgøre en klage I forbindelse med behandlingen af en klagesag skal skatteankenævnet og Landsskatteretten tage stilling til eventuel tilsidesættelse af formelle  

 regler, herunder reglerne om aktindsigt.
Særskilt klage over afslag på  

 anmodning om aktindsigt er imidlertid reguleret af bek. nr. 513 af 16. jun.  

 1994 om klage over afgørelser om aktindsigt, der bl.a. omfatter klage over  

 aktindsigt i sager omfattet af KSL § 80, stk. 1 samt klage over aktindsigt i  

 sager, der kan påklages til Landsskatteretten, jf. bek. § 1. Ifølge bek. § 2  

 kan afgørelser om aktindsigt, der træffes af den kommunale skattemyndighed,  

 et skatteankenævn, et vurderingsråd eller et skyldråd, påklages til told- og  

 skatteregionen.
Regionens afgørelse kan ikke indbringes for anden  

 administrativ myndighed.
I sager, hvor told- og skatteregionerne træffer afgørelse om aktindsigt  

 som første instans, kan afgørelserne påklages til Told- og Skattestyrelsen,  

 jf. bek. § 3, stk. 1. Afgørelser om aktindsigt i ligningsrådssager træffes af  

 Told- og Skattestyrelsen som sekretariat for Ligningsrådet, jf. bek. § 3, stk. 2.  

 Afgørelser om aktindsigt truffet af Told- og Skattestyrelsen efter stk. 1 og  

 2 eller af Landsskatteretten kan ikke indbringes for anden administrativ myndighed,  

 jf. bek. § 3, stk. 3.
Tavshedspligt *Reglerne om skattemyndighedernes særlige tavshedspligt findes i SSL § 37.  

 Samtidig er de hidtil gældende bestemmelser om særlig tavshedspligt i SL § 44 og KSL § 87 ophævet, jf. lov nr. 238 af 2. apr. 1997 om ændring af SSL, LL, SL og KSL samt om ophævelse af lov om bindende forhåndsbesked om  

 skattespørgsmål mv. og omkostningsdækningsloven.
 Efter SSL § 37 skal de statslige og kommunale skattemyndigheder under  

 strafansvar iagttage ubetinget tavshed overfor uvedkommende med hensyn til  

 oplysninger om en fysisk eller juridisk persons økonomiske, erhvervsmæssige  

 eller privatlivet tilhørende forhold, som de under varetagelsen af deres  

 arbejde bliver bekendt med.
De skattemyndigheder, der er nævnt i § 37, er de i SSL nævnte myndigheder,  

 det vil sige den kommunale skattemyndighed, skatteankenævn,  

 Landsskatteretten, Ligningsrådet, Told- og Skattestyrelsen og told- og  

 skatteregionerne.
Tavshedspligten omfatter den del af disse myndigheders  

 arbejde, der vedrører indkomstbeskatningen, herunder kontrolarbejdet, men  

 ikke den del af disse myndigheders arbejde, der fx vedrører moms og told.
Denne særlige tavshedspligt efter § 37 omfatter såvel embedsmænd i  

 skatteadministrationen som medlemmer af skatteankenævn, Ligningsrådet og  

 Landsskatteretten.
Tavshedspligten omfatter herudover den, som i øvrigt er  

 beskæftiget med skatteadministrative opgaver for en af de skattemyndigheder,  

 der er omfattet af § 37.
Den særlige tavshedspligt omfatter oplysninger, der kan henføres til en  

 bestemt fysisk eller juridisk person, og som vedrører den pågældendes  

 økonomiske, erhvervsmæssige eller privatlivet tilhørende forhold.
Den særlige  

 tavshedspligt omfatter nu alle oplysninger af denne karakter, og ikke - som hidtil - kun oplysninger om indkomst- og formueforhold, som man får  

 kendskab til under ligningen af den person, som oplysningen er om, eller  

 oplysninger af den nævnte karakter, som man får kendskab til under  

 administration af KSL.
 Vejledning for afgrænsningen af oplysninger om økonomiske eller  

 privatlivet tilhørende forhold kan søges i § 12, stk. 1, nr. 1 i  

 offentlighedsloven.
 Den særlige tavshedspligt, der efter § 37 gælder for skattemyndighederne,  

 gælder efter bestemmelsen tilsvarende for de kommunale opkrævnings- og  

 inddrivelsesmyndigheder for så vidt angår opkrævnings- og  

 inddrivelsesarbejdet vedrørende indkomstskatten.
Videregivelse af fortrolige oplysninger til private Tavshedspligten efter SSL § 37 pålægger skattemyndighederne en særlig  

 tavshedspligt overfor uvedkommende.
Begrebet "uvedkommende"  

 fortolkes restriktivt i forhold til private.
Skattemyndighederne må derfor  

 ikke uden særlig lovhjemmel udlevere oplysninger omfattet af tavshedspligten  

 efter § 37 til andre private end den, der har afgivet oplysningen, eller den,  

 som oplysningen er om.
 Sådan særlig lovhjemmel findes bl.a. i KSL § 80 (om videregivelse til  

 ægtefælle), kap. 4 i forvaltningsloven (om videregivelse til en part i en  

 afgørelsessag hos en forvaltningsmyndighed) og kap. 5 i lov om offentlige  

 myndigheders registre (om videregivelse af edb-registrerede oplysninger til  

 andre private end den, som oplysningen er om).
Videregivelse af fortrolige oplysninger til andre forvaltningsmyndigheder Den særlige tavshedspligt efter SSL § 37 er uden betydning for  

 videregivelse af fortrolige oplysninger til andre forvaltningsmyndigheder.  

 Oplysninger som nævnt i SSL § 37 kan videregives til andre  

 forvaltningsmyndigheder efter reglerne i § 28 i forvaltningsloven og § 21 i  

 lov om offentlige myndigheders registre.
Der skelnes i disse bestemmelser  

 mellem oplysninger om enkeltpersoners rent private forhold, jf, stk. 1 og  

 andre fortrolige oplysninger, jf. stk. 3.
 Som eksempler på oplysninger om enkeltpersoners rent private forhold  

 nævnes i bestemmelserne oplysninger om race, religion og hudfarve, om  

 politiske, forretningsmæssige, seksuelle og strafbare forhold samt om  

 helbredsforhold, væsentlige sociale problemer og misbrug af nydelsesmidler og  

 lignende.
 Oplysninger om enkeltpersoners rent private forhold må efter § 28, stk. 2  

 i forvaltningsloven kun videregives, når en af følgende betingelser er  

 opfyldt:
 1) Den, oplysningen angår, har givet samtykke.
 2) Det følger af lov eller bestemmelse fastsat i henhold til lov, at  

 oplysningen skal videregives.
 3) Videregivelse sker til varetagelse af private eller offentlige  

 interesser, der klart overstiger hensynet til de interesser, der begrunder  

 hemmeligholdelse, herunder hensynet til den, oplysningen angår.
 4) Videregivelse er et nødvendigt led i sagens behandling eller er  

 nødvendig for, at en myndighed kan gennemføre tilsyns- eller kontrolopgaver.
 Herudover må efter § 21, stk. 2, nr. 5 i lov om offentlige myndigheders  

 registre, oplysninger om enkeltpersoners rent private forhold videregives til  

 en anden forvaltningsmyndighed, når videregivelsen er nødvendig for  

 udførelsen af videnskabelige eller statistiske undersøgelser af væsentlig  

 samfundsmæssig betydning.
Andre fortrolige oplysninger, herunder oplysninger om økonomiske eller  

 erhvervsmæssige forhold, må efter forvaltningsloven videregives til en anden  

 forvaltningsmyndighed i videre omfang end oplysninger om enkeltpersoners rent  

 private forhold.
Videregivelse af andre fortrolige oplysninger må således  

 efter § 28, stk. 3 i forvaltningsloven ske, når det må antages, at  

 oplysningen vil være af væsentlig betydning for den modtagende myndigheds  

 virksomhed eller for en afgørelse, denne myndighed skal træffe.
Det er den  

 myndighed, som er i besiddelse af de fortrolige oplysninger, der afgør om  

 videregivelse er berettiget, samt i hvilken form de pågældende oplysninger  

 skal videregives, jf.
TfS 1996,503 TSS.
 Er en forvaltningsmyndighed berettiget til at videregive en fortrolig  

 oplysning til en anden forvaltningsmyndighed, har den pågældende  

 forvaltningsmyndighed efter forvaltningslovens § 31 også en pligt til at  

 efterkomme en udleveringsanmodning fra denne anden forvaltningsmyndighed.
 Afgrænsningen mellem offentlig forvaltningsmyndighed og privat virksomhed  

 kan i tvivlstilfælde forelægges Told- og Skattestyrelsen til udtalelse.  

 Statsanerkendte arbejdsløshedskasser er at anse for private.
Indenfor de statslige skattemyndigheder skal en told- og skatteregion  

 anses for en selvstændig forvaltningsmyndighed.
Dette gælder såvel i forhold  

 til andre told- og skatteregioner som i forhold til Told- og Skattestyrelsen.
Efter § 28, stk. 6 i forvaltningsloven anses et lokalt administrativt  

 organ, som ved lov er tillagt en selvstændig kompetence, som en selvstændig  

 myndighed.
Det betyder bl.a., at skatteankenævnet i en kommune skal anses for  

 en anden forvaltningsmyndighed i forhold til den kommunale skattemyndighed.  

 Dette gælder dog ikke i det omfang, den kommunale skattemyndighed yder  

 sekretariatsbistand til skatteankenævnet.
Kommunalbestyrelsen skal i sager som nævnt i SSL § 2 som udgangspunkt  

 anses for en anden forvaltningsmyndighed end kommunens ligningsmyndighed, jf.  

 SSL § 1, stk. 2. Men i og med at den kommunale skattemyndighed er en del af  

 den kommunale enhedsforvaltning, antages en lovbestemmelse, der pålægger  

 kommunalbestyrelsen en pligt til at udlevere oplysninger til en anden  

 forvaltningsmyndighed, fx sommerhuslovens § 11, også at omfatte oplysninger,  

 som den kommunale skattemyndighed ligger inde med.
En sådan udleveringspligt  

 antages imidlertid ikke at indebære en adgang for det enkelte  

 kommunalbestyrelsesmedlem til disse særligt tavshedsbelagte oplysninger.
Forvaltningslovens § 28 omfatter både videregivelse efter anmodning og  

 uopfordret videregivelse.
Den myndighed, der sidder inde med den fortrolige  

 oplysning, skal dog være opmærksom på, at der i tilfælde af uopfordret  

 videregivelse i sagens natur ikke foreligger en udleveringsanmodning fra en  

 anden forvaltningsmyndighed, hvilket normalt giver et mere usikkert grundlag  

 for beslutningen om udlevering end hvis der foreligger en  

 udleveringsanmodning - og dermed en bedømmelse af udleveringsbehovet fra den  

 eventuelt modtagende forvaltningsmyndighed.
Uopfordret videregivelse af  

 oplysninger som nævnt i § 37 kan ske, hvis der er en konkret mistanke om en  

 lovovertrædelse - uanset om denne er begået hændeligt, uagtsomt eller  

 forsætligt - og oplysningens videregivelse må forventes at kunne medvirke  

 til, at lovovertrædelsen konstateres og dermed berigtiges.
Lovbestemmelser, der tillægger andre forvaltningsmyndigheder en særlig ret  

 til at rekvirere fortrolige oplysninger fra skatte- eller  

 inddrivelsesmyndighederne, kan tages som udtryk for, at der for disse  

 myndigheder kan være et særligt kontrolbehov.
Eksistensen af sådanne  

 lovbestemmelser kan derfor indgå i bedømmelsen af, om fortrolige oplysninger  

 kan/skal videregives uopfordret.
 En skattemyndigheds mulighed for at indhente oplysninger om unavngivne  

 personer fra en anden forvaltningsmyndighed vil i almindelighed være til  

 stede efter forvaltningslovens regler, jf. §§ 32, 28, stk. 3 og 31, når det  

 drejer sig om økonomiske og erhvervsmæssige oplysninger, dvs. andre  

 fortrolige oplysninger, og når de ønskede oplysninger er af væsentlig  

 betydning for skattemyndigheden.
Imidlertid er det efter forvaltningslovens § 28, stk. 3 den forespurgte  

 myndighed, der afgør, om de ønskede oplysninger er af væsentlig betydning for  

 den anden myndighed.
Hvis den forespurgte myndighed på dette grundlag nægter  

 at videregive de ønskede oplysninger, kan Ligningsrådet efter SKL § 8 D  

 træffe beslutning om, at oplysningerne skal indhentes, hvorefter den  

 forespurgte myndighed har udleveringspligt.
Det bemærkes, at Ligningsrådets  

 kompetence efter SKL § 8 D ligeledes omfatter særlig følsomme oplysninger om  

 unavngivne personer.
Videregivelse af fortrolige oplysninger inden for samme myndighed Efter § 32 i forvaltningsloven må den, der virker indenfor den offentlige  

 forvaltning, ikke skaffe sig fortrolige oplysninger, som ikke er af betydning  

 for udførelsen af den pågældendes opgaver.
Bestemmelsen sætter således  

 grænser for, hvem inden for en forvaltningsmyndighed, der kan gives adgang  

 til en fortrolig oplysning.
Efter SSL § 37 skelnes der ikke mellem, om oplysningen videregives til  

 andre forvaltningsmyndigheder eller inden for samme forvaltningsmyndighed.  

 Fortrolighedskravet er det samme.
Det betyder, at disse særligt  

 tavshedsbelagte oplysninger, uanset princippet i forvaltningslovens § 32, kun  

 må videregives til andre inden for samme forvaltningsmyndighed, når  

 oplysningen må anses for at være af væsentlig betydning for udførelsen af den  

 pågældendes opgaver (dvs. svarende til bestemmelsen i forvaltningslovens §  

 28, stk. 3). Ved bedømmelsen af væsentlighedskravet i denne sammenhæng vil  

 hensynet til en hensigtsmæssig og praktisk administration i  

 forvaltningsmyndigheden kunne tillægges betydning.
Kompetence ved videregivelse af fortrolige oplysninger Kompetencen til at afgøre i første instans, om en fortrolig oplysning skal  

 videregives til en anden forvaltningsmyndighed, tilkommer den myndighed, hvor  

 oplysningen er.
Kompetencen til at afgøre en klage over et afslag på en  

 videregivelsesanmodning fra en anden forvaltningsmyndighed tilkommer de  

 statslige told- og skattemyndigheder.
Er et sådant afslag givet af en told-  

 og skatteregion, vil afgørelsen kunne påklages til Told- og Skattestyrelsen.  

 Er et sådant afslag givet af den kommunale skattemyndighed, vil afgørelsen  

 kunne påklages til den lokale told- og skatteregion.
Er et sådant afslag  

 givet af Told- og Skattestyrelsen, kan afgørelsen ikke indbringes for anden  

 administrativ myndighed.
 Kompetencen til at afgøre, om en fortrolig oplysning skal videregives  

 indenfor samme myndighed, tilkommer den, der som følge af sit arbejde har  

 kendskab til oplysningen, eventuelt af myndighedens ledelse.
Klage over videregivelse af fortrolige oplysninger Den, som en fortrolig oplysning er om, kan være uenig i, at en  

 forvaltningsmyndighed beslutter at videregive oplysningen, det være sig til  

 en privat, til en anden forvaltningsmyndigh ed eller indenfor samme  

 myndighed.
 Den pågældende er berettiget til at påklage en sådan afgørelse.
 Kompetencen til at afgøre en sådan klage følger klagekompetencerne som  

 nævnt ovenfor vedrørende henholdsvis et afslag på en anmodning fra en privat  

 om aktindsigt, et afslag på en anmodning om videregivelse til en anden  

 forvaltningsmyndighed eller et afslag på en anmodning om videregivelse  

 indenfor samme myndighed.
Klagekompetencens placering afhænger således af, efter hvilke regler  

 videregivelsen er foretaget.Fremgangs måde ved videregivelse Originale dokumenter mv. videregives normalt ikke, og i givet fald kun  

 efter direkte anmodning og mod kvittering.
Udleveres originale dokumenter  

 undtagelsesvis, skal skatte- eller inddrivelsesmyndigheden normalt beholde en  

 kopi af de udleverede dokumenter.
Ved udlevering af oplysninger skal det  

 sikres, at oplysningerne ikke omfatter fortrolige oplysninger, som ikke er  

 omfattet af udleveringsadgangen/-pligten.
Normalt videregives oplysninger i  

 originale dokumenter ved gennemsyn på stedet, i form af kopi eller alene  

 mundtligt, således at de originale dokumenter forbliver hos skatte- eller  

 inddrivelsesmyndigheden.* A.K.4 Genoptagelse A.K.4.1 Skatteyders adgang til genoptagelse indenfor 3 årsfristen En skatteyder har ret til genoptagelse af en skatteansættelse, hvis  

 anmodningen om genoptagelse fremsættes inden 3 år efter udløbet af det  

 pågældende indkomstår, jf.
SSL § 4, stk. 1, og fremlægger nye oplysninger,*  

 der kan være af såvel faktisk som retlig karakter, og kan medføre en ændret  

 skatteansættelse.* I praksis vil en genoptagelse kun ske, hvis en  

 materielretlig (ligningsmæssig) vurdering fører til, at ansættelsen bør  

 ændres.
Dette var ikke tilfældet i TfS 1996,714 ØLD, TfS 1996,655 ØLD *og  

 1997,610 VLD.* Har ansættelsen tidligere været behandlet og afgjort af skatteankenævnet  

 eller Landsskatteretten, skal anmodningen om genoptagelse indgives til  

 skatteankenævnet eller Landsskatteretten, jf.
SSL § 22 og § 29.
 Anmodes der om genoptagelse vedrørende punkter, som skatteankenævnet eller  

 Landsskatteretten ikke tidligere har taget stilling til, skal anmodningen om  

 genoptagelse dog indgives til den kommunale skattemyndighed.
 *Hvis den kommunale skattemyndighed giver afslag på en anmodning om  

 genoptagelse, kan afgørelsen påklages til skatteankenævnet og eventuelt  

 videre til Landsskatteretten og domstolene efter reglerne i SSL kap. 3, jf.
SSL § 4, stk. 4 og fx TfS 1997,713 VLD, hvor Skatteministeriet fulgte  

 rettens tilkendegivelse om, at genoptagelse skulle tillades.
Hvis en  

 klagemyndighed giver tilladelse til genoptagelse, skal genoptagelsen  

 effektueres hos den myndighed, der sidst har truffet realitetsafgørelse i  

 sagen, jf. dog den særlige regel i SSL § 21 A, hvorefter et skatteankenævn  

 kan vælge selv at effektuere genoptagelsen, hvis klageren er enig.
Reglen om genoptagelse i SSL § 4, stk. 1, omfatter ikke tilfælde, hvor det  

 i en særbestemmelse er overladt den skattepligtige at foretage et valg i  

 forbindelse med selvangivelsen, fx om til- eller fravalg af  

 virksomhedskatteordningen, jf.
VSL § 2, om efterfølgende af- og  

 nedskrivninger, jf.
AL § 30, stk. 3, eller om grænsegængeres valg af  

 beskatningsregler, jf.
KSL § 5 D.
Sådanne valgmuligheder er udtømmende  

 reguleret i de pågældende love og SSL giver ikke ret til i sig selv at  

 fravige denne regulering, fx at ændre et sådant valg inden for 3-års fristen,  

 jf.
Skatteministeriets kommentar i TfS 1997,545. Det skal dog bemærkes, at  

 efterfølgende ændring af afskrivninger som foretages med hjemmel i  

 bestemmelser uden for afskrivningsloven, skal behandles af den kommunale  

 skattemyndighed efter den almindelige bestemmelse om genoptagelse i SSL § 4,  

 stk. 1.* A.K.4.2 Skatteyders adgang til genoptagelse udover 3 årsfristen Indkomstår fra og med 1990 Der kan ikke ske genoptagelse ved den kommunale ligningsmyndighed, hvis  

 anmodning herom indgives efter 3-årsfristens udløb.
Ifølge SSL § 4, stk. 2 er  

 skatteministeren bemyndiget til at tillade genoptagelse efter udløbet af  

 3-årsfristen i stk. 1, når forholdene i særlig grad taler derfor  

 (ekstraordinær genoptagelse).
 Ifølge sagsudlægningsbek. (bek. nr. 653 af 14. aug. 1997) er det told- og  

 skatteregionerne (for København og Frederiksberg kommuner det pågældende  

 skattedirektorat), der skal træffe afgørelse om ekstraordinær genoptagelse  

 som 1. instans, med klageadgang til Told- og Skattestyrelsen.
Ifølge cirk. nr. 71 af 12. apr. 1996 skal anmodning om genoptagelse  

 fremsættes skriftligt og indeholde oplysninger, som dels kan begrunde en  

 ændret skatteansættelse, dels at der foreligger sådanne særlige forhold, at  

 en ekstraordinær genoptagelse er berettiget.
Anmodningen skal være fremsat  

 uden ugrundet ophold (vejledende 3 måneder), efter at den skattepligtige er  

 blevet opmærksom på de nye oplysninger, der berettiger til en ekstraordinær  

 genoptagelse.
Det er forudsat, at det forhold, som begrunder ekstraordinær  

 genoptagelse, er klart dokumenteret af den skattepligtige.
De særlige forhold, der kan begrunde ekstraordinær genoptagelse, kan  

 eksempelvis være tilfælde, hvor en skatteyder er blevet beskattet af en  

 indtægt, der efterfølgende er reguleret således, at den skattepligtige  

 indkomst bliver mindre end forudsat ved skatteansættelsen *jf. fx TSS-cirk.  

 1997-19, hvorefter der gives tilladelse til genoptagelse i tilfælde, hvor en  

 sælger af et tømt selskab, der tidligere er blevet avance- eller  

 udlodningsbeskattet, efterfølgende bliver erstatningspligtig for den tabte  

 skat.* Tilsvarende gælder tilfælde, hvor en udgift er fratrukket ved  

 skatteansættelsen, og det efterfølgende viser sig, at udgiften er større end  

 først antaget.
Reglen omfatter tillige genoptagelse som følge af, at et  

 vilkår om et skatteforbehold i en privatretlig aftale, der ligger til grund  

 for en skatteansættelse, bliver aktuelt fx efter afslutningen af en  

 administrativ klagesag, hvor skatteyderen ikke har fået medhold.
Også en  

 omgørelse af en privatretlig disposition, der ligger til grund for en  

 skatteansættelse, vil kunne begrunde genoptagelse, hvis omgørelsen har  

 skattemæssig betydning, og skatteyderen dokumenterer, at den privatretlige  

 disposition er omgjort uden unødigt ophold, og at den sene anmodning om  

 omgørelse ikke kan bebrejdes ham/hende, eksempelvis fordi anmodningen om  

 omgørelse har afventet udfaldet af en administrativ klagesag.
Der henvises i  

 øvrigt til den uddybende beskrivelse af begreberne skatteforbehold og  

 omgørelse nedenfor under A.K.4.3.
Derimod udgør et glemt eller uudnyttet fradrag ikke et sådant særligt  

 forhold, at ekstraordinær genoptagelse kan tillades.
Heller ikke tilfælde,  

 hvor skatteansættelsen er foretaget skønsmæssigt på grund af manglende  

 selvangivelse, og selvangivelsen så indgives mere end 3 år efter  

 indkomstårets udløb, begrunder i sig selv ekstraordinær genoptagelse.
 Heller ikke skatteyderens sociale, personlige eller økonomiske forhold vil  

 kunne begrunde ekstraordinær genoptagelse.
Et særligt forhold er ansvarspådragende fejl hos ligningsmyndigheden, fx  

 hvor der er tale om en åbenbart urimelig taksation *eller andre konkrete  

 ansvarspådragende fejl, der har ført til en materielt forkert ansættelse.
Er  

 der derimod tale om formelle fejl af anfægtelig karakter i forbindelse med  

 foretagelse af en ansættelse, vil dette som udgangspunkt ikke være en særlig  

 omstændighed, idet klage over sådanne formelle fejl skal ske i sædvanlig  

 instansfølge, dvs. til skatteankenævnet og eventuelt videre til  

 Landsskatteretten.* Den omstændighed, at ligningsmyndigheden ved ligningen  

 har fulgt en praksis, som senere bliver underkendt ved Landsskatteretten  

 eller domstolene, er heller ikke i sig selv at betragte som en fejl, der kan  

 medføre genoptagelse efter SSL § 4, stk. 2.
 En underkendende dom eller kendelse giver derfor ikke i sig selv et  

 generelt grundlag for ekstraordinær genoptagelse.
Derimod giver SSL § 4, stk. 2 hjemmel for den hidtidige praksis gengivet i  

 TSS-cirk. nr. 1993-9 om genoptagelse af skatteansættelser i anledning af, at  

 domstolene eller Landsskatteretten har underkendt ligningsmyndighedernes  

 praksis, og der herefter er udsendt et særligt genoptagelsescirk.* I et  

 sådant særligt genoptagelsescirk. gives der tilladelse til genoptagelse af de  

 seneste 3 indkomstår, der ligger forud for den afgørelse, der først har  

 underkendt hidtidig praksis.
Hvis anmodningen om genoptagelse i sådanne  

 tilfælde omfatter indkomstår, der ligger mere end 3 år forud for den første  

 underkendende afgørelse, vil tilladelse til genoptagelse afhænge af, om der i  

 øvrigt er tale om særlige omstændigheder.
Dette vil fx kunne forekomme, hvis en kommunal skattemyndighed med urette  

 har givet forhåndstilsagn om senere genoptagelse, hvis skattemyndighederne  

 skulle tabe den sag, der har givet anledning til udsendelse af et særligt  

 genoptagelsescirk.
Tilsagnet vil være givet med urette i det omfang det  

 kommer til at omfatte indkomstår, der ligger mere end 3 år forud fra den  

 første afgørelse, der underkender hidtidig ligningspraksis.
Derimod kan et  

 skatteankenævn eller Landsskatteretten gyldigt give et genoptagelsestilsagn  

 vedrørende egne afgørelser i de såkaldte massesager, jf. nærmere nedenfor.* Hvis den urigtige ansættelse skyldes svig fra tredjemand, er dette også et  

 forhold, der kan begrunde ekstraordinær genoptagelse.
Ekstraordinær genoptagelse forudsætter, at ansættelsesændringen er af en  

 vis størrelse (vejledende minimum 3000 kr. pr. år) Der er formelt ingen grænser for hvor gamle indkomstår, der kan  

 genoptages. § 4, stk. 2 omfatter dog ikke indkomstår før 1990. Ekstraordinær  

 genoptagelse kan ikke foretages, hvis skatteyderens krav på tilbagesøgning af  

 den for meget betalte skat er forældet jf. 1908-loven.
Det forudsættes, at jo  

 ældre år der søges genoptaget, jo større krav skal der stilles til  

 skatteyderens begrundelse for, at genoptagelsesanmodningen ikke er fremsat  

 tidligere.
 Ved ordinær og ekstraordinær genoptagelse kan skattemyndighederne foretage  

 ændringer af skatteansættelser for andre indkomstår, når de er en direkte  

 følge af den begærede genoptagelse, jf SSL § 4, stk. 3. Disse ændringer er  

 ikke begrænset af forhøjelsesfristerne i SSL § 35. Hvis fx en nedsættelse i  

 det ene år medfører en forhøjelse i et andet år, kan skattemyndigheden  

 forhøje for dette år uden at være begrænset af fristen i § 35.
*Dette gælder også konsekvensændringer inden for samme indkomstår, idet  

 disse ændringer må anses for indeholdt i genoptagelsesanmodningen.* En anmodning om ekstraordinær genoptagelse, der er imødekommet, kan ikke  

 tilbagekaldes.
Hvis ansættelsen tidligere har været behandlet og afgjort af  

 skatteankenævnet eller Landsskatteretten, skal anmodning om genoptagelse  

 indgives til skatteankenævnet eller Landsskatteretten, jf.
SSL §§ 22 og 29.  

 Disse instanser er ikke begrænset af tidsfrister i adgangen til at genoptage.  

 *Af TSS-cirk. 1997-22 fremgår endvidere, at i 10-mandsprojektsagerne og andre  

 tilsvarende "massesager" kan et skatteankenævn på samme måde som Landsskatteretten under nærmere angivne betingelser give forhåndstilsagn  

 om senere genoptagelse af ankenævnets tidligere afgørelse når der verserer en  

 helt tilsvarende pilotsag, jf. tillige departementets kommentar i TfS  

 1997,230. Princippet i cirkulæret gælder også for skatteydere med identiske  

 forhold* A.K.4.3 Særligt om omgørelse og skatteforbehold A.K.4.3.1 Begrebet omgørelse kontra genoptagelse og skatteforbehold * Indgår uafhængige parter en civilretlig aftale, skal aftalen som  

 udgangspunkt lægges til grund for ligningsarbejdet i sin helhed fra  

 aftaletidspunktet.
Aftaler parterne efterfølgende en ændring af aftalen, skal ændringen  

 ligningsmæssigt anses som en ny aftale, der tages i betragtning i  

 ligningsarbejdet fra ændringstidspunktet.
Efter administrativ praksis kan  

 Ligningsrådet tillade, at en sådan ændringsaftale i et nærmere angivet omfang  

 tillægges skattemæssig virkning tilbage fra tidspunktet for indgåelsen af den  

 oprindelige aftale, men en sådan tilladelse omfatter normalt ikke de  

 skattemæssige virkninger i den mellemliggende periode (frem til indgåelsen af  

 den nye aftale) af forhold, der udspringer af den oprindelige aftale.
 Begrebet "omgørelse" anvendes om en sådan tilladelse.
Omgørelsessituationen er således karakteriseret ved, at grundlaget for en  

 ellers korrekt skatteansættelse tillades ændret, således at skatteansættelsen  

 bliver forkert.
Det vil derfor være en afledt virkning af en tilladelse til  

 omgørelse, at skatteansættelsen skal ændres.
Heroverfor står de situationer, hvor en skatteansættelse er forkert, fordi  

 det faktum eller den retsanvendelse, der er lagt til grund for  

 skatteansættelsen er forkert.
I disse situationer skal skatteansættelsen -  

 under overholdelse af de formelle ændringsbetingelser efter SSL - ændres.  

 Begrebet "genoptagelse" anvendes om en sådan situation.
Under genoptagelsestilfældene hører også tilfælde, hvor et gyldigt  

 skatteforbehold gøres gældende.
Et skatteforbehold er begrebsmæssigt et  

 aftalevilkår om, at aftalen falder bort eller har et alternativt indhold,  

 hvis skattemyndighederne ikke tillægger aftalen en nærmere forudsat  

 skattemæssig virkning.
Gøres et skatteforbehold gældende, skal  

 skatteansættelsen foretages på det alternative grundlag, der fremgår af det  

 aftalte vilkår om skatteforbeholdet.
 Det skal i den forbindelse bemærkes, at et skatteforbehold, for at kunne  

 tillægges skattemæssig retsvirkning, som et minimum utvetydigt skal angive,  

 hvilken skattemæssig virkning der er forudsat, og hvilken aftalemæssig  

 virkning det skal tillægges, hvis denne skattemæssige forudsætning brister.
 Et skatteforbehold, der blot anviser, at parterne - helt eller delvist -  

 kan indgå en ny aftale med oprindelig virkning, hvis den forudsatte  

 skattemæssige virkning brister, kan ikke tillægges denne skattemæssige  

 virkning.
 Det skal i øvrigt bemærkes, at et skatteforbehold af bevismæssige grunde  

 normalt kun kan anerkendes, hvis det foreligger i skriftlig form, og kun hvis  

 skattemyndigheden er oplyst om skatteforbeholdets ordlyd senest samtidig med,  

 at skattemyndighederne oplyses om aftalens indhold i øvrigt.
A.K.4.3.2 Organisatorisk kompetence Kompetencen til at give tilladelse til omgørelse tilkommer som  

 udgangspunkt Ligningsrådet.
Ligningsrådet har ved SD-cirk. 1986-22 udlagt  

 kompetencen til at omgøre visse hovedaktionærdispositioner til de lokale  

 skattemyndigheder, med adgang til at påklage eventuelle afslag til Ligningsrådet.
Denne kompetenceudlægning omfatter kun  

 omgørelsesanmodninger, der fremsættes inden 3 år efter udløbet af det  

 pågældende indkomstår.
Uden for området af SD-cirk. 1986-22 tilkommer omgørelseskompetencen i  

 første instans Ligningsrådet.
Det vil sige, omgørelse af de i SD-cirk.  

 1986-22 nævnte hovedaktionærdispositioner, når anmodning om omgørelse  

 fremsættes mere end 3 år efter udløbet af det pågældende indkomstår, og  

 omgørelsesanmodninger vedrørende andre forhold end de i cirk. nævnte.
 Ligningsrådets afslag på en omgørelsesanmodning kan ikke påklages til  

 anden administrativ myndighed.
A.K.4.3.3 Genoptagelse som følge af omgørelse Kompetencen til at genoptage en skatteansættelse efter anmodning tilkommer  

 som udgangspunkt den kommunale skattemyndighed, hvis anmodningen fremsættes  

 inden 3 år efter udløbet af det pågældende indkomstår, jf.
SSL § 4, stk. 1.
 Fremsættes genoptagelsesanmodningen efter udløbet af denne frist, skelnes  

 der ikke mellem tilladelse til ekstraordinær genoptagelse og gennemførelse af  

 den afledte ændring af skatteansættelsen.
Kompetencen til at tillade ekstraordinær genoptagelse tilkommer den lokale  

 told- og skatteregion med klageadgang til told- og skattestyrelsen, jf.  

 sagsudlægningsbek. § 2 og § 11, bortset fra tilfælde hvor genoptagelse ønskes  

 som følge af omgørelse, i hvilke tilfælde kompetencen tilkommer Ligningsrådet, jf. sagsudlægningsbek. § 7 A og § 15.
 Kompetencen til at gennemføre den ændring af skatteansættelsen, som er  

 afledt af en tilladelse til ekstraordinær genoptagelse tilkommer  

 ligningsmyndighederne, og ændringen gennemføres i praksis normalt af den  

 kommunale skattemyndighed.
En anmodning om omgørelse må forudsættes også at indebære en anmodning om  

 genoptagelse, herunder om nødvendigt en anmodning om ekstraordinær  

 genoptagelse.
Den myndighed, der behandler omgørelsesanmodningen, skal derfor  

 sørge for, at en eventuel tilladelse til omgørelse følges op af en  

 genoptagelsesbehandling af skatteansættelsen.
Det skal i den forbindelse  

 bemærkes, at en tilladelse til omgørelse er et sådant særligt forhold, der  

 efter SSL § 4, stk. 2 giver grundlag for ekstraordinær genoptagelse.
A.K.4.3.4 Frister Omgørelsesmuligheden kan være et alternativ til en klage over den  

 ansættelse, der er afledt af den civilretlige aftale.
Omgørelsesmuligheden  

 udelukker ikke, at klagemuligheden først afprøves, men omgørelse skal i givet  

 fald søges uden ugrundet ophold efter den endelige klageafgørelse.
Det må  

 antages, at muligheden for at opnå en omgørelse kan blive påvirket af, om  

 ansøgningen vedrører år, der ligger langt tilbage.* A.K.4.4 Indkomstår før 1990 Hvis en anmodning om genoptagelse for disse indkomstår er indgivet mere  

 end 5 år efter udløbet af det pågældende indkomstår, kan der helt  

 undtagelsesvist ske en bevillingsmæssig genoptagelse.
Bevillingsmæssig  

 genoptagelse er en ministerbeføjelse, og kompetencen til at træffe afgørelse  

 om genoptagelse som 1. instans er henlagt til regionerne ( for København og Frederiksberg kommuner det pågældende skattedirektorat) med klageadgang  

 til TSS.
Tilladelse til bevillingsmæssig genoptagelse kan ske i tilfælde,  

 hvor der foreligger ansvarspådragende fejl i forbindelse med ligningen, fx  

 hvor der er tale om åbenbart urimelige taksationer. * I overensstemmelse  

 hermed blev der ikke tilladt genoptagelse i et tilfælde, hvor årsagen til den  

 ikke rettidige anmodning var en dokumenteret sindslidelse, jf.
TfS 1997,429  

 ØLD.* Der kan endvidere ske genoptagelse for disse indkomstår, hvis der er  

 udsendt et særligt genoptagelsescirk. på området.
A.K.5 Forældelse Forældelse af skattekrav Skatte- og afgiftskrav forældes efter 1908-loven om forældelse af visse  

 fordringer på 5 år.
I A.K.5.5 omhandles den 20-årige forældelsesfrist, der  

 gælder ved siden af fristen i 1908-loven.
Forældelsesreglerne vedrører kun  

 selve kravet, medens fristreglerne i SSL regulerer mulighederne for at ændre  

 eller at få ændret en tidligere foretaget skatteansættelse.
Krav på skatter og afgifter fortabes, hvis de ikke inden 5 år fra  

 forfaldsdagen er anerkendt af skatteyderen, respektive den afgiftspligtige,  

 eller gjort gældende af det offentlige.
Hvad der i denne sammenhæng forstås  

 ved, at et krav er gjort gældende, omhandles under A.K.5.4.
Hvis et krav på skat eller afgift er forældet, kan det ikke rejses.
En  

 forældet fordring kan derfor ikke anvendes til modregning.
A.K.5.1 Hvilke skatter og afgifter?   

 1908-loven omhandler skatter og afgifter af offentligretlig natur.
Loven  

 omfatter såvel personlige skatter af enhver art som dødsbo- og selskabsskat,  

 bo- og gaveafgift, frigørelses- og afståelsesafgift, afgift og indkomstskat i  

 medfør af pensionsbeskatningsloven og kapitaltilførselsafgift.
Spørgsmålet om  

 forældelse af ejendomsskatter er holdt uden for denne fremstilling.  

 1908-loven omfatter endvidere krav på betaling og tilbagebetaling af  

 kirkeskat.
A.K.5.2 Hvornår begynder forældelsesfristen at løbe ? Forældelsesfristen efter 1908-loven løber normalt fra det øjeblik, da  

 kravet er forfaldent til betaling.
Forfaldstidspunktet for de forskellige  

 skatte- og afgiftskrav er lovbestemte.
 Også upålignede skatter mv.
Loven omhandler statens eller kommunens krav på skatter eller afgifter af  

 offentligretlig natur.
Forældelsesfristen løber, selv om kravet ikke er gjort  

 op, medmindre myndighederne befinder sig i utilregnelig uvidenhed om deres  

 krav, jf. om suspension afsnit A.K.5.3.
 Den 5-årige forældelsesfrist løber i almindelighed fra den dag, der ville  

 have været forfaldsdag, hvis skattekravet var blevet rejst ved ligningen for  

 det pågældende indkomstår, skd. 40.25.
Ifølge KSL opkræves skat dels som foreløbig skat, dels som restskat.
Dette  

 medfører, at forældelsesfristen for personlige skatter af indkomst, der ikke  

 har været indeholdt eller opkrævet som foreløbig skat, skal regnes fra det  

 sædvanlige forfaldstidspunkt for betaling af restskat. 1908-lovens  

 forældelsesfrist for upålignede skatter for 1997 løber således fra 1. sep. -  

 1. nov. 1998 (1/3 af kravet fra hver af disse datoer).
A.K.5.3 Suspension af forældelsen Forældelsesfristen suspenderes, hvis kreditor på grund af utilregnelig  

 uvidenhed har været ude af stand til at gøre sit krav gældende.
Der kan være  

 tale om uvidenhed m.h.t. kravets eksistens eller skyldnerens opholdssted,jf.  

 1908-lovens § 3. I tilfælde af suspension løber forældelsesfristen først fra  

 det tidspunkt, hvor den suspenderende omstændighed ophører.
Den tid, der  

 herefter medgår til sagens færdigekspedition, medfører dog ikke yderligere  

 suspension af forældelsesfristen.
 På skatteområdet findes en lang række afgørelser vedrørende suspension som  

 følge af skattemyndighedernes manglende kendskab til et skattekravs  

 eksistens, jf. fx TfS 1995,833 fra Vejle byret, TfS 1996,537 fra Hobro byret  

 og TfS 1996,575 ØL.
Retlige vildfarelser Retlige vildfarelser vil normalt ikke medføre, at forældelsesfristen  

 suspenderes, jf.
UfR 1927,585 HRD og TfS 1996,693 som er et svar fra Folketingets skatteudvalg.
Vildfarelser af faktisk karakter Vildfarelser af faktisk karakter kan derimod medføre suspension.
Efter domspraksis stilles der strenge krav til skattemyndighedernes  

 agtpågivenhed, herunder en pligt til at indhente oplysninger.
Det er således  

 ikke tilstrækkeligt til at udskyde forældelsesfristens begyndelsestidspunkt,  

 at skatteyderens selvangivelse har været urigtig, såfremt skattemyndighederne  

 ved en sædvanlig undersøgelse af selvangivelsen og eventuelt en sammenligning  

 af denne med tidligere års selvangivelser burde være blevet opmærksomme på  

 det ikke-oplyste forhold.
På den anden side kan myndighederne naturligvis ikke være forpligtede til  

 at tage alle eventualiteter i betragtning eller til at foranstalte  

 dyberegående undersøgelser uden synlig anledning, jf.
TfS 1996,575 ØL.
Hvis der ikke er anledning til at betvivle rigtigheden af fx et  

 selvangivet fradrag, vil skattemyndighederne ikke ved ligningen være  

 forpligtede til at foretage en nærmere undersøgelse af det selvangivne beløb,  

 jf.
TfS 1990,120 ØLD.
Støder skattemyndighederne under en efterprøvelse af det regnskabsmæssige  

 grundlag på oplysninger, som ikke kan udledes af selvangivelsen, og såfremt  

 de havde været oplyst under ligningen, ville have ført til en højere  

 skatteansættelse end den faktisk foretagne, suspenderes forældelsesfristen  

 med hensyn til det yderligere skattekrav indtil det tidspunkt, da  

 skattevæsenet bliver i stand til at gøre sit yderligere krav gældende, jf.  

 skd. 63.347.* I TfS 1997,755 ØLK blev fristen suspenderet, indtil  

 skattemyndighederne kunne konstatere, at et planlagt byggeri ikke var blevet  

 gennemført.* TfS 1992,213 VLK, vedrørte et tilfælde, hvor en skatteyder i 1981 fik  

 udbetalt en rateforsikring, hvorefter han/hun i 1982 bosatte sig i England.
Kravet om tillægsskat forfaldt til betaling i 1982. Skatteyder vendte i  

 1989 tilbage til Danmark, hvor han/hun blev afkrævet skatten.
Vestre Landsret  

 fandt, at 1908-lovens forældelsesfrist alene suspenderes i de i 1908-loven  

 opregnede tilfælde.
Forældelsesfristen var derfor ikke suspenderet, idet  

 skattemyndighederne havde kendskab til skatteyderens opholdssted, selv om det  

 havde været umuligt at inddrive skattegælden under hans ophold i England.
Ved Århus byrets dom i UfR 1982.872 ansås et momskrav for forældet, da  

 toldvæsenet ved henvendelse til skyldnerens fader kunne have fået oplysning  

 om skyldnerens opholdssted i Canada.
Toldvæsenet havde tidligere været i  

 forbindelse med faderen.
Herefter ansås forældelsesfristen ikke for  

 suspenderet.
*1908-loven suppleres af LL § 32 F for så vidt angår krav på skat af  

 fortjenester omfattet af LL § 16 E, EBL, AL §§ 6, 29, og 29 S samt § 13, jf.  

 § 6 af LL § 32 F.
Herefter skal der ved beregningen af forældelsesfristen for  

 krav efter disse bestemmelser, ses bort fra den tid, i hvilken  

 skattemyndighederne på grund af den skattepligtiges ophold i udlandet har  

 været ude af stand til at gøre kravet gældende ved en dansk domstol.
Skattemyndighederne er altså ikke henvist til at anlægge sag ved en  

 fremmed domstol for at afbryde forældelsen af disse krav.
Men bestemmelsen i  

 § 32F finder på den anden side ikke anvendelse, så længe skatteyderen  

 opholder sig i et land, hvor et dansk skattekrav kan gennemføres i kraft af  

 en bistandsaftale.* A.K.5.4 Afbrydelse af forældelsen Efter 1908-loven afbrydes den 5-årige forældelsesfrist, når  

 fordringshaveren inden fristens udløb enten erhverver skyldnerens erkendelse  

 af gælden eller foretager retslige skridt mod ham/hende og uden ufornødent  

 ophold forfølger disse til erhvervelse af forlig, dom eller anden  

 retsafgørelse.
 Når forældelsesfristen efter denne bestemmelse er afbrudt, kan der begynde  

 at løbe en ny 5-årig forældelsesfrist, se nedenfor om forskellen mellem  

 sådanne tilfælde og tilfælde, hvor fordringshaveren erhverver et særligt  

 retsgrundlag.
Erkendelse af gælden Skatteyderens erkendelse af et konkret opgjort skatte- eller afgiftskrav  

 kan opnås på flere måder.
Erkendelsen kan være udtrykkelig - uden dog at have  

 karakter af et særligt retsgrundlag - og stiltiende, fx i form af en  

 anmodning om henstand eller lempelse jf.*TfS 1997,586* Gives der ansøgt henstand, løber der en ny frist fra henstandens ophør,  

 jf.
Skatteministeriets kommentar i TfS 1995,691. Også en afdragsordning  

 indebærer en erkendelse af fordringen.
Udebliver skyldneren med et eller  

 flere afdrag, løber der en ny forældelsesfrist fra tidspunktet for  

 misligholdelsen.
Konsekvensændringer i forbindelse med berostillelse Såfremt en skatteyder efter aftale med skattemyndighederne har fået  

 stillet sagen i bero med henblik på at afvente udfaldet af en verserende sag  

 ved Landsskatteretten eller domstolene, skal skattemyndighederne tage  

 forbehold for at kunne foretage konsekvensmæssige ændringer i  

 skatteansættelsen for det pågældende og evt. efterfølgende indkomstår.  

 Såfremt der ikke er taget forbehold for ændringer ved denne aftale, kan evt.  

 skattekrav for efterfølgende indkomstår, der opstår i forbindelse med  

 genoptagelsen, blive forældet.
 For at den 5-årige forældelsesfrist kan anses for afbrudt, skal  

 skattemyndighederne derfor på tidspunktet for berostillelsen sikre sig  

 skatteyderens erkendelse af at skylde et konkret opgjort skattekrav.
Indbringelse for skatteankenævnet eller Landsskatteretten Klage til skatteankenævnet eller Landskatteretten afbryder ikke  

 forældelsesfristen.
SSL § 31, stk. 1 afskærer ikke skattemyndighederne fra at anlægge sag ved  

 domstolene for at afbryde forældelsesfristen, selv om sagen verserer ved fx Landsskatteretten.Egen anmeldelse En »selvmelders« henvendelse til skattemyndighederne om  

 udeholdelser eller fejl i hans/hendes selvangivelse, som myndighederne  

 allerede er på det rene med, afbryder ikke uden videre forældelsesfristen.  

 Det afhænger af henvendelsens nærmere indhold, om den kan betragtes som en  

 erkendelse af (yderligere) skattegæld eller måske endog som et særligt  

 retsgrundlag, se nærmere nedenfor.
Retslige skridt De retslige skridt mod skyldneren, som afbryder forældelsesfristen, er  

 sagsanlæg ved domstolene, udlæg, arrest og anmeldelse i skyldners konkursbo,  

 tvangsakkord- eller gældssaneringsbo.
Det samme gælder indgivelse af  

 konkursbegæring, hvis denne fører til afsigelse af dekret.
 Anmeldelse af krav i offentligt skiftede boer afbryder ligeledes  

 forældelsesfristen.
Ved sagsanlæg er tidspunktet for indlevering af stævning til retten  

 afgørende for, hvornår forældelsesfristen er afbrudt.
For udlægs vedkommende  

 afbrydes forældelsen ifølge RPL§ 527 ved indgivelse af anmodningen om udlæg,  

 såfremt fordringshaveren søger forretningen fremmet uden ugrundet ophold.  

 Udlægsforretningen anses for fremmet, når der foretages udlæg og dette følges  

 op med tvangsrealisation, jf.
TfS 1995,802 VL.
Ved udlæg for skatter og afgifter, der foretages af told- og  

 skattefogeder og kommunernes pantefogeder, regnes fristen fra selve udlæggets  

 foretagelse.
Selv om udlægsforretningen slutter som forgæves, bevares den  

 afbrydende virkning på forældelsesfristen, jf. * TfS 1997,678 ØLK*.
Gældsbrev eller andet særligt retsgrundlag Forældelsesfristen på 5 år gælder ikke, når der for fordringen er udstedt  

 gældsbrev eller tilvejebragt andet særligt retsgrundlag, hvorved gælden er  

 anerkendt af skyldneren eller på anden måde skriftligt fastslået.
Fordringer,  

 som således er sikrede, forældes efter bestemmelsen i Danske Lov 5-14-4, se  

 A.K.5.5 Selv om der er udstedt et gældsbrev for en fordring, kan et vedhængende  

 rentekrav selvstændigt forældes efter 1908-loven.
 Hvis et pantebrev i fast ejendom eller i løsøre ikke fastslår, at debitor  

 skylder et bestemt beløb, opfylder pantebrevet ikke 1908-lovens betingelser.
Heraf følger, at udstedelse af et skadesløsbrev ikke forhindrer, at den  

 underliggende fordring kan forældes på 5 år.
Overgivelse af et ejerpantebrev  

 til sikkerhed for fordringen er heller ikke tilstrækkeligt.
De andre særlige  

 retsgrundlag forudsætter også, at fordringens størrelse er fastslået.
Således  

 blev en transporterklæring, som ikke indeholdt oplysning om skyldforholdet  

 mellem parterne, ikke anset som et særligt retsgrundlag, jf. den i UfR  

 1965.608 refererede byretsafgørelse.
 Indirekte fastsættelse af fordringens størrelse, fx ansættelse af den  

 skattepligtige indkomst, kan efter omstændighederne være tilstrækkelig.
Den fyldestgørelsesadgang, som er hjemlet i IFL § 9, stk. 3, for  

 skattekrav, der er opstået ved indtræden af de i lovens §§ 9, stk. 1, og 10,  

 stk. 1, nævnte begivenheder, udgør ikke et særligt retsgrundlag, fordi  

 skattetilsvarets størrelse ikke lader sig fastslå umiddelbart på grundlag af  

 henlæggelserne.
Det samme gælder med hensyn til skattetilsvar i medfør af  

 ETBL §§ 9, stk. 1 og 2, og 11, stk. 1 og 3, jf. § 9, stk. 3.
Derimod udgør domme og forlig sådanne retsgrundlag, der opfylder  

 betingelserne i 1908-loven.
Også et tilbud fra en skatteyder, som accepteres  

 af myndighederne, opfylder betingelserne.
Derimod kan et udlæg, en arrest  

 eller et andragende om henstand, lempelse eller afdragsvis betaling ikke  

 anses som et særligt retsgrundlag.
A.K.5.5 Den 20-årige forældelse Forældelsesreglen i Danske Lov 5-14-4 gælder ved siden af 1908-loven, men  

 dens praktiske betydning for skatter og afgifter er ikke stor.
 Reglen i Danske Lov angår alle formuefordringer, herunder også det  

 offent-liges krav på skatter og afgifter i tilfælde, hvor der foreligger et  

 særligt retsgrundlag, eller hvor 1908-lovens forældelsesfrist er suspenderet.
Forældelsesfristen løber fra fordringens stiftelse eller fra det  

 tidspunkt, hvor det gældsbrev mv., som sætter den 5-årige forældelsesfrist ud  

 af kraft, tilvejebringes.
Krav på almindelig indkomstskat stiftes ved  

 indkomstårets udløb.
Tilsvarende stiftes krav på restskatter ved  

 indkomstårets udløb.
Krav på betaling af løbende B-skatterater stiftes også  

 ved indkomstårets udløb.
Tilsvarende gælder for selskabsskatter.
 Afgiftskrav anses i øvrigt normalt at være stiftet ved den afgiftspligtige  

 begivenheds indtræden.
 En meget væsentlig forskel på reglen i 1908-loven og reglen i Danske Lov  

 er, at den 20-årige forældelse ikke suspenderes, se A.K.5.3. Derimod afbrydes  

 den 20-årige forældelse ikke alene ved skyldnerens erkendelse og ved retslige  

 skridt, men også ved enhver påmindelse fra kreditor, hvorved der gives udtryk  

 for, at kravet fastholdes.
Udbytteskat - tilbagebetalingskrav ØLD af 24. maj 1982 (skd. 65.208). Et holdingselskabs tilbagebetalingskrav  

 på udbytteskat, der var indbetalt af et datterselskab i medfør af KSL § 65,  

 var ikke omfattet af 1908-loven.
Tilbagebetalingskravet er herefter omfattet  

 af forældelsesreglen i Danske Lov 5-14-4.
A.K.6 Klagebehandlingen A.K.6.1 Administrativ rekurs Behandlingen af skattesager i ligningssystemet bygger på et  

 tre-instansprincip, medens det administrative klagesystem bygger på et  

 to-instansprincip.
A.K.6.1.1 Ligningssystemet Inden for ligningssystemet kan den kommunale skattemyndigheds  

 skatteansættelse klagebehandles ved de to administrative klageinstanser -  

 skatteankenævnet og Landsskatteretten.
Klageberettiget er alene den  

 skatteyder, der må anses som part i sagen.
 Reglerne om klagebehandling ved skatteankenævn og Landsskatteretten findes  

 i SSL kap. 3.
 Landsskatterettens saglige kompetence er angivet i SSL § 23.
Kompetenceområdet omfatter efter SSL § 24 spørgsmål om skattepligt efter  

 lovgivningens regler om indkomstskat til staten, spørgsmålet om en  

 skatteansættelse er ugyldig som følge af formelle fejl, og spørgsmål om  

 indkomst er ansat eller skatten beregnet forkert.
De administrative  

 klageinstanser skal endvidere behandle klager over formelle fejl, dvs. klager  

 over manglende kompetence og sagsbehandlingsfejl i forbindelse med  

 skattemyndighedernes afgørelser.
Uden for kompetenceområdet falder spørgsmål  

 om forældelse efter de civilretlige regler i 1908-loven, spørgsmålet om  

 strafansvar for urigtig selvangivelse, opkrævningsspørgsmål og spørgsmålet om  

 afgivelse af kontroloplysninger samt spørgsmål om henstand og eftergivelse.  

 Særligt bemærkes, at spørgsmål om forældelse efter 1908-loven afgøres af  

 kommunen med klageadgang til told- og skatteregionen, jf. -  

 sagsudlægningsbek. § 3, stk. 2.
 Spørgsmålet om dispensation fra skattelovgivningen og bevillingsspørgsmål  

 falder ligeledes uden for klagemyndighedernes kompetenceområde.
 TSS og told- og skatteregionerne har i praksis behandlet klager over  

 sagsbehandlingsfejl hos de lokale skattemyndigheder.
 Det skyldes, at de lokale skattemyndigheder efter skattelovgivningen er  

 undergivet et statsligt tilsyn.
 I de nævnte tilfælde, hvor der er tale om klare retlige mangler ved  

 sagsbehandlingen, og hvor fejlen umiddelbart kan rettes ved anvendelsen af  

 tilsynsbeføjelsen, er det ikke rimeligt at henvise klager til at få fejlen  

 rettet gennem det administrative rekurssystem.
 Det gælder tilsvarende, hvor sådanne fejl konstateres, uden at den  

 skattepligtige har indgivet en formel klage over sagsbehandlingen.
Landsskatteretten For klage til Landsskatteretten betales et gebyr på 600 kr., som skal  

 indbetales samtidig med indsendelsen af klagen.
Beløbet tilbagebetales, hvis  

 klager helt eller delvis får medhold, se nærmere SSL § 25, stk. 5.
Klagen til Landsskatteretten skal efter SSL § 25, stk. 2, indgives  

 skriftligt og være vedlagt den påklagede afgørelse samt skatteankenævnets  

 sagsfremstilling.
Reglen om vedlæggelse af sagsfremstilling gælder ikke i  

 overspringelsessager.
Klagen skal endvidere angive, på hvilke punkter  

 afgørelsen anses for urigtig og begrundelsen herfor.
Endelig skal dokumenter,  

 som klager ønsker anvendt som bevis, ligeledes være vedlagt klagen.
Bortset  

 fra overspringelsessagerne skal en klage til Landsskatteretten være modtaget  

 senest 3 måneder fra skatteyderens modtagelse af afgørelsen,jf.
SSL § 25,  

 stk. 1. Overskridelse af klagefristen bevirker, at klagen afvises, medmindre Landsskatteretten finder, at der foreligger særlige omstændigheder, der  

 taler for at se bort fra fristoverskridelsen.
Landsskatteretten kan fastsætte  

 en frist til besvarelse af spørgsmål eller indsendelse af yderligere  

 oplysninger.
Landsskatteretten kan efter § 25, stk. 3, afvise klager, der ikke opfylder  

 formkravene.
Afvisning kan endvidere ske, hvor klageadgangen i øvrigt ikke er  

 udnyttet i overensstemmelse med reglerne i SSL.
Reglerne om Landsskatterettens genoptagelse af egne afgørelser findes i SSL § 29. Hvis sagsbehandlingstiden i Landsskatteretten er mere end 6  

 måneder, kan skatteyderen indbringe skatteankenævnets afgørelse for  

 domstolene, jf.
SSL § 31, stk. 1.
Skatteankenævnet Klager over den kommunale skattemyndigheds afgørelser skal dog først  

 indgives til skatteankenævnet.
Klagen skal være skriftlig og begrundet, og  

 den skal være modtaget i skatteankenævnet senest 1 måned fra modtagelsen af  

 afgørelsen eller årsopgørelsen.
Der er ikke noget til hinder for, at nævnet  

 ser bort fra fristoverskridelser, når nævnet i overensstemmelse med  

 almindelige forvaltningsretlige principper efter en konkret vurdering finder,  

 at sagen bør behandles.
Reglerne om klage findes i SSL § 21, stk. 1. For  

 skatteankenævnets sagsbehandling gælder officialprincippet, som betyder, at  

 nævnet selv skal sørge for sagens oplysning, før afgørelsen træffes.  

 Princippet betyder endvidere, at nævnet ikke er bundet af klagers påstand  

 under sagen, dvs. at klagen ikke er bindende for nævnet, jf.
SSL § 21, stk.  

 4. Såfremt en klage bliver tilbagekaldt, har nævnet dog ikke kompetence til  

 at fortsætte klagebehandlingen, jf.
TfS 1995, 641 LSR.
Lovens § 21, stk. 5, indeholder en regel om overspringelsesfrist.
Hvis der  

 er forløbet mere end 3 måneder efter, at klagen er modtaget i  

 skatteankenævnet, kan klagen, hvis ligningsfristen er overskredet, indbringes  

 umiddelbart for Landsskatteretten, selv om skatteankenævnet ikke har truffet  

 afgørelse i sagen.
Reglerne om skatteankenævnets genoptagelse af egne klagesager findes i SSL § 22. Et skatteankenævn kan kun genoptage en tidligere afsagt kendelse  

 efter anmodning fra en skatteyder, jf.
TfS 1995,238 LSR.
Ligningsrådet Ligningsrådets afgørelse træffes ved en kendelse, som kan påklages til Landsskatteretten, jf.
SSL § 19, stk. 3. For klage over Ligningsrådets  

 kendelser gælder samme regler om sagsfremstilling, begrundelse,  

 klagevejledning og klagefrister som for skatteankenævnenes afgørelser.
A.K.6.1.2 Det administrative klagesystem For så vidt angår konkrete sager, hvor skatteministeren efter  

 skattelovgivningen kan træffe afgørelse, dvs. de administrative klagesager,  

 findes reglerne i bek. nr. *653 af 14. aug. 1997 (sagsudlægningsbek.)*.  

 Formålet med bek. er at gennemføre et to-instansprincip, således at der er  

 mulighed for at klage over en administrativ afgørelse til én højere  

 administrativ instans.
Formålet med bek. har endvidere været, at de administrative  

 skatteafgørelser i videst muligt omfang skal behandles lokalt både i 1. og 2.  

 instans, jf.
TfS 1995,45 LSR.
 I bek. § 10 er der indsat en frist på 3 måneder for så vidt angår klager  

 til bl.a. styrelsen og regionerne.
A.K.6.2 Domstolsprøvelse Adgangen til at få efterprøvet skattemyndighedernes afgørelser ved  

 domstolene er fastsat ved SSL §§ 31-33. Reglerne omfatter dog ikke adgang til  

 at indbringe en afvisning af en anmodning om en bindende forhåndsbesked, jf.  

 § 23, stk. 5.
Udgangspunktet er efter § 31, stk. 1, at den administrative rekurs først  

 skal udnyttes, dvs. at sagen først skal have været forelagt  

 Landsskatteretten, før den kan indbringes for landsretten, jf.*TfS 1997,307  

 VLD.
Af Sø- og Handelsrettens kendelse i TfS 1997,702 følger dog, at et anmeldt  

 skattekrav i konkurs kan prøves, selv om administrativ rekurs ikke har været  

 forsøgt.
 Kendelsen er indbragt for landsretten. Østre Landsrets kendelse i TfS  

 1997,740 fik samme udfald, men kendelsen er mindre vidtgående, dels fordi  

 skatteansættelsen på tidspunktet for skifterettens prøvelse var under  

 klagebehandling i Landsskatteretten, og dels fordi prøvelsen skete i  

 forbindelse med stillingtagen til afsigelse af konkursdekret.* Der gælder  

 efter SSL § 31, stk. 1 en overspringelsesfrist på 6 mdr., hvorefter klager  

 kan vælge at indbringe sagen for landsretten, uanset at Landsskatteretten  

 ikke har truffet afgørelse i sagen.
Det følger af SSL § 31, stk. 1, at en skatteyder ikke kan inddrage en  

 videre påstand ved landsretten end den, der er påkendt ved Landsskatteretten,  

 jf.
TfS 1995, 424 ØL.
SSL § 31, stk. 1 og § 32 er derimod ikke til hinder  

 for, at skattemyndighederne ved landsretten kan få en påstand, der indeholder  

 spørgsmål, som ikke har været behandlet af Landsskatterettten, påkendt af  

 landsretten, jf.
TfS 1995,333 VL og TfS 1996,448 HD.
Denne adgang gøres der i  

 praksis kun undtagelsesvist brug af, *og kun såfremt principielle grunde  

 taler derfor, jf.
Skatteministeriets kommentar i TfS 1997,737.* I øvrigt  

 sætter forældelsesreglerne en grænse for, hvad der fra skattemyndighedernes  

 side, kan inddrages i en verserende retssag.
Efter SSL § 31, stk. 2 gælder der en almindelig søgsmålsfrist på 3  

 måneder, regnet fra dateringen på Landsskatterettens kendelse, *jf.
TfS  

 1996,772 ØLD.* Fristen forlænges ikke, selv om den udløber på en helligdag,  

 jf. - *TfS 1996,868 HRD, TfS 1997,5 VLD, TfS 1997,41 VLD.* Fristen kan fraviges,  

 såfremt der inden 3-månedersfristens udløb er indgivet en begrundet anmodning  

 til Departementet om fristforlængelse. jf. skatteministeriets udtalelse i TfS  

 1994,645.
Såfremt Landsskatteretten har afvist at behandle en klage, kan klager  

 efter § 31, stk. 3 senest den 1. maj i det 4. år efter udløbet af det  

 indkomstår, som sagen drejer sig om, indbringe sagen for landsretten.
Reglen  

 finder ikke anvendelse, såfremt Landsskatteretten efter at have behandlet en  

 sag i realiteten giver afslag på genoptagelse, jf.
Højesterets kendelse af  

 27. jul. 1994 (TfS 1994, 580).
 Endvidere gælder der en særlig et-årsregel i § 31, stk. 5 vedrørende  

 særlige dødsbosager og gaveafgiftssager.
Endelig gælder der en særlig hjemmel for skattemyndighederne til at  

 anlægge sag i efterbetalingssager, jf.
SL § 42. Reglen er i praksis blevet  

 anvendt i forbindelse med skattestraffesager, der indbringes for domstolene.
Skattemyndighedernes adgang til at rejse krav om efterbetaling i henhold  

 til SL § 42 begrænses af reglerne i SSL § 35.
SSL § 32 indeholder en hjemmel for skatteministeren til at indbringe  

 sager, som Landsskatteretten har påkendt, for domstolene senest 3 måneder  

 efter Landsskatterettens kendelsen er afsagt.
I almindelighed påses SSL frister for sagsanlæg ved domstolene ikke af  

 domstolene selv.
Det betyder, at landsretten behandler sagen, medmindre Skatteministeriet nedlægger påstand om afvisning.
Nedlægges der under  

 landsretssagen berettiget påstand om afvisning på grund af  

 fristoverskridelse, vil landsretten afvise sagen.
Da der er tale om sagsanlæg  

 i 1. instans ved landsretten, kan landsrettens dom ankes til Højesteret i  

 overensstemmelse med reglerne i RPL.
Klage over en skatteansættelse eller sagsanlæg har efter SL § 38 ikke  

 opsættende virkning.
Klager kan imidlertid efter ansøgning til den kommunale  

 skattemyndighed opnå henstand.
Bestemmelserne herom findes i KSL § 73 E og  

 bek. 768 af 19. sep. 1995.
 For domstolenes behandling af skattesager gælder forhandlingsprincippet.
Det betyder, at sagens parter selv skal fremkomme med alle relevante  

 oplysninger, og at retten ved afgørelsen ikke må gå ud over parternes  

 påstande og anbringender, jf.
RPL § 338.
Ved domstolene er udgangspunktet, at der sker efterprøvelse af såvel  

 skattesagens materielle indhold som sagens formalitet.
Problemer omkring  

 domstolenes efterprøvelse af værdiskøn skulle være løst ved indførelsen af  

 reglerne om syn og skøn under Landsskatterettens behandling af sagen.
 Prøvelse af, hvorvidt uskrevne retsgrundsætninger, eksempelvis den  

 almindelige lighedsgrundsætning, er tilsidesat ved skattemyndighedernes  

 sagsbehandling, vil altid kunne ske ved domstolene.
Nedsættelse af en skatteansættelse Såfremt en skatteansættelse nedsættes, medfører dette en ændret  

 årsopgørelse, jf.
KSL § 62 A.
Den beregnede skat nedsættes, og skattebeløbet  

 tilbagebetales i overensstemmelse med reglerne i KSL.
 Dette gælder, både når skatteansættelsen nedsættes ved skatteankenævnet og  

 Landsskatteretten.
Spørgsmålet har særlig betydning i opkrævningssager.
Højesteret har ved en  

 kendelse i UfR 1975, 130 (Dana-sagen) fastslået, at en skatteyder havde krav  

 på aflysning af et skatteudlæg, der var tinglyst på skatteyders ejendom,  

 efter at fogedretten havde ophævet skatteudlægget, og at det var uden  

 betydning, at fogedens kendelse var påanket til landsretten.
A.K.6.3 Ombudsmandskontrol Folketingets Ombudsmands kompetence omfatter efter ombudsmandsloven  

 statsforvaltningen og kommunalforvaltningen.
Skattesager er således omfattet  

 af Ombudsmandens kontrol.
Klage til Ombudsmanden skal være indgivet senest 1 år efter afgørelsens  

 dato, selv om adressaten først bliver bekendt med afgørelsen senere.
Klage  

 til Ombudsmanden har ikke suspensiv virkning.
Hvis der i særlovgivningen er  

 adgang til administrativ rekurs, er det en betingelse for klage til Ombudsmanden, at denne adgang er udnyttet.
 Ombudsmanden kan endvidere tage en sag op af egen drift.
Ombudsmandens bedømmelsesgrundlag er fejl eller forsømmelser, dvs. ulovlig  

 forvaltningsvirksomhed, urimelige afgørelser, samt videregående krav til  

 sagsbehandlingen.
Fx påtales ofte langsommelig sagsbehandling.
Ombudsmandens kontrol består i en adgang til at kritisere, henstille og  

 til at foreslå forandringer af love og administrative bestemmelser til fremme  

 af retssikkerheden og til forbedring af administrationen.
Endelig kan  

 Ombudsmanden henstille til Justitsministeriet at give klageren fri proces for  

 domstolene.Ved fejl af større betydning skal Ombudsmanden endvidere give  

 meddelelse til Folketingets retsudvalg samt vedkommende minister, henholdsvis  

 vedkommende kommunalbestyrelse.
A.K.7 Princippet om lovmæssig forvaltning For skattemyndighedernes sagsbehandling gælder forvaltningsrettens  

 almindelige regler, herunder princippet om lovmæssig forvaltning og en række  

 uskrevne retsprincipper.
 Princippet om lovmæssig forvaltning betyder, at skattemyndighedernes  

 afgørelse ikke må være positivt i strid med lovgivningen samt, at afgørelsen  

 skal have hjemmel i en lovbestemmelse.
De uskrevne retsprincipper, som er opstillet i retspraksis, er  

 grundsætningen om magtfordrejning (der må ikke tages usaglige hensyn), den  

 almindelige forvaltningsretlige lighedsgrundsætning (der må ikke ske usaglig  

 forskelsbehandling), princippet om pligtmæssigt skøn og  

 proportionalitetsgrundsætningen.
Den statslige skatteforvaltnings  

 tilsynsbeføjelser overfor den kommunale skatteadministration, som nærmere  

 fremgår af SSL kap. 2, og opkrævningsbek. § 1, stk. 2, indebærer en  

 forpligtelse for told- og skatteregionerne til at gribe ind i tilfælde, hvor  

 regionen bliver opmærksom på klare tilsidesættelser af gældende skatteretlige  

 og andre forvaltningsretlige regler.
Dette kan ske ved en tilkendegivelse til  

 kommunens skatteforvaltning med henblik på en ændret årsopgørelse eller  

 frafald af tvangsinddrivelsesskridt over for den skattepligtige.
Desuden kan  

 regionen anvende beføjelsen til at eftergive et pålignet skattebeløb.
Ligningsvejledningen Ligningsvejledningen indeholder en beskrivelse af gældende ret indenfor  

 skatteområdet.
Ligningsvejledningen indeholder endvidere anvisninger godkendt  

 af Ligningsrådet, som er bindende for de lokale skattemyndigheder.
Ligningsvejledningen har fortrinsvis selvstændig betydning som retskilde i  

 det omfang, den udfylder øvrige retskilder og under forudsætning af, at et  

 udsagn er entydigt og ikke senere er ændret ved relevant offentliggørelse, fx  

 i Tidsskrift for Skatter og Afgifter eller ved cirk., jf.
Skatteministeren i  

 svar til Folketinget TfS 1994,317. Skatteyderne kan kun støtte ret på  

 ligningsvejledningens udsagn i det omfang, disse udsagn er bindende for de  

 kommunale ligningsmyndigheder og i det omfang, de nævnte udsagn ikke er i  

 direkte modstrid med højere rangerende retskilde, herunder offentliggjort  

 administrativ praksis, jf.
Skatteministeriet i kommentar i TfS 1994,557.
Praksisændring I princippet kan skattemyndighederne ændre en praksis, eksempelvis ved at  

 følge en anden fortolkning af en lovbestemmelse.
Det gælder, selv om der er  

 tale om en langvarig og hidtil konsekvent fulgt praksis.
En skærpelse af  

 praksis kan efter almindelige forvaltningsretlige regler kun ske med virkning  

 for fremtiden.
Under alle omstændigheder skal en praksisændring gennemføres  

 med en vis smidighed, eventuelt efter en overgangsordning.
Lempes en administrativ praksis, antages det i almindelighed, at  

 afgørelser, der er truffet efter den tidligere strenge praksis, kun kan  

 kræves taget op til ny overvejelse og afgjort efter den nye praksis, såfremt  

 den tidligere praksis har været ulovlig.
Er der tale om en ny praksis, der  

 inden for lovens rammer lægger andre hensyn til grund eller foretager en  

 anderledes vægtning af hensynene indbyrdes (det skønsmæssige element), har  

 borgeren ikke krav på, at en sag genoptages.
 En klart ulovlig administrativ praksis vil blive tilsidesat af domstolene.  

 Tilsvarende gælder, hvor skattemyndigheden vedrørende skønsspørgsmål har  

 fulgt en »hjemmelavet regel« så slavisk, at myndighederne har  

 undladt at vurdere, om der i den konkrete sag foreligger sådanne specielle  

 omstændigheder, at den administrative praksis burde være fraveget.  

 Myndigheden kan her have tilsidesat princippet om »pligtmæssigt  

 skøn«.
 Der henvises i øvrigt til afsnit A.K. 1.2.2 om forventninger til generelle  

 udsagn.
A.K.8 Bindende forhåndsbesked *Ved lov nr. 238 af 2. apr. 1997 om bl.a. ændring af SSL og ophævelse af  

 lov om bindende forhåndsbesked er der i SSL kap. 2A givet nye regler om  

 bindende forhåndsbesked.
 Efter reglerne om bindende forhåndsbesked har den enkelte borger hidtil  

 hos Ligningsrådet kunnet få et bindende svar om de skattemæssige virkninger  

 af en disposition, som den pågældende påtænker at foretage.
 Adgangen til at få bindende forhåndsbesked om skattespørgsmål er nu  

 udvidet, både for så vidt angår de sagsområder, hvorom der gives bindende  

 forhåndsbesked, og for så vidt angår kredsen af de skattepligtige, der gives  

 en bindende forhåndsbesked om.
Den organisatoriske kompetence SSL kap. 2 A indeholder regler om adgangen til at få en bindende  

 forhåndsbesked.
Herudover vil det kunne forekomme, at skattemyndighederne -  

 på samme måde som andre myndigheder - vil kunne blive bundet af et svar, der  

 er givet på forhånd, jf. afsnit A.K.1.2.1. I det følgende behandles alene  

 reglerne i SSL kap. 2 A om bindende forhåndsbesked.
Kompetencen til at give en bindende forhåndsbesked efter kap. 2 A  

 tilkommer som udgangspunkt Ligningsrådet.
Efter SSL § 17, stk. 3, kan Ligningsrådet fra sag til sag udlægge kompetencen til at give en bindende  

 forhåndsbesked til de statslige skattemyndigheder, jf. nedenfor samt  

 TSS-cirk. 1996-12.
I TSS-cirk. 1996-12 har Ligningsrådet således udlagt kompetencen til at  

 afgive visse bindende forhåndsbeskeder til de stedlige told- og  

 skatteregioner.
Det drejer sig om sager om værdiansættelser, der ikke  

 indeholder fortolkningsproblemer, og sager om næring ved salg af fast  

 ejendom.
Hvis regionen og den kommunale skattemyndighed ikke er enige om,  

 hvorledes anmodningen om den bindende forhåndsbesked skal besvares, skal  

 sagen dog forelægges for Ligningsrådet på normal vis.
Er spørgeren utilfreds med en bindende forhåndsbesked fra Ligningsrådet  

 eller fra den statslige skattemyndighed, som Ligningsrådet har bemyndiget til  

 at give forhåndsbeskeden, kan afgørelsen påklages til Landsskatteretten - men ikke til Ligningsrådet - efter de almindelige regler, der gælder for  

 klage til Landsskatteretten, jf.
SSL kap. 3.
Klage til Landsskatteretten skal således ske senest 3 måneder efter  

 modtagelsen af forhåndsbeskeden, der skal vedlægges klagen.
Klagen skal ske  

 skriftligt i den form, der er beskrevet i § 25, stk. 2, og klagen behandles i  

 overensstemmelse med reglerne i SSL.
Ved Landsskatterettens klagebehandling af en bindende forhåndsbesked kan  

 retten alene træffe afgørelse på det grundlag, der forelå på tidspunktet for  

 forhåndsbeskedens afgivelse.
Der kan således ikke efterfølgende ændres på  

 formuleringen af anmodningen om bindende forhåndsbesked gennem en  

 klagebehandling ved Landsskatteretten, jf.
TfS 1995,454 HD.
Landsskatterettens kendelser vedrørende forhåndsbeskeder kan indbringes  

 for domstolene af såvel spørgeren som af skatteministeren inden 3 måneder  

 efter kendelsens afsigelse.
Sagen anlægges ved den landsret, i hvis kreds  

 spørgeren har hjemting ved sagens anlæg.
Der kan ikke klages administrativt over, at en anmodning om en bindende  

 forhåndsbesked afvises.
Der kan heller ikke klages administrativt over  

 opgørelsen af det tidsforbrug, som de statslige skattemyndigheder har anvendt  

 til besvarelse af anmodningen, og som lægges til grund for  

 betalingsopgørelsen efter § SSL 20 B, stk. 3.
Spørgsmål om den skattemæssige virkning Bindende forhåndsbesked gives på alle de sagsområder, hvor Ligningsrådet  

 har kompetence til at træffe en konkret afgørelse bortset fra de sagsområder,  

 hvor Ligningsrådets konkrete afgørelser ikke kan påklages til  

 Landsskatteretten, herunder de såkaldte dispensations- og bevillingssager.  

 Derudover gives der bindende forhåndsbesked om afgift efter  

 pensionsbeskatningsloven ved utidig frigørelse af pensionsmidler.
Der gives som udgangspunkt alene en bindende forhåndsbesked om spørgs-mål  

 vedrørende beskatning, det være sig beskatning i form af indkomstbeskatning  

 eller beskatning i form af afgift.
Bindende forhåndsbesked gives eksempelvis  

 om skatteansættelsen af fysiske eller juridiske personer, om kulbrinteskat,  

 om frigørelsesafgift og om realrenteafgift.
 Bindende forhåndsbesked gives eksempelvis ikke om ejendomsvurdering, straf  

 efter SKL § 20 eller tilladelse til renteperiodisering efter LL § 5.
 Bindende forhåndsbesked gives som udgangspunkt om de skatteretlige  

 konsekvenser af en disposition, som spørgeren påtænker at foretage (egne  

 forhold), jf. § 20 A, stk. 1. Derudover gives bindende forhåndsbesked nu også  

 om de skatteretlige konsekvenser for andre end spørgeren af en disposition,  

 som spørgeren påtænker at foretage (andres forhold), jf. § 20 A, stk. 2.
En retlig interesse i svaret Retten til en bindende forhåndsbesked omfatter som udgangspunkt kun  

 påtænkte dispositioner, det vil sige handlinger, der endnu ikke er gennemført  

 på tidspunktet for fremsættelse af anmodningen om en forhåndsbesked, men som  

 det overvejes at udføre.
Den skatteretlige bedømmelse af dispositioner, der  

 er gennemført, henhører som udgangspunkt under den almindelige  

 ligningsmæssige behandling i forbindelse med skatteansættelsen for det  

 pågældende indkomstår.
 Bindende forhåndsbesked kan undtagelsesvis gives om dispositioner, der er  

 gennemført, hvis behovet for et bindende svar om den allerede foretagne  

 disposition kan sidestilles med behovet for et bindende svar om en påtænkt  

 disposition, fx hvis spørgeren kan påvise, at et svar vil være af væsentlig  

 betydning for spørgerens stillingtagen til en påtænkt disposition, og denne  

 stillingtagen ikke kan afvente den ligningsmæssige behandling i kommunen, jf.  

 også artikel fra TSS i TfS 1994.271.
Administration Bindende forhåndsbesked gives af Ligningsrådet eller af den statslige  

 skattemyndighed, som Ligningsrådet har bemyndiget hertil, jf. ovenfor.
 Som sekretariat for Ligningsrådet udfører Told- og Skattestyrelsen de  

 administrative funktioner, der er forbundet med behandlingen af anmodninger  

 om bindende forhåndsbesked.
Anmodning om en bindende forhåndsbesked skal altid indgives til Told- og  

 Skattestyrelsen, Østbanegade 123, 2100 København Ø.
Dette gælder også  

 anmodninger om bindende forhåndsbesked i sager, som Ligningsrådet har udlagt  

 til de stedlige told- og skatteregioner.
Anmodningen skal indgives inden udløbet af selvangivelsesfristen for det  

 indkomstår, som besvarelsen har betydning for.
Anmodningen skal være  

 skriftlig og bilagt alle de oplysninger af betydning for svaret, som  

 spørgeren er i besiddelse af.
Sammen med anmodningen indsendes gebyret efter  

 SSL § 20 B, stk. 2 som betaling for at få en bindende forhåndsbesked, jf.  

 nedenfor.
 Told- og Skattestyrelsen kvitterer for anmodningen og betaling af gebyret.
Told- og Skattestyrelsen orienterer samtidig om, hvilken statslig  

 myndighed, der giver det bindende svar.
Er gebyret ikke indsendt sammen med  

 anmodningen, giver Told- og Skattestyrelsen en kort frist for eftersendelse  

 af gebyret.
Anmodningen behandles i øvrigt ikke, før gebyret er modtaget.
Kan der ikke gives et bindende svar uden yderligere oplysninger eller  

 dokumentation, kan spørgeren opfordres til at fremkomme hermed, og der kan  

 fastsættes en frist herfor.
Forelægges oplysningerne ikke indenfor fristen,  

 kan anmodningen afvises eller svaret begrænses til de forhold, der skønnes  

 tilstrækkeligt belyst.
En anmodning om en bindende forhåndsbesked skal  

 behandles hurtigst muligt.
Er høring af kommunale myndigheder nødvendig, kan  

 der fastsættes en frist for afgivelse af høringssvaret.
Vedrører spørgsmålet en disposition, der allerede er gennemført, skal der  

 indhentes en udtalelse fra den kommunale skattemyndighed.
Har den kommunale  

 skattemyndighed en sag under behandling vedrørende spørgsmålet, stiller  

 kommunen behandlingen af sagen i bero, indtil spørgsmålet er besvaret.
En bindende forhåndsbesked skal indeholde sådanne oplysninger om det  

 faktiske og retlige grundlag for afgørelsen, at skattemyndighederne med  

 sikkerhed kan afgrænse forhåndsbeskedens anvendelsesområde.
Der kan i en  

 bindende forhåndsbesked fastsættes en tidsmæssig grænse for svarets bindende  

 virkning.
 Den statslige myndighed, der har givet en bindende forhåndsbesked, sender  

 kopi af afgørelsen til de relevante kommunale skattemyndigheder.
Syn og skøn Til belysning af en anmodning om en bindende forhåndsbesked kan spørgeren  

 begære syn og skøn foretaget efter reglerne i SSL § 30, der henviser til §  

 343 i RPL.
 Den statslige myndighed, der skal give det bindende svar, kan fastsætte en  

 frist for begæring af syn og skøn.
Begæring om syn og skøn indgives til byretten på det sted, hvor genstanden  

 for syn- og skønsforretningen befinder sig, jf.
RPL § 343, stk. 1.
Den statslige skattemyndighed, der skal give det bindende svar,  

 repræsenterer skattemyndighederne under rettens behandling af en anmodning om  

 syn og skøn.
Ved modtagelse af meddelelse om, at der er begæret syn og skøn  

 foretaget, sætter skattemyndighederne behandlingen af anmodningen om den  

 bindende forhåndsbesked i bero, indtil syn- og skønsforretninen er  

 gennemført.
 Den, der begærer syn og skøn foretaget, afholder omkostningerne derved.
Den pågældende kan eventuelt blive pålagt at betale sagsomkostninger til  

 den anden part, jf.
RPL § 343, stk. 2 og 3.
Betaling For at få en bindende forhåndsbesked skal der betales et gebyr, jf.
SSL §  

 20 B, stk. 2 Gebyret beregnes ud fra et grundbeløb, der årligt reguleres  

 efter § 20 i PSL.
Gebyret skal være betalt, før den egentlige behandling af  

 anmodningen påbegyndes.
Gebyret tilbagebetales, hvis anmodningen afvises, men  

 ikke hvis anmodningen trækkes tilbage.
For anmodninger om forhåndsbesked om egne forhold, jf.
SSL § 20 A, stk. 1,  

 udgør grundbeløbet 1.100 kr., og gebyret er i 1997 på 1.500 kr.
For  

 anmodninger om forhåndsbesked om andres forhold, jf. § 20 A, stk. 2, udgør  

 grundbeløbet 5.500 kr., og gebyret er i 1997 på 7.100 kr.
Udover gebyret skal der betales for de statslige skattemyndigheders  

 tidsforbrug ved besvarelsen af spørgsmålet.
Ved opgørelsen af tidsforbruget  

 medregnes ikke kun den tid, der er anvendt til egentlig sagsbehandling, men  

 også tidsforbrug til journalisering, postforsendelse og lignende  

 ekspeditionsmæssige funktioner.
Betalingen beregnes ud fra et grundbeløb på  

 1.100 kr. for hver 5 timers tidsforbrug.
I 1997 koster 5 timer 1.500 kr.  

 Vedrører spørgsmålet alene egne forhold, jf.
SSL § 20 A, stk. 1, er der en  

 bundgrænse for tidsforbrugsopgørelsen på 45 timer, således at der alene skal  

 betales for de statslige skattemyndigheders tidsforbrug herudover, det vil  

 sige, at der i disse tilfælde kun opkræves betaling for tidsforbrug, hvis  

 tidsforbruget er på mere end 50 timer.
Betaling for tidsforbrug  

 tilbagebetales, hvis spørgsmålet trækkes tilbage eller afvises.
Bindende virkning En forhåndsbesked efter SSL kap. 2 A er bindende for de statslige og  

 kommunale skattemyndigheder (der er set bort fra de særlige forhold, der  

 gælder for Landsskatteretten). Disse myndigheder er således forpligtet til at  

 lægge en sådan forhåndsbesked til grund, når det forhold, der er taget  

 stilling til i forhåndsbeskeden, behandles.
 For så vidt angår forhåndsbesked om andres forhold end spørgerens, jf.
 SSL § 20 A, stk. 2, er en forhåndsbesked kun bindende for dispositioner,  

 der endnu ikke er foretaget på tidspunktet for forhåndsbeskedens meddelelse.
 Anmoder en virksomhed eksempelvis om en bindende forhåndsbesked om de  

 skatteretlige virkninger for eventuelle kunder af et produkt, som  

 virksomheden sælger, vil forhåndsbeskeden alene have bindende virkning for de  

 kunder, der sælges til efter at forhåndsbeskeden er givet.
En forhåndsbesked er ikke bindende for skattemyndighederne i det omfang,  

 der er sket ændringer i forudsætninger, der har været afgørende for indholdet  

 af forhåndsbeskeden.
Er der således sket ændringer i den lovgivning, der har  

 ligget til grund for forhåndsbeskeden, eller er der sket ændringer i de  

 faktiske forhold, der må anses for at have været bestemmende for indholdet af  

 forhåndsbeskeden, er skattemyndighederne ikke bundet af forhåndsbeskeden.
Det kan dog forekomme, at en forhåndsbesked delvis skal lægges til grund,  

 selv om der er sket ændringer i forudsætninger, der lå til grund for  

 forhåndsbeskeden.
Det er tilfældet, hvor den pågældende del af  

 forhåndsbeskeden, utvivlsomt ikke er berørt af de ændrede forudsætninger.
Ændret administrativ praksis efter afgivelse af en bindende forhåndsbesked  

 kan være at sidestille med en ændring af forudsætningerne for  

 forhåndsbeskeden.
En ændret administrativ praksis er imidlertid ikke til  

 hinder for, at skattemyndighederne ved behandlingen af det forhold, der er  

 taget stilling til i forhåndsbeskeden, lægger forhåndsbeskeden til grund for  

 afgørelsen i det omfang en anvendelse af den ændrede administrative praksis  

 ville være til ugunst for spørgeren.
 Tilsidesættes en bindende forhåndsbesked på grund af ændrede  

 forudsætninger, kan denne afgørelse påklages på samme måde som den afgørelse,  

 som forhåndsbeskeden ellers skulle have indgået i.
En forhåndsbesked er derimod ikke bindende for vedkommende skatteyder.  

 Dette betyder, at skatteyderen frit kan selvangive i strid med en meddelt  

 forhåndsbesked, og han/hun har herefter mulighed for at få prøvet sagen i den  

 almindelige klageinstansfølge.
Skatteankenævnet og told- og skatteregionen  

 vil under en sådan klagesag være bundet af forhåndsbeskeden.
Afvisning Hvis spørgsmålet om bindende forhåndsbesked er af en sådan karakter, at  

 det ikke kan besvares med fornøden sikkerhed, eller hvis andre hensyn taler  

 afgørende mod en besvarelse, kan Ligningsrådet eller den stedlige told- og  

 skatteregion afvise spørgsmålet.
Det samme gælder, hvis det ikke skønnes at  

 være af væsentlig betydning for spørgeren at få svar på det stillede  

 spørgsmål.
Normalt vil der ske afvisning af spørgsmål, hvor alternative  

 løsningsmuligheder ønskes skattemæssigt belyst (skattetænkning).
Afvisninger kan som nævnt ovenfor ikke påklages.* A.K.9 Udgifter til sagkyndig bistand i skattesager *Ved lov nr. 238 af 2. apr. 1997 blev lov om omkostningsdækning ophævet.
 Reglerne om omkostningsdækning er i stedet blevet indsat i SSL kap. 3A.
Reglerne er udvidet således, at der nu også gives tilskud til sager i  

 skatteankenævnet.
De nye regler for tilskud i skatteankenævnssager har  

 virkning for regninger, som er betalt den 1. jan. 1997 eller senere, uanset  

 hvornår klagen til skatteankenævnet er indgivet.
Det er dog en betingelse, at  

 betalingen er foretaget på grundlag af en sædvanlig fakturering.
Den tilskudsberettigede Efter SSL kap. 3A yder det offentlige et tilskud til delvis dækning af  

 visse udgifter, der er afholdt i forbindelse med klage til skatteankenævn  

 eller Landsskatteretten, eller ved at få prøvet en sådan sag for domstolene.
 Tilskuddet modsvares til dels af, at sådanne udgifter ikke kan fradrages  

 ved indkomstopgørelsen.
Formålet med tilskudsordningen er at stille den, der har afholdt udgifter  

 ved at få prøvet sin ret i en skattesag, som om den pågældende havde  

 fradragsret for udgiften.
Tilskuddet ydes således kun til den, som klagesagen  

 vedrører.
Er eksempelvis en kreds af skattepligtige med ensartede skattesager gået  

 sammen om at afholde udgifter ved at få prøvet en af skattesagerne ved  

 påklage eller ved domstolsprøvelse, beror det på en konkret bedømmelse af  

 styrken af den enkelte deltagers retlige interesse i udfaldet af prøvesagen -  

 og de af den pågældende afholdte udgifters tilknyning hertil - om det  

 offentlige skal yde tilskud til den pågældende.
Det er således for det første  

 et krav, at der er en sådan identitet mellem prøvesagen og ansøgerens sag, at  

 udfaldet af prøvesagen vil blive lagt til grund for afgørelsen af ansøgerens  

 sag.
En sådan identitet foreligger, hvis en relevant skattemyndighed har  

 givet tilsagn om, at afgørelsen af prøvesagen vil blive lagt til grund for  

 afgørelsen af ansøgerens sag.
For det andet er det et krav, at den sagkyndige  

 har udskrevet en regning til ansøgeren på de udgifter, der søges tilskud til.
Regningen skal altså være delt op og betalt individuelt af den enkelte  

 ansøger.
Det er en betingelse, at der ikke udbetales mere, end der ville være  

 udbetalt, hvis kun en skatteyder havde anmodet om tilskud, jf.
Skatteministeriets udtalelse i TfS 1986.282. Eksempelvis ydes der ikke  

 tilskud til dækning af de udgifter, der afholdes som medlem af en forening,  

 der har til formål på medlemmernes vegne at få prøvet "pilotsager".  

 Efter TSS-cirk. 1997.22 pkt. 4 kan de investorforeninger, der er dannet med det  

 formål at føre 10-mandsprojekterne ved Landsskatteretten og domstolene,  

 ansøge om og få udbetalt omkostningsdækning efter fuldmagt fra den enkelte  

 investor.
 Det er uden betydning for tilskudsretten, om den pågældende på tidspunktet  

 for regningens betaling stadig er skattepligtig her til landet.
Tilskudsberettigede sagstyper De administrative klagesager som tilskudsordningen omfatter, er  

 skatteankenævnssager som nævnt i SSL § 2, jf. § 5 samt § 4, stk. 4, og  

 landsskatteretssager som nævnt i § 23, stk. 1, 2, 4, 5, og 6, jf. § 24.
 Derudover omfatter tilskudsordningen domstolsprøvelse af de sagstyper,  

 hvortil der ydes tilskud i Landsskatteretten.
Tilskudsordningen omfatter således eksempelvis ikke skatteankenævnssager  

 om forskudsregistrering, jf. § 55B i KSL, sager om vurdering af fast ejendom,  

 jf.
SSL § 23, stk. 1, nr. 3, eller klagesager, der efter sagsudlægningsbek.  

 afgøres af de statslige told- og skattemyndigheder.
Der ydes ikke tilskud til eventuelle udgifter, der er afholdt vedrørende  

 en klage eller en stævning, hvis klagen/stævningen afvises på grund af  

 formelle mangler, fx fordi en klage- eller søgsmålsfrist er overskredet,  

 eller fordi klagen/stævningen ikke er begrundet, eller fordi loven  

 foreskriver, at sagen skal forelægges en anden myndighed, før den forelægges  

 den pågældende myndighed.
Det samme gælder, hvis skatteankenævnet,  

 Landsskatteretten eller domstolen i øvrigt afviser sagen på grund af  

 manglende kompetence til at afgøre sagen.
Tilskudsberettigede udgifter Der ydes kun tilskud til udgifter, der er betalt, herunder  

 ácontobetalinger.
Tilskuddet ydes, uanset om klagen eller sagsanlægget føres igennem til  

 kendelse eller dom, jf Skatteministeriets udtalelse i TfS 1993.514. Det  

 afgørende er, at de udgifter, der er betalt, og som der søges tilskud til,  

 udelukkende vedrører en klagesag, der er omfattet af tilskudsordningen.
En  

 skattepligtig er således ikke tvunget til - for at opnå tilskud - at føre en  

 sag igennem til formel afgørelse, hvis den skattepligtige allerede tidligere  

 i sagsforløbet kan se, at sagen er tabt eller vundet.
Det er dog en  

 forudsætning for tilskud, at der rent faktisk er indgivet en klage eller  

 stævning.
De udgifter, der ydes tilskud til, er som udgangspunkt udgifter til køb af  

 sagkyndig bistand.
I og med at tilskudsordningen er rettet mod skattesager,  

 skal den sagkyndige bistand være ydet af en advokat, en statsautoriseret  

 revisor, en registreret revisor, en konsulent i driftsøkonomi, jf. § 5, stk.  

 1, nr. 6, i lov om tilskud til jordbrugets konsulentvirksomhed, et medlem af Foreningen af Danske Revisorer eller af en person, der kan sidestilles  

 hermed.
Det beror på en konkret bedømmelse, om en person kan sidestilles med de  

 nævnte sagkyndige.
Normalt vil en person, som opfylder betingelserne for at  

 udøve erhverv som advokat, revisor eller konsulent i driftsøkonomi, kunne  

 sidestilles med disse erhvervsgrupper, selv om den pågældende ikke aktuelt  

 udøver sit erhverv.
Kan en person dokumentere personlig uddannelse og  

 praktisk erfaring i behandling af skattesager, vil den pågældende normalt  

 blive godkendt som sagkyndig.
Udover udgifter til sagkyndig bistand ydes der  

 tilskud til retsafgifter - bortset fra gebyret til Landsskatteretten, jf.
SSL  

 § 25, stk. 4 - udgifter til syn og skøn samt udgifter til sagkyndige  

 erklæringer og andet bevismateriale, herunder udgifter til vidneførsel.  

 Rejseudgifter for sagkyndige og vidner kan ligeledes indgå i det beløb, der  

 ydes omkostningsdækning for.
Det er uden betydning, om en sagkyndig erklæring  

 indhentes fra en person, der ikke tilhører den kreds af sagkyndige, der ydes  

 tilskud til.
Godtgjorte omkostninger fragår i de udgifter, der ydes tilskud til.
Der  

 kan være tale om sagsomkostninger, som retten efter RPL § 312 har pålagt den  

 tabende part at erstatte den vindende part, jf.
TfS 1990,248 LSR, eller  

 tilskud fra en organisation eller lignende.
Moms, der kan fradrages som  

 indgående moms, kan ikke medregnes ved opgørelsen af de tilskudsberettigede  

 udgifter.
Der ydes således ikke tilskud til sagsomkostninger, som retten pålægger en  

 part at betale.
Der ydes heller ikke tilskud til rettergangsbøder.
Indgår der  

 i en skattesag spørgsmål, der ikke er omfattet af tilskudsordningen, fx  

 spørgsmål om vurdering af fast ejendom, skal der foretages en opdeling af de  

 afholdte udgifter tillige med eventuelt godtgjorte udgifter.
Indgår der i en  

 straffesag spørgsmål om skatteansættelse, ydes der tilskud til de udgifter  

 til sagkyndig bistand m.v., der forholdsmæssigt kan henføres til  

 domstolsbehandlingen af ansættelsesspørgsmålet.
Normalt vil arbejdets omfang,  

 tidsforbruget og eventuelt partens økonomiske interesse vedrørende sagens  

 forskellige spørgsmål kunne danne udgangspunkt for udskillelse af de  

 tilskudsberettigede udgifter.
 Der er tilbagebetalingspligt, hvis en udgift, hvortil der er ydet tilskud,  

 efterfølgende godtgøres på anden måde, fx fra en fond.
*Fører borgeren selv skattesagen kan der opnås omkostningsdækning for  

 retsafgifter ved domstolene, udgifter til syn- og skøn samt udgifter til  

 sagkyndige erklæringer og andet bevismateriale.
Den skattepligtige vil dog  

 ikke kunne få godtgjort omkostninger, der svarer til den pågældendes  

 tidsforbrug, fx udmålt som tabt arbejdsfortjeneste.
Der ydes heller ikke  

 tilskud til den pågældendes egne udgifter til fx rejse, porto, telefon eller  

 lignende.
Der ydes heller ikke tilskud til udgifter ved bistand fra en  

 person, der er ansat hos den, som skattesagen vedrører.
De udgifter, der ikke  

 vedrører den ansattes indsats, er dog dækningsberettigede.
Dette gælder fx  

 retsafgifter, udgifter til syn- og skøn og udgifter til yderligere bistand  

 fra ikke-ansatte advokater, revisorer mv.* Tilskuddet Tilskuddet til fysiske personer udgør 44 pct., hvis regningen er betalt  

 inden udgangen af kalenderåret 1997, og derefter 38 pct.
Tilskuddet til  

 juridiske personer udgør 34 pct.
I sager, der klagebehandles af Landsskatteretten, kan Landsskatteretten  

 efter et konkret skøn bestemme, at udgifter, der er afholdt til syn og skøn  

 under Landsskatterettens prøvelse af sagen, dækkes fuldt ud, og ikke kun  

 delvis.
En forudsætning for fuld omkostningsdækning er, at de oplysninger,  

 der søges tilvejebragt ved afholdelse af syn og skøn i Landsskatteretssagen,  

 har tilført eller skønnes at kunne tilføre sagen væsentlige nye oplysninger,  

 der ikke mere hensigtsmæssigt har kunnet eller kan indhentes på anden måde.
 Udgifter til syn- og skønsforretningen er fx honorar til syns- og  

 skønsmand, advokathonorar i forbindelse med syn- og skønsforretningen og  

 retsafgifter.
Krav på tilskud efter SSL § 33 A kan ikke overdrages eller gøres til  

 genstand for kreditorforfølgning.
Dette gælder også det offentliges adgang  

 til modregning, fx med et krav på restskat.
Først når tilskuddet er udbetalt,  

 kan der disponeres over beløbet.
Tilskud efter SSL § 33 A er skattefrie, jf.  

 LL §7 Q, stk. 1, nr. 1. Som modvægt hertil kan udgifter til bistand i  

 skattesager ikke fradrages ved indkomstopgørelsen, jf.
LL § 7 Q, stk. 2.
Denne fradragsbegrænsning omfatter kun udgifter i skattesager af den type,  

 der kan indbringes for Landsskatteretten, jf.
SSL § 23, stk. 1.
Fradragsbegrænsningen omfatter ikke kun udgifter, hvortil der kan ydes  

 tilskud efter SSL kap. 3 A, men også andre udgifter til bistand i  

 skattesager, fx skattesager hos den kommunale skattemyndighed.  

 Fradragsbegrænsningen omfatter derimod ikke udgifter til almindelig  

 skatterådgivning.
Det vil bero på en fortolkning af de almindelige  

 bestemmelser om fradrag for driftsomkostninger, om sådanne udgifter kan  

 fradrages.
Ansøgning og udbetaling Tilskudsordningen administreres af de statslige told- og  

 skattemyndigheder.
Ansøgning om tilskud indgives til told- og skatteregionen i det område,  

 hvor den skattepligtige bor.
Er den pågældende fraflyttet til udlandet,  

 indgives ansøgningen til told- og skatteregionen i det område, hvor den  

 pågældende boede frem til udrejsen.
Ansøgningen indgives på en af Told- og Skattestyrelsen udarbejdet særlig  

 blanket.
Blanketten vedlægges kopi af den betalte regning og kendelsen eller  

 dommen, hvis en sådan er afsagt.
Oplysningerne attesteres af den, der har  

 ydet den sagkyndige bistand.
Tilskuddet udbetales af told- og skatteregionen til den skattepligtige  

 eller den, som den skattepligtige har bemyndiget til på sine vegne at modtage  

 betalingen.
Regionen kan før udbetalingen kræve en nærmere dokumentation for  

 udgiften, herunder efterprøve en udgiftsfordeling.
 Oplysninger til brug for opgørelse af tilskud efter SSL kap. 3 A gives  

 under strafansvar efter SSL § 33 D.
