Bekendtgørelse om uddannelsesopsparing I medfør af § 6, stk. 3 og 4, § 10, stk. 1 og 5, § 12, stk. 1, og § 13 i lov om uddannelsesopsparing, jf. lovbekendtgørelse nr. 769 af 17. september 1993, som ændret ved lov nr. 628 af 8. juni 2016, fastsættes:
Opsparing til egen uddannelse § 1. Begynder kontohaveren på en uddannelse, der er af kortere varighed end 1 år, finder udbetalingen sted i lige store månedlige rater, hvis uddannelsesperioden er 2 måneder eller derover.
 Stk. 2. Er uddannelsesperioden kortere end 2 måneder, kan udbetalingen finde sted med et engangsbeløb, der dog ikke kan overstige et beløb svarende til 3.000 kr. om ugen i uddannelsesperioden.
 Stk. 3. Den samlede udbetaling i henhold til stk. 1 og 2 kan højst udgøre 24.000 kr. årligt.
Indskud og renter § 2. Renter, der er tilskrevet inden 1. januar 1994, indgår i det opsparede beløb, jf. § 4, og kan ikke hæves særskilt.
Udbetalingsåret § 3. Udbetalingsåret starter ved første udbetaling fra kontoen til en uddannelse, der giver ret til præmie.
 Stk. 2. Udbetaling kan tidligst finde sted, når uddannelsen begynder.
Beregning og tilskrivning af præmie § 4. Efter lovens § 10 beregnes der en gang for alle en præmie på 4 % p.a. af de beløb, der den 31. december 1993 er opsparet på en uddannelseskonto inkl. tilskrevne renter.
Præmien beregnes som simpel rente.
Stk. 2. Præmien tilskrives efter § 5 i forbindelse med udbetaling af opsparingen til en uddannelse, der giver ret til præmie, og som er nævnt i bilaget eller i øvrigt er godkendt af Uddannelses- og Forskningsministeriet.
Ved opsparing til børns uddannelse giver kun uddannelser af mindst 1 års normeret varighed ret til præmie.
 § 5. Uddannelseskontoen tilskrives ved hvert udbetalingsårs udløb eller ved afslutningen af en uddannelse, der giver ret til præmie, en andel af det samlede præmiebeløb efter § 4. Forholdet mellem denne andel og det samlede præmiebeløb skal efter lovens § 10, stk. 1, svare til forholdet mellem det beløb, der er udbetalt i uddannelsesåret til den uddannelse, der giver ret til præmie, og saldoen på kontoen den 31. december 1993.
 § 6. Præmietilskrivning og udbetaling fra opsparingskontoen er betinget af, at kontohaveren ved forevisning af indskrivningsbevis eller lignende dokumenterer at være begyndt på en uddannelse, der giver ret til præmie.
§ 7. Ved uddannelser af mindst 1 års normeret varighed afkræver pengeinstituttet kontohaveren en erklæring om i udbetalingsåret at ville være studieaktiv eller deltage i det pågældende kursus.
Kontohaveren forpligter sig samtidig til at meddele pengeinstituttet, hvis studieaktiviteten eller deltagelsen ophører.
Erklæringen afkræves forud for den første månedlige udbetaling i hvert udbetalingsår.
Stk. 2. Ophører kontohaveren i uddannelsesåret med at være studieaktiv eller deltage i det pågældende kursus, tilskrives der ikke kontoen præmie.
Kontoen ophører med at være en uddannelseskonto, medmindre kontohaveren tilbagefører det udbetalte beløb.
§ 8. Ved uddannelser af kortere varighed end 1 år afkræver pengeinstituttet kontohaveren en erklæring om at ville være studieaktiv eller følge det pågældende kursus.
Erklæringen afkræves samtidig med fremvisning af indskrivningsbeviset eller lignende.
 Stk. 2. Afgiver kontohaveren ikke denne erklæring, tilskrives der ikke kontoen præmie, jf. § 6.
Strafbestemmelse § 9. Med bøde straffes den, der overtræder § 4, § 5, § 7 og § 8.
 Stk. 2. Er overtrædelsen begået af et aktieselskab eller lignende, kan der pålægges selskabet som sådant ansvar.
Administration § 10. Udbetaling Danmark har følgende opgaver i forbindelse med administrationen af ordningen:
 1) Påse, at der kun er oprettet én uddannelseskonto for hver kontohaver, sidste gang i forbindelse med indrapporteringen for kalenderåret 1993.
 2) Bestemme, efter anvisning fra Uddannelses- og Forskningsministeriet, hvorledes præmieudbetalingen fra staten skal ske.
 3) Afgøre tvivlsspørgsmål om ordningen.
 4) Påse at pengeinstitutterne afgiver årlig revisionserklæring om tilskreven og udbetalt præmie og foretage en afstemning af de præmiebeløb, som er udbetalt til pengeinstitutterne fra staten, med de præmiebeløb der angives i den årlige revisionserklæring.
 Stk. 2. Udbetaling Danmarks afgørelser kan ikke indbringes for højere administrativ myndighed.
§ 11. Pengeinstituttet sender hvert år senest den 1. februar Skattestyrelsen indberetning om de i det foregående kalenderår indgående aftaler med oplysninger for de enkelte konti om 1) ordningens art, 2) personnummer for kontohaver, 3) kontohaverens navn og adresse, hvis kontohaveren ikke har personnummer, 4) kontoens nummer, 5) dato for aftalens indgåelse, og 6) registreringsnummer for pengeinstituttet.
Stk. 2. For samtlige uddannelseskonti sender pengeinstituttet samtidig oplysninger om 1) saldo på de enkelte konti ved det foregående kalenderårs udløb, 2) renter, der er tilskrevet de enkelte konti i det foregående kalenderår af det beløb, der er opsparet den 31. december 1993 inkl. tilskrevne renter og ikke senere hævet, og 3) beregnet samlet foreløbig (ikke tilskreven) præmie for de enkelte konti ved kalenderårets udløb.
 Stk. 3. Udbetaling Danmark kan efter retningslinjer fra Uddannelses- og Forskningsministeriet bestemme i hvilken form pengeinstitutterne skal indberette oplysninger efter stk. 1 og 2.
§ 12. Pengeinstituttet sender i forbindelse med hver anmodning til Udbetaling Danmark om præmieudbetaling oplysning til denne om 1) ordningens art og kontoens nummer, 2) personnummer for kontohaver, 3) kontohaverens navn og adresse, hvis kontohaveren ikke har personnummer, 4) præmiebeløbet, 5) om præmiebeløbet vedrører slutudbetaling eller deludbetaling, og 6) pengeinstituttets kontonummer.
 § 13. Pengeinstituttets eksterne revision afgiver årligt inden den 1. juli oplysning til Udbetaling Danmark om det samlede beløb for pengeinstituttets præmietilskrivning i det foregående kalenderår angivet for hvert enkelt registreringsnummer.
 Stk. 2. Revisionen afgiver samtidig en erklæring om, at den finder, at de tilskrevne præmiebeløb er beregnet i overensstemmelse med reglerne herom, og at disse præmiebeløb svarer til de præmiebeløb, pengeinstituttet har fået udbetalt fra Udbetaling Danmark.
Ikrafttræden § 14. Bekendtgørelsen træder i kraft den 1. januar 2019.
 Stk. 2. Bekendtgørelse nr. 972 af 13. december 1993 ophæves.
Uddannelses- og Forskningsministeriet, den 16. december 2018 Tommy Ahlers / Marianne Gjevert Petersen Bilag 1 Præmieberettigende uddannelser, jf. § 5, stk. 2 A Opsparing til børns uddannelse Uddannelser af mindst 1 års normeret varighed (skoleår/uddannelsesår/40 uger) samt uddannelser af kortere varighed end 1 år, men i umiddelbar forlængelse og fortsættelse af uddannelse i medfør af lov om:
 1. Uddannelser (ungdomsuddannelser og videregående uddannelser), der er støtteberettigede efter lov om statens uddannelsesstøtte.
 2. Uddannelser i henhold til lov om åben uddannelse og § 5 i universitetsloven.
 3. Grundlæggende social- og sundhedsuddannelser inden for bistands-, og pleje- og omsorgsområdet m.v.
 4. Desuden:
Apotekassistensuddannelse/Farmakonom Diakon/diakonisseuddannelse Efterskoleophold på godkendt efterskole Efteruddannelse og videreuddannelse i udlandet i det omfang, der ikke oppebæres fuld løn under uddannelsen Erhvervsuddannelser Hospitalslaborantuddannelse Husholdningsskoleophold på godkendt husholdningsskole Højskoleophold på godkendt højskole i Danmark, de øvrige nordiske lande og Jaruplund Højskole i Sydslesvig samt ophold på skoler i andre europæiske lande, der efter vurdering af Foreningen af Foreningen af Folkehøjskoler kan sammenlignes med folkehøjskoler Håndarbejdsskoleophold på godkendt håndarbejdsskole Klinisk diætistuddannelse Køkkenlederuddannelse Laborant Lærlingeuddannelse Musikalsk grundkursus Radiografuddannelse B Opsparing til egen uddannelse 1. De under A nævnte uddannelser.
 2. Uddannelser, der er støtteberettigende i henhold til lov om statens uddannelsesstøtte og under 1 års normeret varighed.
 3. Uddannelser i henhold til lov om åben uddannelse eller § 5 i universitetsloven og under 1 års varighed.
 4. Andre uddannelser under 1 års varighed:
