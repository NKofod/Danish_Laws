 Den 29. november 1985 undertegnedes i Managua en overenskomst mellem  

 Danmark og Nicaragua, i medfør af hvilken den danske regering yder Nicaragua  

 et statslån på 75 millioner kroner.
 Ifølge overenskomsten, som trådte i kraft på datoen for undertegnelsen, er  

 lånet rentefrit og skal efter en afdragsfri periode på 7 år tilbagebetales i  

 35 halvårlige rater a 2.080.000 kroner, første gang den 1. april 1993, sidste  

 gang den 1. april 2010. Herudover skal betales en slutrate på 2.200.000  

 kroner den 1. oktober 2010. Lånet er aftalt udnyttet i forbindelse med  

 anskaffelse af udstyr til vejvedligeholdelse og kyllingefarme samt til  

 forbedring af kornsiloanlæg.
