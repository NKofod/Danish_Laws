 Det meddeles herved, at finansministeriet med Foreningen af yngre Læger  

 har indgået vedlagte overenskomst af 2. august 1984, der træder i stedet for  

 overenskomsten af 11. maj 1982.
 Tvivlsspørgsmål vedrørende overenskomsten forventes forelagt  

 finansministeriet.
P.
M.
V.
 E.B.
Finn Willumsen OVERENSKOMST mellem finansministeriet og Foreningen af yngre Læger vedrørende løn- og  

 ansættelsesvilkår for lægen på statens skoleskib »DANMARK«.
 Ansættelse.
 §1. Lægen ansættes efter opslag. ansættelsen udløber med udgangen af den  

 måned, hvori lægen forlader tjenesten ved skoleskibet, heri medregnet den  

 tid, som efter hjemkomst medgår til rapportaflæggelse og andre tjenstlige  

 forretninger.
 Løn.
 § 2.  Skibslægen oppebærer under sin tjeneste løn  

 svarende til den i § 14, stk. 1, 2, 3, 4, 5, 6, 7, 8, 9, 10a, 10b, 1. afsnit  

 og 11 i overenskomsten om løn- og øvrige ansættelsesvilkår for underordnede  

 sygehuslæger fastsatte løn, hvortil kommer dyrtidsregulering og særlig  

 lønregulering i overensstemmelse med §§ 15 og 16 i nævnte overenskomst.
 Pension.
§ 3.  Som bidrag til skibslægens pensionering betaler  

 direktoratet for søfartsuddannelsen 10 pct. af den i § 14, stk. 1 i  

 overenskomsten om løn- og øvrige ansættelsesvilkår for underordnede  

 sygehuslæger nævnte løn samt 10 pct. af dyrtidstillægget og eventuel særlig  

 lønregulering af disse lønningsdele.
Endvidere tilbageholder direktoratet 5  

 pct. af de samme løndele i skibslægens løn som eget pensionsbidrag.
 Stk. 2.  Pensionsbidraget indbetales månedsvis til  

 Lægernes Pensionskasse med angivelse af skibslægens navn, løntrin og  

 tidsrummet, som beløbet svarer til.
 Frihed.
 § 4.  Som kompensation for manglende frihed på søn- og  

 helligdage under tjeneste til søs har skibslægen, når han finder det  

 forsvarligt efter vurdering af helbredssituationen om bord, og det sker i  

 overenstemmelse med skibsførerens myndighedsudøvelse i henhold til  

 lovgivningen, frihed til at forlade skibet, sålænge dette ligger i havn.
 Vilkår i øvrigt.
 § 5.  Under tjenesten ydes der lægen kost og logi på  

 skoleskibet, og der tilkommer ham uniformsgodtgørelse svarende til den, de  

 øvrige officerer om bord modtager.
 I sygdomstilfælde er lægen sikret efter samme regler som andet påmønstret  

 personale.
 Opsigelse af overenskomsten.
 § 6.  Denne overenskomst har virkning fra 1. april  

 1983 og kan af parterne opsiges med 3 måneders varsel til 1. april, dog  

 tidligst 1. april 1985.
København, den 2. august 1984 Foreningen af yngre Læger Jens Parker/ Mogens Sommer Finansministeriet P.
M.
V.
 E.B.
