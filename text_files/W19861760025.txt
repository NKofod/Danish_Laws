 En tilladelsesindehavers tilladelse blev tilbagekaldt da  

 tilladelsesindehaveren ikke opfyldte et krav om personlig udnyttelse.
 Ministeriet stadfæstede direktoratet for vejtransports afgørelse.
 I et gennem Horsens byråd hertil indsendt brev af 27. juni 1986 har De i  

 medfør af § 5 i lov om international godstransport med motorkøretøjer  

 indbragt direktoratet for vejtransports afgørelse af 23. juni 1986, hvori  

 direktoratet har meddelt afslag på en ansøgning om overførsel af to  

 eksportkøretilladelser (en A-tilladelse og en EF-tilladelse) fra vognmand  

  Hans Ovesen til Rørby Johansen A/S, Horsens afd., Horsens.
 Det fremgår af sagen, at A-tilladelsen er udstedt første gang i april  

 1983, og at EF-tilladelsen er udstedt pr. 1. januar 1986. Det fremgår  

 endvidere af sagen, at Hans Ovesen i maj 1985 overdrog sin  

 vognmandsforretning til Hans Ovesen A/S under forudsætning af, at de  

 tilladelser, der var udstedt til Hans Ovesen, blev godkendt overført til  

 aktieselskabet.
En ansøgning om overdragelse af tilladelserne blev imidlertid aldrig  

 indsendt til direktoratet for vejtransport.
Endelig fremgår det af sagen, at   

 Hans Ovesen A/S er trådt i betalingsstandsning, og  

 at advokat P.
Højgaard Nielsen, Horsens, er beskikket som tilsyn i  

 betalingsstandsningsboet.
Direktoratet for vejtransport har i sit afslag af 23. juni 1986 på  

 overdragelse af de pågældende eksportkørselstilladelser lagt vægt på, at  

 A-tilladelsen kun har været udnyttet af Hans Ovesen personligt indtil maj  

 1985, og at EF-tilladelsen (udstedt 1. gang 17. december 1985 - altså efter  

 overdragelsen af Hans Ovesens virksomhed til selskabet Hans Ovesen A/S)  

 overhovedet ikke har været udnyttet af indehaveren personligt.
Direktoratet  

 har herefter på grundlag af den manglende personlige udnyttelse tilbagekaldt  

 tilladelserne.
I forbindelse med sagens indbringelse for ministeriet for offentlige  

 arbejder har Horsens byråd i brev af 2. juli 1986 tilkendegivet, »at man  

 finder det væsentligt for virksomheden og for lokalrådet, at grundlaget for  

 en stor eksisterende eksportvognmandsforretning opretholdes, og man tillader  

 sig hermed varmt at anbefale, at den ansøgte overdragelse imødekommes.« I Deres brev af 27. juni 1986 har De peget på, at det efter Deres  

 opfattelse ikke forekommer rimeligt, at Hans Ovesens manglende opmærksomhed  

 på de restriktive bestemmelser vedrørende tilladelser i forbindelse med  

 virksomhedens omlægning bør føre til inddragelse af tilladelserne.
De peger  

 endvidere på, at der bør lægges vægt på, at vognmand Hans Ovesen gennem en  

 årrække har drevet en meget reel og stabil eksportvognmandsforretning.  

 Herudover har De i et brev af 6. august 1986 til direktoratet for  

 vejtransport peget på at det forekommer påfaldende, at direktoratet forlanger  

 eksportkørselstilladelserne inddraget og samtidig godkender overdragelsen til  

 henholdsvis Jørgen Rørby Johansen, Herlufmagle  

 og Rørby Johansen A/S, Horsens afd., af de tilladelser til godskørsel for  

 fremmed regning, der er udstedt til Hans Ovesen.
Endelig har ministeriet for offentlige arbejder fra  

 advokat P.
Højgaard Nielsen modtaget et brev af 11. juli 1986, hvori denne  

 påklager direktoratets afgørelse til ministeriet.
I brevet anføres det, at  

 baggrunden for at ansøgningen om overdragelse af eksportkørselstilladelserne  

 fra Hans Ovesen til Hans Ovesen A/S ikke blev indsendt til direktoratet var,  

 at det telefonisk i direktoratet var blevet oplyst, at ansøgning om  

 overførsel først skal indgives til direktoratet, når endelig registrering af  

 selskabet havde fundet sted.
 Efter indbringelse af sagen for ministeriet har denne på ny været drøftet  

 i eksportkørselsudvalget, og ministeriet kan herefter meddele følgende:
Indledningsvis bemærkes, at ministeriet ikke er enig i, at det er  

 påfaldende at direktoratet i samme sag kan komme til forskelligt resultat  

 vedrørende overdragelse af vognmandstilladelser (grønne tilladelser) og  

 eksportkørselstilladelser.
I godstransportloven (§ 7) er tilkendegivet, at  

 tilladelser kan overdrages med vejtransportrådets godkendelse.
Med hensyn til  

 eksportkørselstilladelser er udgangspunktet derimod, at disse ikke kan  

 overdrages.
Der er derfor efter ministeriets opfattelse ikke parallelitet  

 mellem de to situationer.
 For så vidt angår de to eksportkørselstilladelser er ministeriet enig i  

 den afgørelse direktoratet har truffet om tilbagekaldelse af tilladelserne.  

 Ministeriet lægger som direktoratet vægt på den manglende personlige  

 udnyttelse.
 Ministeriet stadfæster derfor den af direktoratet for vejtransport trufne  

 afgørelse af 23. juni 1986 om tilbagekaldelse af Hans Ovesens A-tilladelse  

 nr. 3786 og EF-tilladelse nr. 436.
Kopi af dette brev er sendt  

 til Horsens byråd, advokat P.
Højgaard Nielsen, og direktoratet for  

 vejtransport.
