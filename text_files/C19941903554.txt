De foreløbigt opgjorte puljebeløb til aktivering af kontant-  

 hjælpsmodtagere i 1994 er tidligere blevet meddelt kommunerne.
Det skete ved  

 Socialministeriets brev af 5. oktober 1993.
 Det drejer sig om to puljer efter den kommunale aktiveringslov,  

 aktiveringspuljen (§ 26 puljen) og forsøgspuljen (§ 30 puljen).
 Folketinget har siden vedtaget, at kommuner, der har et tab på over 0,1  

 pct. af beskatningsgrundlaget ved omlægningen i 1994 fra den tidligere  

 beskæftigelsespulje (jfr. lov om kommunal beskæftigelsesindsats), får tabet  

 kompenseret i 1994.
Nedenfor orienteres om 1. Kvartalsvis udbetaling af puljebeløb m.v.
 2. Opgørelse af puljebeløb m.v.
 3. Overgangsordning for 1994.
 Overgangsordningen (jfr. pkt 3) medfører, at en del kommuner modtager et  

 supplerende beløb udover de beløb, der allerede er meldt ud i brevet af 5.  

 oktober 1993.
 1. Kvartalsvis udbetaling af puljebeløb m.v.
 Udbetaling for 1., 2. og 3. kvartal 1994.
 Der udbetales d.d. et samlet beløb på kr. 10 for januar kvartal 1994. Af  

 det samlede beløb vedrører kr. 7 aktiveringspuljen (§ 26), kr. 8  

 forsøgspuljen (§ 30) og kr 9 overgangsordningen (§ 33, stk. 2). Beløbet er  

 anvist på giro 11.
 Et tilsvarende beløb vil blive udbetalt på giro ultimo april 1994 for 2.  

 kvartal og ultimo juli 1994 for 3. kvartal 1994.
 Udbetaling for 4. kvartal 1994.
For 4. kvartal af 1994 vil der ske en endelig regulering af udbetalingerne  

 fra aktiveringspuljen og forsøgspuljen.
De to puljer vil blive opgjort  

 endeligt på grundlag af en opgørelse af det faktiske antal  

 kontanthjælpsmodtagere og aktiverede i 1993.
 Overgangsordningen vil dog først blive opgjort endeligt ved udgangen af  

 1994. Der vil derfor blive udbetalt det samme beløb fra overgangsordningen i  

 alle 4 kvartaler af 1994.
 Der gøres opmærksom på, at forskellen mellem den foreløbige og den  

 endeligt opgjorte overgangsordning, dvs. et beløb som enten staten eller  

 kommunen har til gode, vil indgå ved udbetalingen af puljemidler for 1.  

 kvartal 1995.
 Det samlede beløb for 4. kvartal 1994 - fra de to puljer og  

 overgangsordningen - forventes at komme til udbetaling ultimo oktober 1994.
 2. Opgørelse af puljebeløb m.v.
 De samlede puljebeløb, der fordeles til kommunerne i 1994 er på hhv:
807 mill. kr. i aktiveringspuljen 125 mill. kr. i forsøgspuljen Den enkelte kommunes andel af de 2 puljer er foreløbigt opgjort ved et  

 skøn over antallet af kontanthjælpsmodtagere og aktiverede i kommunen i 1993  

 sammenlignet med landstotalen.
Det af Socialministeriet anvendte skøn over  

 antallet af kontanthjælpsmodtagere og aktiverede i 1993 fremgår af det  

 vedlagte bilag.
 Ved beregningen af overgangsordningen i form af det særlige  

 kompensationsbeløb for 1994 er anvendt det til Indenrigsministeriet  

 indberettede skema over aktiveringsomfanget i 1992. For alle kommuner under  

 eet er der i 1992 aktiveret ca. 23.900 fuldtids helårspersoner (efter  

 vægtning).
3. Overgangsordning Den i indledningen omtalte overgangsordning er indført ved § 33, stk. 2 i  

 lov om kommunal aktivering (jfr. lovbekendtgørelse nr. 8 af 5. januar 1994) For kommuner, der er omfattet af denne overgangsordning, vil der være et  

 højere beløb til udbetaling i 1994 i forholdet til Socialministeriets seneste  

 foreløbige udmelding fra 5. oktober 1993. Overgangsordningen er i det  

 vedlagte bilag betegnet kompensationsbeløb.
---------------------------------------------- Der vedlægges en kommunefordelt oversigt vedrørende opgørelsen af de to  

 puljer samt overgangsordningen (* 1) Henvendelser vedrørende denne sag rettes til fuldmægtig Niels Steen Krogh  

 på tlf 3392 4684.
