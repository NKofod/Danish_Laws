Nævnet vedrørende Merværdiafgift mv Nævnets kompetence Nævnets sammensætning Nævnssagers behandling Nævnet vedrørende Merværdiafgift mv Ministeren for skatter og afgifter har i medfør af lovens § 37 nedsat et  

 nævn - Nævnet vedrørende Merværdiafgift mv.
Nævnets forretningsorden er  

 fastsat ved bekendtgørelse nr 71 af 18 februar 1983, der er optrykt i kap 2.
Nævnets kompetence Nævnet har den endelige administrative afgørelse af spørgsmål om:
- afgiftspligtens omfang (§ 2) - den afgiftspligtige værdi (§§ 7-10) - fritagelse ved salg og udlejning samt ved indførsel af luftfartøjer og  

 af skibe på 5 brt og derover (§ 12, stk 1, punkt f, og § 29, stk 4) - fritagelse ved salg og ved indførsel af aviser, som normalt udkommer med  

 mindst et nummer månedligt (§ 12, stk 1, punkt h, og § 29, stk 5) - fradragsret for indgående afgift (§ 15, stk 3, og § 16, stk 3) - hvad der er offentlig forsyningsvirksomhed (§ 3, stk 1, punkt c).
 Nævnet har den endelige administrative afgørelse af sager vedrørende  

 klager over de af toldvæsenet i henhold til § 34, stk 2, foretagne  

 skønsmæssige ansættelser.
 Nævnet afgiver endvidere udtalelse til ministeren for skatter og afgifter  

 om de i merværdiafgiftslovens § 3, stk 2 og 3, omhandlede sager om  

 afgiftspålæg for private virksomheders og offentlige institutioners  

 fremstilling mv af varer og ydelser til eget brug.
 Tilsvarende afgiver nævnet udtalelse om de i lovens § 29, stk 7,  

 omhandlede sager om afgiftsfri indførsel.
Nævnets sammensætning Nævnet består af 6 medlemmer, der skal repræsentere et alsidigt kendskab  

 til administrations- og erhvervsforhold.
Af de 6 medlemmer skal 2  

 repræsentere Ministeriet for Skatter og Afgifter og 4 skal repræsentere  

 erhvervslivet.
Heraf skal 1 medlem udpeges inden for detail- eller  

 engroshandel, 1 medlem inden for håndværk eller industri, 1 medlem inden for  

 landbruget og 1 medlem inden for det område, der dækkes af  

 Arbejderbevægelsens Erhvervsråd.
 Nævnets medlemmer er udnævnt af ministeren for skatter og afgifter, som  

 endvidere har udpeget nævnets formand blandt ministeriets repræsentanter.
Ved behandling af sager vedrørende spørgsmål om hvad der er offentlig  

 forsyningsvirksomhed og om gennemførelse af afgiftspålæg for offentlige  

 institutioner, udvides nævnet med 3 medlemmer, hvoraf 1 skal være sagkyndigt  

 vedrørende erhvervsforhold, specielt anlægsarbejder, og 2 skal være  

 sagkyndige vedrørende amtskommunale og kommunale anliggender.
Endvidere kan  

 nævnet ved behandling af sager, der efter nævnets skøn kræver speciel  

 branchemæssig, teknisk eller handelsmæssig indsigt, tilkalde sagkyndige  

 rådgivere.
Disse rådgivere har ikke stemmeret.
Nævnssagers behandling Henvendelse til nævnet kan ske enten direkte til nævnet eller gennem det  

 distriktstoldkammer, hvor virksomheden er registreret.
Ved direkte henvendelse til nævnet bliver sagen normalt forelagt  

 direktoratet til udtalelse.
Direktoratet vurderer herefter om sagen er af en  

 sådan karakter, at der måtte være anledning til at indhente en udtalelse fra  

 det distriktstoldkammer, hvor virksomheden er registreret.
Sker henvendelsen  

 til nævnet gennem distriktstoldkamret, fremsendes sagen til direktoratet med  

 toldkamrets indstilling, hvorefter direktoratet med en supplerende  

 indstilling forelægger sagen for nævnet.
 Med hensyn til begæring om indbringelse for nævnet af sager vedrørende  

 skønsmæssig ansættelse af afgiftstilsvar henvises til AFGIFT - KONTROL, kap  

 9.
 Det bemærkes, at den der har anmodet nævnet om en afgørelse efter begæring  

 har adgang til mundtligt at fremstille sagen for nævnet.
 Nævnets afgørelser meddeles skriftligt til den, som har foranlediget  

 spørgsmålet indbragt for nævnet.
Afgørelser af almindelig interesse optages i publikationen  

 »Afgørelser om merværdiafgiften«, der udgives af Ministeriet for  

 Skatter og Afgifter, Departementet for Told- og Forbrugsafgifter.
Heri  

 optages i øvrigt tilsvarende afgørelser, der er truffet af ministeriet.
Postadresse Nævnets postadresse er:
