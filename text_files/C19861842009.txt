1. GENERELT Afgangsførelse af gældssanerede beløb skal ske, når gældssaneringssagen  

 anses for sluttet, jf.
SD-cirkulære 1985-18, afsnit 2.9.
 Afgangsførelsen sker ved statsskattedirektoratets foranstaltning efter  

 indberetning fra kommunen til statsskattedirektoratet, regnskabs- og  

 opkrævningsafdelingen, postboks 100, 3460 Birkerød.
2. INDBERETNING Indberetningen skal oplyse skæringsdatoen og en specifikation af de  

 restancer, der opkræves af direktoratet, og som er omfattet af  

 gældssaneringskendelsen.
Endvidere vedlægges kopi af kendelsen.
 Af indberetningen skal det fremgå, om beløb, der er omfattet af kendelsen,  

 allerede er afgangsført som uerholdelige.
 På grundlag af indberetningen vil direktoratet foranledige, at de  

 restancer herunder morarenter, der er omfattet af kendelsen, bliver  

 afgangsført, jf. afsnit 3.
 Såfremt skyldnerens gæld kun delvis nedsættes, skal kommunen opgøre og  

 indberette dividendebeløbet efter den i kendelsen fastsatte dividendeprocent.
Efter SD-cirkulære 1985-18 er det som hovedregel bopælskommunen, der  

 repræsenterer statsskattedirektoratet i en gældssaneringssag, hvorfor sagen i  

 tilfælde af restantens flytning oversendes til den ny bopælskommune til  

 videre foranstaltning.
Arbejdsgiverkommunen skal ligeledes fremsende sagen  

 via bopælskommunen.
Direktoratet skal orienteres om videresendelsen.
3. AFGANGSFØRELSE AF GÆLDSSANEREDE BELØB 3.1. B-skat B-skat indberettes specificeret med angivelse af forfaldsår.
B-skatter, der forfalder i det indkomstår, i hvilket skæringsdatoen  

 ligger, skal fortrinsvis søges nedsat, eventuelt til nul ved ændring af  

 forskudsregistreringen.
Eventuel ændring af forskudsregistreringen skal  

 oplyses over for direktoratet.
 Såfremt det ikke er teknisk muligt for forskudsregistreringsmyndighe den  

 at ændre forskudsansættelsen, meddeles dette ved indberetningen til  

 statsskattedirektoratet, der foretager det videre fornødne.
 3.2. Særlig indkomstskat, tillægsskat og restskat m.v.
Særlig indkomstskat, tillægsskat og restskat m.v. indberettes specificeret  

 med angivelse af indkomstår og forfaldsår.
Dette gælder også ikke forfaldne  

 skatter.
Er skattekravet ikke opgjort på indberetningstidspunktet, skal  

 indberetningen indeholde oplysning herom.
3.2.1. Indregnet restskat Indregnet restskat, der er omfattet af gældssaneringskendelsen, skal i  

 muligt omfang tilbageføres (returneres) fra forskudssystemet til direkte  

 opkrævning ved skattebillet, jf. »Vejledning om ændringssystemet«,  

 afsnit 2.7.1.3.
Tilbageførsel skal ske ved den aktuelle forskudsregistreringsmyndigheds  

 foranstaltning.
Det udskrevne forskudsmateriale behandles efter de normale  

 regler, medens den ændrede årsopgørelse ikke må sendes til skatteyderen men  

 skal tilbagesendes statsskattedirektoratet med henvisning til, at restskatten  

 indgår i en gældssaneringssag.
 Såfremt slutligningskommunen ikke er den samme som  

 forskudsregistreringskommunen eller den kommune, der behandler  

 gældssaneringssagen, skal slutligningskommunen orienteres om årsagen til den  

 indregnede restskats tilbageførsel.
 Er det ikke teknisk muligt for kommunen at tilbageføre den indregnede  

 restskat, meddeles dette ved indberetningen til statsskattedirektoratet, der  

 foretager det videre fornødne.
3.3. A-skat A-skatter indberettes særskilt på blanket A 183 med årsagskode 555.
Blanketten udfyldes efter retningslinierne i »Vejledning vedrørende  

 opkrævning af A-skat m.v.«, afsnit 10. A-skatter indberettes med  

 A-skatterestancen inkl. maskinelt beregnede morarenter.
Endvidere skal  

 kommunen beregne og indberette de renter, som er påløbet siden den sidste  

 maskinelle renteberegning og indtil til dagen for gældssaneringssagens  

 indledning.
3.4. Øvrige statskrav Disse krav omfatter skyldige beløb, der inddrives af kommunerne på vegne  

 af statsskattedirektoratet.
Som eksempel på disse krav kan nævnes:
 Beløb vedrørende kildeskattelovens § 68.
 Indeholdte, ikke afregnede beløb efter kildeskattelovens § 73.
 Negativ indkomstskat.
 Administrative bøder indberettes efter reglerne i SD-cirkulære 1985-46,  

 afsnit 12.
 Øvrige statskrav indberettes til statsskattedirektoratet, med oplysning om  

 kravets art og evt. journalnummer.
4. STATSSKATTEDIREKTORATETS BEHANDLING AF  

 INDBERETNINGEN 4.1. Personlige skatter Afgangsførelse af personlige skatter vil som hovedregel ske i henhold til  

 reglerne om bevillingsmæssig eftergivelse, jf. »Vejledning om opkrævning  

 af B-skat m.v.«, afsnit 10.
I de tilfælde hvor kommunen allerede har indberettet uerholdelighed for  

 beløb, der er omfattet af gældssaneringskendelsen, vil der ikke fra  

 direktoratets side blive foretaget yderligere.
Kommunen skal således ikke  

 indberette ændring af den oprindeligt indberettede uerholdelighed eller  

 indberette ny forældelsesdato, jf. »Vejledning om opkrævning af B-skat  

 m.v.«, afsnit 11.1., 11.2. og 11.3.3.
 Den del af restancen, der ifølge gældssaneringskendelsen eventuelt skal  

 betales (dividendebeløbet), vil ved statsskattedirektoratets foranstaltning  

 blive afgangsført som uerholdelig, således at der ikke sker  

 morarenteberegning.
 Kommunen vil blive tilskrevet om hvilket forfaldsår der skal benyttes ved  

 indberetningen af dividendebeløbet, jf. »Vejledning om B-skat  

 m.v.«, afsnit 7.1.
 Statsskattedirektoratet vil i øvrigt foranledige nulstilling af  

 morarentebeløb, som ikke bliver afgangsført sammen med personlige skatter,  

 der er omfattet af gældssaneringskendelsen.
4.2. A-skatter Afgangsførelsen af A-skatter vil ske efter reglerne i KD-meddelelse  

 1974-7.
5. ARBEJDSGIVERKOMMUNENS FORTSATTE KONTROL MED RENTER  

 AF A-SKAT Ved delvis afgangsførelse af A-skatterestance skal det sikres, at et  

 restbeløb til betaling (dividendebeløb) ikke forøges ved tilskrivning af  

 renter i den periode, der er omfattet af betalingsvilkårene.
 Arbejdsgiverkommunen må derfor hvert halvår indberette manuel rente kr. 0  

 på blanket A 190 med angivelse af, at årsagen er »gældssanering«.  

 Herved undertrykkes renteberegningen.
 Såfremt den, der har fået gældssanering, ophører som indeholdelsespligtig,  

 og den pågældende på ny bliver indeholdelsespligtig inden et dividendebeløb,  

 er fuldt indbetalt, skal tilmeldelsen ske under nyt SE-nummer for at undgå  

 sammenblanding af renter m.v.
