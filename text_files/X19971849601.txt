Aktionæren i et selskab ansøgte om tilladelse til skattefri  

 aktieombytning.
Selskabet var involveret i en skattesag, der var indbragt for  

 domstolene.
Den stedlige kommune have indstillet, at en tilladelse blev gjort  

 betinget af, at der ikke skete udbytteudlodning til holdingselskabet, sålænge  

 skattesagen verserede.
Ligningsrådet gav tilladelse på vilkår, at det ny  

 holdingselskabs helejerskab af det fremtidige datterselskab blev bevaret i  

 mindst 3 år.
Der blev således ikke stillet vilkår som foreslået af kommunen.
 En aktionær, der ejede hele aktiekapitalen i et selskab, der drev  

 speditionsvirksomhed, ansøgte om tilladelse til skattefri aktieombytning.  

 Selskabet var stiftet uden for lov om skattefri virksomhedsdannelse.
 Ombytningen ønskedes gennemført ved, at aktionæren skulle indskyde sin  

 aktiepost i selskabet i et nystiftet holdingselskab mod alene at blive  

 vederlagt med aktier/anparter i dette selskab.
Selskabet var involveret i en skattesag, hvor skatteansættelserne for en  

 3-årig periode var blevet forhøjet.
Der var henvist til skattesagen i  

 selskabets årsregnskab.
Forhøjelserne var stadfæstet af Landsskatteretten, og  

 sagen var efterfølgende indbragt for domstolene.
Der var givet fornyet  

 henstand med betaling af den involverede selskabsskat på knap 2 mio. kr.
Formålet med ombytningen var for forberede et fremtidigt generationsskifte  

 med aktionærens to sønner, der i en årrække havde arbejdet i selskabet.  

 Skattesagen udelukkede på grund af det involvered skattebeløbs størrelse et  

 generationsskifte i selskabet.
Ved stiftelse af et holdingselskab ville  

 konsekvenserne af skattesagen blive isoleret til det involverede selskab,  

 medens driften og driftsmidlerne kunne overdrages til holdingselskabet.  

 Herefter kunne der ske et generationsskifte i holdingselskabet.
 Der var ikke planewr om at ændre på ejerforholdet til det fremtidige  

 datterselskab i de første 3 år efter ombytningen.
 Berørte kommune og region havde udtalt, at de kunne tilslutte sig, at der  

 blev givet tilladelse til aktieombytning med vilkår om mindst 3 års ejerskab.  

 Kommunen havde endvidere indstillet, at tilladelsen blev gjort betinget af,  

 at der ikke måtte ske udlodning af udbytte til holdingselskabet, sålænge  

 skattesagen verserede.
 Ligningsrådet imødekom ansøgningen på vilkår, at det ny moderselskabs  

 helejerskab af det fremtidige datterselskab blev bevaret i mindst 3 år.
 Der blev således ikke stillet vilkår som foreslået af kommunen.
 Ligningsvejledning 1996 S.G.3.5.
