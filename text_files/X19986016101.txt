Hjørring Varmeforsyning ctr.
Gas-  

 og Varmeprisudvalget og AVV I/S ctr.
Gas- og Varmeprisudvalget År 1998, den 22. juni afsagde  

 Konkurrenceankenævnet i sagerne j.nr. 97-200.120, Hjørring  

 Varmeforsyning ctr.
Gas- og Varmeprisudvalget og j.nr. 97-200.472 AVV I/S  

 ctr.
Gas- og Varmeprisudvalget, sålydende:
K E N D E L S E 1. Ved skrivelse af 25. oktober 1997 har advokat Jesper  

 Langsted på vegne Hjørring Varmeforsyning klaget over Gas- og  

 Varmeprisudvalgets afgørelse af 29. september 1997. Ved  

 afgørelsen fandt udvalget, at substitutionsprisen for affaldsvarme  

 skulle fastlægges ud fra varmeforsyningens gennemsnitlige omkostninger,  

 således som disse ville være, såfremt hele Hjørring  

 Varmeforsynings afsætning blev produceret på selskabets egne  

 anlæg.
 Ved skrivelse af 27. oktober 1997 har advokat Eigil Worm  

 på vegne Affaldsselskabet Vendsyssel Vest I/S (AVV) klaget over samme  

 afgørelse.
 Hjørring Varmeforsyning har påstået  

 punkt 5 i Gas- og Varmeprisudvalgets afgørelse ophævet,  

 således at substitutionsprisen fastlægges til den pris, som  

 Hjørring Varmeforsyning under de givne forudsætninger selv ville  

 kunne producere den pågældende varmemængde (320 Tj)  

 til.
AVV har principalt påstået punkt 5 i Gas- og  

 Varmeprisudvalgets afgørelse ophævet, således at  

 substitutionsprisen i stedet fastsættes til en pris, som svarer til den  

 faktisk forekommende egenproduktionspris hos Hjørring Varmeforsyning,  

 svarende til den del af varmemarkedet, som Hjørring Varmeforsyning  

 rent faktisk har fået tillagt.
Subsidiært har AVV  

 påstået stadfæstelse af udvalgets afgørelse.
 Gas- og Varmeprisudvalget har påstået, at  

 punkt 5 i udvalgets afgørelse af 29. september 1997  

 stadfæstes.
 Sagen har været mundtlig forhandlet.
 Der har under den mundtlige forhandling været  

 enighed om, at klagerne for Ankenævnet alene angår punkt 5 i  

 udvalgets afgørelse af 29. september 1997. Der har ligeledes  

 været enighed om at anvende en substitutionspris, men uenighed om,  

 hvorledes denne skal beregnes.
 2. De dele af Gas- og Varmeprisudvalgets afgørelse  

 af 29. september 1997, der berøres i de for Ankenævnet indbragte  

 klager, er sålydende:
 "På mødet den 29. september 1997  

 behandlede Gas- og Varmeprisudvalget ovennævnte sag.
 Til bedømmelse for udvalget forelå  

 følgende punkter.
 1.
 2.
 3. Bedømmelse af Hjørring Varmeforsynings  

 salgspris i relation til nødvendigheden af den foretagne  

 kapacitetsfastlæggelse.
 4.
 5. Fastlæggelse af substitutionsprisen.
 Ad pkt. 1.
 Ad. pkt. 2.
 Ad pkt. 3.
Fra AVVs side var der rejst spørgsmål om,  

 hvorvidt Hjørring Varmeforsynings kraftvarmeanlæg var  

 overdimensioneret set i forhold til, at værket er forpligtet til at  

 aftage 320.000 GJ fra AVV.
Det var i den forbindelse påpeget, at det  

 opførte kraftvarmeværks kapacitet var på 50 MJ/s, mens der  

 i varmeplanen var nævnt et tal på ca. 42 MJ/s.
 Det fremgik af sagen, at kraftvarmeværket havde  

 været udbudt i EU-licitation, og at varmeværkets beregninger  

 havde vist, at det store anlæg var det billigste.
 Udvalget konstaterede, at varmeforsyningen havde valgt den  

 billigste løsning blandt de foreliggende tilbud.
 Udvalget vedtog at meddele parterne, at udvalget ikke  

 anser det for urimeligt eller i strid med varmeforsyningslovens  

 kalkulationsbestemmelser   jf. § 20, stk. 1 og § 21, stk. 5   at de faktiske  

 omkostninger, som er forbundet med produktionen på det af  

 Hjørring Varmeforsyning etablerede naturgasfyrede  

 kraftvarmeværk, indgår i prisberegninger for fjernvarme leveret  

 til selskabets forbrugere.
 Ad. pkt. 4.
 Ad pkt. 5.
Varmeforsyningen havde gjort gældende, at  

 substitutionsprisen for affaldsvarme skulle baseres på en  

 marginalbetragtning.
Det fremgik at marginalprisen var lavere end  

 værkets gennemsnitsomkostninger ved produktion på egne  

 anlæg.
 Udvalget fandt, at substitutionsprisen skulle  

 fastsættes således, at der herved blev taget hensyn til, hvad  

 værkets samlede varmeproduktionspris er, når der tages hensyn til  

 aftag af affaldsvarme.
 Udvalget vedtog at meddele Hjørring Varmeforsyning  

 og AVV, at udvalget   i henhold til varme-forsyningslovens § 21, stk. 5  

 finder, at en substitutionspris for affaldsvarme må fastlægges ud  

 fra varmeforsyningens gennemsnitlige omkostninger, således som disse  

 ville være, såfremt hele Hjørring Varmeforsynings  

 afsætning blev produceret på selskabets egne anlæg.
" Afgørelsens punkt 5 er præciseret i udvalgets  

 skrivelse af 21. oktober 1997 til advokat Langsted, som er  

 sålydende:
 "Den 16. oktober 1997 har De bedt udvalget om at  

 præcisere, hvorledes substitutionsprisen skal udregnes, jf. udvalgets  

 afgørelse af 29. september 1997.
I denne anledning skal det oplyses, at substitutionsprisen  

 skal opgøres på grundlag af de samlede produktionsomkostninger,  

 som ville optræde, såfremt hele produktionen af varme fandt sted  

 på Hjørring Varmeforsynings egne eksisterende anlæg.
De  

 omkostninger, som skal indgå i opgørelsen, omfatter samtlige  

 produktionsomkostninger, herunder omkostninger vedrørende  

 finansiering.
Substitutionsprisen pr.
GJ skal herefter beregnes som de  

 således opgjorte omkostninger divideret med den dertil svarende  

 mængdemæssige produktion.
 De har videre anført, at Hjørring  

 Varmeforsyning fortsat ønsker at benytte en substitutionspris, der  

 opgøres som en gennemsnitspris over 15 år.
I den anledning skal det oplyses, at udvalget ikke har  

 taget stilling til dette spørgsmål.
Såfremt parterne  

 opnår enighed om at anvende denne metode, vil udvalget næppe  

 modsætte sig dette.
" 3. Sagens baggrund:
 Gas- og Varmeprisudvalget har om sagens baggrund blandt  

 andet oplyst følgende:
I oktober 1993 klagede Hjørring Varmeforsyning over  

 den prisaftale, som gælder for selskabets køb af varme fra AVV.  

 Baggrunden for klagen var, at varmeforsyningen havde igangsat et projekt om  

 etablering af et naturgasfyret kraftvarmeværk i eget regi, hvad der  

 efter varmeforsyningens opfattelse   helt afgørende ændrede ved  

 de tekniske og økonomiske forudsætninger for parternes  

 prisaftale.
Det nye kraftvarmeværk blev sat i drift i slutningen af  

 1996.
 Baggrunden for varmeforsyningens prisomlægning  

 findes i bestemmelserne i varmeforsyningslovens § 9, ifølge hvilke  

 eksisterende produktionsanlæg "skal overgå til  

 kraftvarmeforsyning, anvendelse af naturgas eller lignende  

 miljøvenligt brændsel".
Før produktionsomlægningen omfattede  

 Hjørring Varmeforsynings anlæg et kulfyret værk og  

 naturgasfyrede enheder.
Herudover købte varmeforsyningen affaldsvarme  

 fra AVV.
Ifølge parternes kontrakt var varmeforsyningen forpligtet til  

 at aftage hele AVVs produktion af affaldsvarme.
AVVs varmeleverancer skulle  

 afregnes til den omkostningsbestemte pris.
 Med henblik på at realisere varmeforsyningslovens  

 ovennævnte bestemmelser rettede Hjørring Kommune i 1991  

 henvendelse til Hjørring Varmeforsyning med anmodning om, at  

 varmeforsyningen udarbejdede et projektforslag, hvorefter varmeforsyningens  

 kulfyrede værk skulle omstilles til et naturgasbaseret  

 kraftvarmeanlæg.
Varmeforsyningens projektforslag forelå i september  

 1992. Den 6. april 1993 gav Energistyrelsen samtykke til gennemførelse  

 af det pågældende projekt.
I samtykkeskrivelsen blev det blandt  

 andet bestemt, at varmeforsyningen fortsat skulle aftage affaldsvarme fra  

 AVV.
Varmeforsyningen var således forpligtet til at aftage 320 TJ  

 årligt som grundlast.
Foretagne beregninger viste, at varmeforsyningen med det  

 nye kraftvarmeanlæg og de naturgasfyrede enheder kunne dække hele  

 varmebehovet inklusiv AVVs andel.
Beregninger viste endvidere, at  

 omkostninger ved en sådan løsning lå under det  

 beløb, som varmeforsyningen skulle betale ifølge den  

 indgåede aftale med AVV.
 Hjørring Varmeforsyning mente derfor, at  

 affaldsvarmen fremover skulle betales ud fra affaldsvarmens  

 substitutionspris.
 Ud fra det prisberegningsmateriale, som er forelagt for  

 udvalget kan der beregnes følgende substitutionspriser:
Udvalgets afgørelse (samlede gennemsnitspris såfremt hele  

 afsætningen blev produceret på varmeværkets egne  

 anlæg)	ca. 49 kr./GJ Hjørring Varmeforsyning (meromkostninger på varmeforsyningens anlæg  

 ved en merproduktion der svarer til varmekøbet fra  

 AVV)	ca. 25 kr./GJ AVV (samlede gennemsnitsomkostninger for varmeforsyningens faktiske produktion)	ca. 61 kr./GJ Omkostningsbestemt affaldsvarmepris	Ca. 43 kr./GJ 4. Hjørring Varmeforsynings argumentation:
Hjørring Varmeforsyning har til støtte for  

 sin påstand anført, at substitutionsprisen for affaldsvarme skal  

 baseres på en marginalbetragtning, idet substitutionsprisen skal svare  

 til prisen for den energi, affaldsvarmen fortrænger/substituerer.  

 Fjernvarmeværkets gennemsnitlige omkostninger må ikke blive  

 større, end disse ville have været, om man havde produceret hele  

 varmemængden selv.
Der henvises i den forbindelse til Gas- og  

 Varmeprisudvalgets afgørelse vedrørende Rønne Kommunale  

 Varmeforsyning (Energiprisorientering   afgørelser   maj 1991, s. 30  

 f.), Ankenævnets kendelse af 27. oktober 1994 vedrørende Kolding  

 Kommune m.fl. ctr.
Gas- og Varmeprisudvalget (j.nr. 92-17.462 og j.nr.  

 92-18.497) og senest Ankenævnets kendelse af 17. april 1997  

 vedrørende Skagen Varmeværk (j.nr. 96-130.734).
Med den ved Gas- og Varmeprisudvalgets skrivelse af 21.  

 oktober 1997 tilsyneladende nye definition af begrebet  

 "substitutionspris", savner begrebet sproglig mening, idet der  

 så netop ikke er tale om udgiften for den energi, affaldsvarmen  

 substituerer.
Nydefinitionen vil derimod give en højere samlet  

 produktionspris for hele fjernvarmeværkets varmemængde, idet man  

 ved denne beregning tvinges til at medtage  

 finansieringsomkostninger/kapitaludgifter mere end én gang, hvorved  

 modtagelse af affaldsvarme pludselig bliver stærkt fordyrende for  

 fjernvarmeforbrugerne.
Udvalgets afgørelse betyder således en  

 ekstraudgift på 5 mio. kr. om året.
 Nydefinitionen bliver dermed i strid med hele ånden  

 i substitutionstankegangen, som varme-forsyningslovens har hvilet på  

 siden 1979. Det fremgår således af bilaget til det  

 Energipolitiske Udvalgs betænkning af 22. maj 1979, herunder  

 Spørgsmål 75 til den daværende handelsminister og dennes  

 svar, at substitutionstankegangen har dannet baggrund for loven.
 Hjørring Varmeforsynings finansieringsomkostninger  

 skal ikke medinddrages ved beregning af prisen på affaldsvarmen, idet  

 samme finansieringsomkostninger under alle omstændigheder betales af  

 fjernvarmeværket.
Det påpeges i den forbindelse, at den  

 omstændighed, at AVV er tillagt en leveringsret (men ikke en  

 leveringspligt) ikke giver Hjørring Varmeforsyning nogen  

 kapitalomkostningsbesparelse, idet varmeforsyningen jo har en  

 selvstændig leveringspligt over for sine forbrugere, uanset om AVV  

 leverer affaldsvarme eller ikke.
AVV leverer ikke kun varme på de  

 tidspunkter, hvor den er mest værdifuld for Hjørring  

 Varmeforsyning, ligesom affaldsvarmen heller ikke leveres kontinuerligt.
 Kun i det omfang affaldsvarmeleverancen medfører en  

 besparelse i fjernvarmeværkets finansierings- eller  

 kapacitetsomkostninger, skal dette indregnes i affaldsvarmeprisen, jf.  

 princippet i Kolding-kendelsen, hvor en transmissionsledning kunne  

 projekteres mindre end eller, idet man modtog ca. 25% af varmen fra  

 affaldsselskabet.
Der er hverken i Skagen-kendelsen eller i tidligere  

 ankenævnskendelser belæg for Gas- og Varmeprisudvalgets  

 opfattelse af, at affaldsvarmeprisen pr. enhed skal være lig med  

 Hjørring Varmeforsynings gennemsnitlige produktionspris pr. enhed.  

 Skagen-kendelsen er tværtimod udtryk for, at Ankenævnet i sin  

 praksis fokuserer på de samlede produktionspriser, vel at mærke  

 under forudsætning af at fjernvarmeværket leverer hele  

 varmemængden, altså også den mængde, som  

 affaldsselskabet ellers skulle levere.
Skagen-kendelsen adskiller sig fra den  

 foreliggende sag ved, at Hjørring Varmeforsynings værk er  

 dimensioneret til hele varmemængden.
 Den rette substitutionspris skal således  

 opgøres som Hjørring Varmeforsynings samlede  

 produktionsomkostninger for hele varmemængden minus de faste  

 omkostninger og minus de variable produktionsomkostninger for den del af  

 varmemængden, som Hjørring Varmeforsyning selv skal  

 producere.
 5. AVVs argumentation:
AVV har til støtte for sin påstand  

 anført, at varmemarkedet i Hjørring, der udgør ca. 1000  

 TJ pr. år, er opdelt på en særlig klar og udtrykkelig  

 måde, idet 320 TJ af det fulde varmemarked ifølge  

 varmeplanlægningen for Hjørring Kommune skal leveres af AVV.  

 Hjørring Varmeforsyning må således ikke lade den varme,  

 der aftages fra AVV, producere på egne anlæg.
Herudover er AVV  

 pålagt et produktionsloft på 320 TJ årligt, hvorved der  

 ydes et særligt bidrag til varmeforsyningens økonomi, idet AVV  

 således ikke kan kompensere for virkningen af en lav substitutionspris  

 ved at forøge produktionen.
Hvis Hjørring Varmeforsyning  

 får medhold, kan det føre til en forhøjelse af prisen for  

 forbrænding af affald på ca. 50%.
 Det ville derfor ikke være rimeligt, hvis  

 Hjørring Varmeforsyning alligevel skulle stilles som om denne opdeling  

 af varmemarkedet ikke forelå, idet varmeforsyningen så ville  

 få alle fordelene, mens AVV fortsat skulle være pålagt alle  

 ulemperne, herunder varmeloftet.
Hjørring Varmeforsyning har endvidere   med fuldt  

 kendskab til den nævnte varmeplanlægning -bygget sit værk  

 med en kapacitet, der er større end nødvendigt for at forsyne  

 den del af varmemarkedet, som Hjørring Varmeforsyning har fået  

 tildelt.
Det må ikke komme AVV til skade, at Hjørring  

 Varmeforsyning på grund af et ønske om et større elsalg  

 har bygget et større værk end nødvendigt.
Hjørring Varmeforsyning har skullet påregne,  

 at det nye værk og dets kapacitetsomkostninger skulle betales ud fra  

 den produktion, som værket skulle bygges til og rent faktisk skulle  

 udføre.
Varmeforsyningen skal ikke kunne slippe for at betale en del  

 af sine kapacitetsomkostninger ved at vælte byrden for en del af disse  

 omkostninger over på AVV gennem et krav om ekstra billig varme fra AVV,  

 idet den varme, der leveres fra AVV, så reelt ville være med til  

 at bære disse omkostninger.
Endvidere bør der ikke i en situation som den  

 foreliggende arbejdes med en hypotetisk situation, hvor Hjørring  

 Varmeforsynings kraftvarmeværk forudsættes at have en produktion,  

 der er ca. 50% større, end det der aktuelt er tilfældet.
I  

 modsætning til en traditionel olie- eller kulfyret kedel, hvor man  

 på grund af det store erfaringsmateriale og kedlernes simple tekniske  

 indretning forholdsvis let kan ekstrapolere til en situation med ekstra  

 drift, er et naturgasdrevet kraftvarmeværk særdeles teknisk  

 kompliceret og sårbart.
Man kan derfor ikke drage sikre konklusioner  

 med hensyn til, hvorledes driftsforløbet ville være med en  

 væsentlig større produktion.
Produktionsprisen bør derfor  

 opgøres til den rent faktiske egenproduktion hos Hjørring  

 Varmeforsyning, hvilket er en opgørelse, der hvert år kan  

 foretages præcis og skal indsendes til Gas- og Varmeprisudvalget.
Det fremhæves, at sagen vedrører anvendelsen  

 af varmeforsyningslovens § 21, stk. 5, der forudsætter en konkret  

 rimelighedsvurdering.
Det er ved anvendelse af en sådan bestemmelse  

 væsentligt at være opmærksom på de særlige  

 forhold, der konkret foreligger.
 I den forbindelse bør det inddrages i  

 rimelighedsvurderingen, at de af AVV udmeldte prisprincipper arbejder med en  

 omkostningsbestemt varmepris, som også Gas- og Varmeprisudvalget har  

 fundet rimelig.
 De pågældende prisudmeldinger er endvidere  

 blevet pådømt i en voldgiftskendelse af 6. oktober 1997, hvor  

 AVVs udmeldte varmeprisprincipper ved en enstemmig afgørelse i det  

 hele blev fundet rimelige, således at Hjørring Varmeforsyning  

 ikke kontraktligt havde krav på genforhandling, og priserne ansås  

 ikke for at stå i et åbenbart urimeligt forhold til de faktiske  

 omstændigheder.
Varmeforsyningsloven indeholder ikke regler om  

 substitution, men bestemmer, at Gas- og Varmeprisudvalget konkret skal  

 vurdere rimeligheden af udmeldte priser og prisprincipper og  

 tilsidesætte disse, hvis de ikke er rimelige.
Hvis lovgiver havde  

 ønsket et substitutionsprincip, ville dette være skrevet ind i  

 loven.
Det fremgår heller ikke af forarbejderne til  

 varmeforsyningslovens bestemmelser om rimelighedscensur af varmepriserne, at  

 dette skal bygge på et substitutionsprincip.
Bemærkningerne i  

 bilaget til udvalgsbetænkning af 22. maj 1979 vedrører den  

 omkostningsbestemte pris i lovforslagets § 26 og ikke bestemmelserne om  

 rimelighedscensur i lovforslagets § 27.
 Bemærkningerne vedrører endvidere  

 naturgasprisen, hvor det netop i forbindelse med indførelse af  

 naturgasnettet politisk var tilkendegivet, at naturgasprisen ikke ville blive  

 højere end olieprisen.
 Hvis substitutionsprisen, som af Gas- og  

 Varmeprisudvalget anført, skal beregnes med udgangspunkt i, at al  

 varmen produceres hos Hjørring Varmeforsyning er AVV enig med udvalget  

 i, at der skal gælde et loft svarende til de gennemsnitlige  

 omkostninger og ikke kun de marginale omkostninger, idet de gennemsnitlige  

 omkostninger netop er udtryk for, hvad det koster at producere varmen.
 Endelig er det ikke korrekt, når det anføres,  

 at AVV ikke leverer varme kontinuerligt, idet AVV leverer varme alle ugens  

 dage året rundt bortset fra sædvanlige planlagte udetider, der jo  

 også forekommer på Hjørring Varmeforsynings eget  

 værk og på andre værker.
 6. Gas- og Varmeprisudvalgets argumentation:
 Gas- og Varmeprisudvalget har i skrivelse af 3. december  

 1997 til Konkurrenceankenævnet anført følgende:
 "Afregninger af affaldsvarme skal ske til den laveste  

 af følgende to priser:
- enten den omkostningsbestemte pris, dvs. affaldsvarmens  

 produktionspris - eller substitutionsprisen svarende til  

 varmeværkets alternative egenproduktionspris.
Ifølge udvalgets afgørelse skal  

 substitutionsprisen opgøres på grundlag af de samlede  

 produktionsomkostninger, som ville optræde, såfremt hele  

 produktionen af varme fandt sted på Hjørring Varmeforsynings  

 egne eksisterende anlæg.
De omkostninger, som skal indgå i  

 substitutionsprisen skal omfatte samtlige produktionsomkostninger, herunder  

 omkostninger vedrørende finansiering.
Substitutionsprisen pr.
GJ skal  

 herefter beregnes som de således opgjorte omkostninger divideret med  

 den dertil svarende mængdemæssige produktion.
Spørgsmålet om substitutionsprisernes  

 beregning er senest behandlet i Ankenævnets kendelse af 17. april 1997  

 i sagen Skagen Varmeværk ctr.
Gas- og Varmeprisudvalget.
 I den pågældende sag havde Skagen Kommune  

 vedtaget en varmeplan, der bestemte, at Skagen Varmeforsyning skulle  

 opføre et nyt kraftvarmeværk, og at varmeforsyningen fortsat  

 skulle aftage fjernvarme fra affaldsforbrændingen.
 Det fremgik af sagen, at den billigste løsning for  

 varmeforbrugerne ville være at nedlægge  

 affaldsforbrændingsanlægget og lade det nye kraftvarmeværk  

 stå for hele fjernvarmeproduktionen.
 Om beregningen af substitutionsprisen for affaldsvarmen  

 bemærker Ankenævnet (i Skagen-kendelsen) følgende:
"På given foranledning kan dog allerede nu  

 bemærkes, at substitutionsprisen til sin tid må skulle  

 fastsættes således, at der herved tages hensyn til, hvad  

 værkets samlede varmeproduktionspris under de givne  

 forudsætninger ville have været, det være sig ved maksimal  

 udnyttelse af det da faktisk etablerede kraftvarmeværk, eller hvis  

 dette ikke har tilstrækkelig kapacitet, typisk ved supplerende  

 opvarmning med naturgas eller olie." Det fremgår af ovennævnte bemærkninger,  

 at affaldsvarmeprisen skal fastsættes ud fra den samlede  

 varmeproduktionspris i det fjernvarmeværk, som aftager affaldsvarme.  

 Det fremgår videre, at den samlede varmeproduktionspris skal  

 opgøres under de givne forudsætninger, hvilket i den  

 foreliggende sag må forstås som de produktionsmængder, der  

 kunne produceres på varmeforsyningens egne anlæg, hvilket i den  

 foreliggende sag vil være den faktiske egenproduktion plus køb  

 af affaldsvarme, da hele denne varmemængde kan produceres på  

 varmeforsyningens egne anlæg.
 Substitutionsprisen for affaldsvarme leveret fra AVV til  

 Hjørring Varmeforsyning skal således fastlægges ud fra  

 varmeforsyningens gennemsnitsomkostninger, således som disse ville  

 være, såfremt hele afsætningen blev produceret på  

 varmeforsyningens egne anlæg.
Hjørring Varmeforsyning har henvist til  

 ankenævnets kendelse i sagen om Kolding Kommune ctr.
Gas- og  

 Varmeprisudvalget og til udvalgets afgørelse i sagen om Rønne  

 Varmeforsyning.
 Hertil skal det for det første bemærkes, at  

 udvalgets afgørelser vedrørende substitutionspriser bygger  

 på en rimelighedsbedømmelse efter lovens § 21, stk. 5, og at de  

 forhold, der kan medinddrage i en sådan bedømmelse  

 afhænger af det konkrete indhold i hver enkelt sag.
 Videre skal det bemærkes, at der i begge de  

 ovennævnte sager er tale om en sammenligning mellem to  

 købspriser.
 I øvrigt bemærkes, at der i Kolding-sagen er  

 tale om, at Ankenævnet underkender indholdet af en kontrakt  

 indgået mellem affaldssiden og varmesiden, da kontraktens prisberegning  

 væsentlig afveg fra, hvad varmeprisen i henhold til sædvanlig  

 prisfastsættelse efter varmeforsyningsloven vil føre til.
For så vidt angår udvalgets afgørelse i  

 sagen om Rønne Varmeforsyning bemærkes, at der mellem  

 affaldsværket BOFA og varmeforsyningen var enighed om at de faste  

 finansieringsomkostninger ikke skulle indgå i prisfastsættelsen  

 for affaldsvarme " For så vidt angår det af AVV anførte  

 vedrørende vanskelighederne ved at fastlægge omkost-ningerne ved  

 den hypotetiske produktion, der inkluderer fjernvarmeproduktionen, har Gas-  

 og Varmeprisudvalget i sit indlæg af 3. december 1997  

 anført:
"  at der i forbindelse med varmeforsyningens  

 aktuelle produktion vil foreligge en række faktiske konstaterede  

 omkostningsstørrelser, som kan indgå i beregningen af de  

 omkostninger, som ville være forbundet med at producere hele  

 afsætningen på egne anlæg.
Hertil kommer, at der foreligger  

 en række tekniske data for varmeforsyningens anlæg.
Der vil  

 således næppe være væsentlige problemer forbundet med  

 at beregne de omkostninger, som er forbundet med en forøgelse af  

 produktionsstørrelsen.
Endvidere bemærkes, at Ankenævnet i kendelse  

 af 27. marts 1995 i sagen Nykøbing Falster Kommune ctr.
Gas- og  

 Varmeprisudvalget bestemte, at substitutionsprisen for affaldsvarme fra Refa  

 skulle fastsættes ud fra omkostninger i varmeforsyningens egne  

 anlæg, selvom disse anlæg kun dækkede en del af  

 varmeproduktionen.
Det forhold, at en substitutionspris er baseret på  

 en forudsætning om, at Hjørring Varmeforsyning producerer hele  

 afsætningen, kan således ikke betegnes som urimeligt " Gas- og Varmeprisudvalget har endelig anført, at  

 for så vidt angår det af AVV anførte om at Hjørring  

 Varmeforsyning kunne have bygget et væsentlig mindre anlæg med  

 væsentlig mindre kapitalomkostninger til følge bemærkes,  

 at udvalget ikke har fundet anledning til at kritisere varmeforsyningens valg  

 af anlæg, jf. pkt. 3 i udvalgets afgørelse af 29. september  

 1997. I øvrigt bemærkes, at udvalgets afgørelse  

 vedrørende varmeforsyningens valg af anlæg ikke er omfattet af  

 AVVs klage.
 Til det af Hjørring Varmeforsyning anførte  

 om, at substitutionspristankegangen har dannet baggrund for  

 varmeforsyningsloven og henvisningen til lovens forarbejder, bemærkes,  

 at det pågældende spørgsmål vedrører priserne  

 for naturgas og ikke prisfastsættelsen for affaldsvarme.
 7. Ankenævnets bemærkninger:
 Det fremgår af sagen, at det ved Energistyrelsens og  

 byrådets godkendelse af projektforslag til Hjørring Fjernvarme  

 var forudsat, at AVV årligt skulle levere max 320 TJ som grundlast.
Under henvisning hertil og til det, som Gas- og  

 Varmeprisudvalget har anført, finder Ankenævnet ikke grundlag  

 for at ændre udvalgets afgørelse, der derfor  

 stadfæstes Herefter bestemmes:
 Gas- og Varmeprisudvalgets afgørelse af 29.  

 september 1997 stadfæstes.
