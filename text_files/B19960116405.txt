 I medfør af §§ 29, 34, 38 og 44, stk. 3 i lov om råstoffer, jf.  

 lovbekendtgørelse nr. 1007 af 28. november 1996, fastsættes:
Ansøgning om tilladelse til råstofindvinding på landjorden § 1.  Ansøgning om tilladelse til erhvervsmæssig  

 indvinding af råstoffer på landjorden efter råstoflovens § 7, stk. 1, skal  

 indgives på et af Skov- og Naturstyrelsen udarbejdet skema, som fås hos  

 vedkommende amtsråd.
 Stk. 2.  Ansøgningen indsendes til amtsrådet i den  

 amtskommune, hvor indvindingen skal finde sted.
 § 2.  Ansøgningen skal indeholde de oplysninger og  

 skal vedlægges det bilagsmateriale, der fremgår af ansøgningsskemaet.
 § 3.  Amtsrådet kan kræve yderligere oplysninger til  

 brug for bedømmelsen af ansøgningen, herunder oplysninger om forekomstens  

 omfang og kvalitet baseret på prøveboringer og andre undersøgelser.
Indberetning om indvundne råstoffer § 4.  Den, der foretager råstofindvinding på  

 landjorden skal en gang årligt foretage indberetning om arten og mængden af  

 de råstoffer, der indvindes i hver råstofgrav, samt om anvendelsen heraf.  

 Indberetningen skal ske på et særligt skema, der udsendes af amtsrådet.  

 Indberetningen sendes til amtsrådet, der videresender den til Danmarks  

 Statistik.
Fastsættelse af vilkår for anmeldte rettigheder § 5.  Amtsrådet bemyndiges til at fastsætte vilkår  

 efter § 5, stk. 3 i lov nr. 285 af 27. juni 1972 om udnyttelse af sten, grus,  

 og andre naturforekomster i jorden og på søterritoriet, for anmeldelser  

 anerkendt efter lovens § 5, stk. 1, nr. 1-3.
Straffebestemmelser og ikrafttræden § 6.  Overtrædelse af bekendtgørelsens § 4 straffes  

 med bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 7.  Bekendtgørelsen træder i kraft den 1. januar  

 1997.
 Stk. 2.  Samtidig ophæves bekendtgørelse nr. 916 af 18.  

 december 1991 om ansøgninger og indberetninger om indvinding efter  

 råstofloven og om amtsrådets kompetence til at fastsætte vilkår for anmeldte  

 rettigheder.
