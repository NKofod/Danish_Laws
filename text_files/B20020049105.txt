Bekendtgørelse om ændring af  

 bekendtgørelse om virksomhedernes sikkerheds- og sundhedsarbejde § 1 I bekendtgørelse nr. 575 af 21. juni 2001 om virksomhedernes  

 sikkerheds- og sundhedsarbejde, foretages følgende  

 ændringer:
 1. § 2, stk. 1, affattes således:
»I virksomheder med 10 ansatte og derover skal sikkerheds- og  

 sundhedsarbejdet organiseres gennem en sikkerhedsorganisation.« 2. § 4, stk. 2, ophæves.
 3. § 18, stk. 3, ophæves.
 Stk. 4 og 5 bliver herefter stk. 3 og 4.
 4. § 21, stk. 4, affattes således:
»Stk. 4. I virksomheder, der er omfattet af pligten til  

 tilslutning til bedriftssundhedstjeneste, skal arbejdsgiveren sikre, at  

 samarbejdet med bedriftssundhedstjenesten kan finde sted, herunder at der  

 udarbejdes en opgaveplan, jf. bekendtgørelse om  

 bedriftssundhedstjeneste.« 5. § 35, stk. 5 og 6, affattes således:
 »Stk. 5. Sikkerhedsudvalget eller hovedsikkerhedsudvalget skal  

 sørge for udarbejdelse af en plan over sikkerhedsorganisationens  

 opbygning med oplysning om, hvem der er medlemmer af udvalget (udvalgene) og  

 sikkerhedsgrupperne, og sørge for, at de  

 ansatte i virksomheden gøres bekendt hermed.
Stk. 6. Sikkerhedsudvalget skal samarbejde med  

 bedriftssundhedstjenesten samt løbende orientere denne på  

 fælles områder i overensstemmelse med den fastlagte opgaveplan  

 for bedriftssundhedstjenesten, jf. § 21, stk. 4.« § 2 Bekendtgørelsen træder i kraft den 1. juli 2002.
 Stk. 2. Sikkerhedsrepræsentanter, der er valgt  

 før bekendtgørelsens ikrafttræden, fortsætter  

 valgperioden ud, jf. dog stk. 3.
 Stk. 3. Stk. 2 finder ikke anvendelse på  

 sikkerhedsrepræsentanter, der er valgt i virksomheder med under 10  

 ansatte.
 Stk. 4. Tvivlsspørgsmål om retsstillingen for de  

 i stk. 2 og 3 nævnte sikkerhedsrepræsentanter afgøres  

 ved fagretlig behandling, jf. lov om Arbejdsretten.
