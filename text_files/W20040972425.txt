 Nævnet  

 fandt, at udsagnet Savføreren ikke var krænkende for klager, og  

 der var  

 derfor ikke grundlag for at udtale kritik af bladet.
Pressenævnet  

 fandt ikke grundlag for at give klager genmæle.
Nævnet lagde vægt på, at  

 oplysningerne var udtryk for bladets vurderinger, at de ikke var egnet til at  

 påføre klager skade af betydning, og at udsagnene måtte anses at ligge inden  

 for grænserne af bladets redaktionelle formuleringsfrihed.
Kendelse  

 fra Pressenævnet i sag 2004-6-13 [K] har klaget til Pressenævnet over, at Nordjyske Stiftstidende  

 har afvist at bringe et genmæle i anledning af en omtale i bladet den 21.  

 december 2003. Han har endvidere klaget over, at bladet på et nærmere angivet  

 punkt har handlet i strid med god presseskik.
I en artikel med overskriften   

  

 Savføreren  

  

  hed det i en underrubrik STRIDBAR: Retslige opgør  

 klæber til den forstuddannede godsejer [K].
Selv mener han ikke, at han fører  

 unødvendige retssager.
 I artiklen hed det blandt andet:
 Der gik ikke lang tid, inden [K] røg ind i sin første nordjyske  

 konflikt.
Han kom op at skændes med forpagteren af restauranten på Kokkedal  

 Slot, Hans Boldt, der ikke ville acceptere en pludselig stigning i huslejen.  

 Striden stod på i tre år, og det kom til to voldgifter, inden Hans Boldt  

 valgte  

 at trække sig og forlod Kokkedal Slot.
Siden har [K] og Ann Vibeke Lokdam  

 selv  

 stået for restauranten på Kokkedal og på de fire herregårde og slotte, der er  

 kommet til efterfølgende.
Ekstremt sølle Men ifølge Restaurationsbranchens Forbund taber [K] de fleste af  

 sine sager i det såkaldte Tvistighedsnævn, som behandler klager i forbindelse  

 med uoverensstemmelser mellem en praktikvirksomhed og en elev.
Her har  

 gruppeformand Niels Lønstrup fra RBF flere gange været modpart, når [K], der  

 ikke er medlem af arbejdsgiverorganisationen Horesta, ikke vil følge fagets  

 hovedoverenskomst og for eksempel ikke har villet give sine elever betaling  

 for  

 overtid.
Det er ikke noget, som gør [K] populær i branchen.
 Til de koncerter, som Brovst MusikforsyningsVenner har holdt på  

 Kokkedal Slot, har [K] vist sig som meget interesseret i musikken og  

 musikerne.  

 Han har blandt andet stillet op til fotografering med Lars Lilholt og en af  

 de  

 frivillige i musikforeningen, Karsten Højen, der også er socialdemokratisk  

 amtsrådsmedlem.
 Karsten Højen har svært ved at forene sit eget indtryk med  

 mediernes billede af [K] som den stridbare godsejer, der smed en fodboldklub  

 og  

 en økologisk bonde ud, da han overtog Kokkedal Slot.
 I en anden artikel samme dag med overskriften   

  

 For fattig til at betale retssag selv  

  

   

 og underrubrikken ØKONOMI: Slotsejer og forretningsmand fik fri proces  

 til  

 retssag på grund af lav personlig indkomst hed det blandt andet:
 Landbrugs-underskud I det omfang, der er offentlige tilgængelige oplysninger, er det  

 faktisk kun muligt at spore en enkelt indtægt på 80.000 kroner for sidste år.  

 Det drejer sig om et aktieudbytte i selskabet Sophiendal A/S, hvor parret  

 selv  

 er hovedaktionærer.
Resten af selskabets samlede årsresultat på godt 1,1  

 million  

 kroner, blev lagt i selskabets reservefond.
Tallene viser i øvrigt, at der ikke blev tjent penge på den  

 landbrugsmæssige drift på Sophiendal Gods ved Skanderborg.
Faktisk gav den  

 del  

 et underskud på godt 90.000 kroner.
Det blev dog opvejet af et overskud på  

 godt  

 360.000 kroner i datterselskabet Sautehus Slotshotel ApS og ikke mindst et  

 overskud på godt 1,1 millioner kroner i Driftsselskabet Restrup ApS, som  

 omfatter betydelige dele af driften på alle parrets fem slotte og herregårde.
Set i lyset af den uheldige udvikling i parrets vin-investringer  

 i Rumænien, som er omtalt andetsteds, er der dog et usikkerhedsmoment omkring  

 Sophiendal A/S soliditet.
Selskabet har bundet næsten 16 millioner  

 kroner i  

 vinlager i [K]s vinforretninger i Rumænien, og usikkerheden omkring denne  

 betydelige aktivpost i Sophiendal-regnskabet stiger i takt med usikkerheden i  

[K]s  

 rumænske vinproduktion. Samme dag bragte Nordjyske Stiftstidende endnu en artikel med  

 overskriften   

  

 DEN RUMÆNSKE OVERDRIVELSE  

  

   

 og underrubrikken VIN: Ifølge hjemmeside er produktion gigantisk, men  

 vinfirmaet har længe skrantet.
 I artiklen hed det blandt andet:
 Ifølge Ann Vibeke og [K]s hjemmeside  

  

 www.royal  

  

 -  

 classic.dk er parret involveret i en årlig produktion af 50 millioner flasker  

 vin i Rumænien, men realiteten er, at parrets hovedfirma i Rumænien længe har  

 skrantet alvorligt.
NORDJYSKE har forelagt den påståede årsproduktion for kilder i  

 vinbranchen i Rumænien, som afviser, at tallet kan være rigtigt.
Regnskaberne  

 for [K]s store vinproduktionsfirma Vinvico SA, som NORDJYSKE har indhentet  

 fra  

 aktiebørsen i Rumænien, tyder også på noget andet, og [K] erkender da også,  

 at  

 den øjeblikkelige produktion er mindre på grund af dårlig høst.
 - 50 millioner flasker er Vinvicos kapacitet og er produceret i  

 de år, hvor druerne har udviklet sig optimalt, siger [K].
Vinvico SA, der består af omkring 12 vingårde og to  

 spiritus-destillerier, har ifølge regnskaberne skrantet i flere år.
Siden  

 1998  

 har det kørt med underskud hvert år, undtagen i år 2000, hvor der var et  

 lille  

 plus på 160.000 kroner (beregnet efter nuværende valutakurs). Helt skævt gik  

 det i 2001 med et underskud på cirka 4,8 millioner kroner, ligesom de senest  

 offentliggjorte tal viser et minus på op mod 6,7 millioner kroner.
Tilbage i 1998 var [K] ellers meget optimistisk med hensyn til  

 de rumænske fremtidsudsigter.
I et interview i Børsen i november 1998  

 udtrykte  

 han forventning om, at Vinvicos medarbejderstab på 300 ville vokse i takt med  

 udvidede aktiviteter.
Sådan gik det ikke.
Siden er medarbejderstaben nemlig reduceret fra 290 til 111,  

 formentlig i et forsøg på at begrænse omkostningerne.
Sidste år var det  

 endvidere nødvendigt at skyde mere aktiekapital i selskabet.
Aktiekapitalen  

 blev næsten fordoblet til godt 16 millioner kroner.
I det seneste regnskab  

 havde selskabet en egenkapital på ca. 3,7 millioner kroner.
Uden udvidelsen  

 af  

 aktiekapitalen havde selskabet i dag haft en stor negativ egenkapital og  

 dermed  

 reelt været insolvent.
 [K] er fremkommet med følgende kommentar:
1. I 1990 førtes en voldgiftssag mellem ham og Vibeke Andersen,  

 som havde lejekontrakt, bevilling og momsregistrering.
Konflikten opstod, da  

 han klagede over, at hun ikke opfyldte sine forpligtelser i henhold til  

 kontrakten.
Hun opsagde lejemålet og flyttede af egen vilje.
Der har aldrig  

 været fremsat krav om lejeforhøjelse.
I lejekontrakten, der oprindeligt blev  

 indgået med Hans Boldt, var der en klausul om, at aftalen ophørte ved lejers  

 konkurs.
Vibeke Andersen overtog lejemålet, inden Hans Boldt gik konkurs.
2. Det er ikke korrekt, at han har tabt de fleste af sine sager  

 i Tvistighedsnævnet.
I to kendelser er resultatet endt lige, og  

 sagerne kan  

 derfor betegnes som vundet.
I april 2003 tabte Restaurationsbranchens  

 Forbund,  

 RBF, derimod en sag i Arbejdsretten.
Han mener ikke at have talt med Niels  

 Lønstrup fra RBF.
Da han ikke har været arbejdsgiver siden 2001, kan han ikke  

 tabe sager i Tvistighedsnævnet.
3. Oplysningerne om, at han ikke vil følge fagets  

 hovedoverenskomst, og at han ikke har villet give sine elever betaling for  

 overtid, er forkerte.
Der er enighed mellem arbejdsgiver og arbejdstager om,  

 at  

 Horestas elevoverenskomst er gældende, og enhver elev afregnes løbende efter  

 gældende overenskomst, herunder for overarbejde.
4. Oplysningen om, at han smed en fodboldklub og en økologisk  

 bonde ud, da han overtog Kokkedal Slot, er forkert.
Forholdet er det, at der  

 opstod to tvister ved købet af Store Restrup Herregård.
Fodboldklubben og  

 forpagteren tabte sagerne i Landsretten.
Da sagerne har været udførligt  

 omtalt,  

 får læserne det forkerte indtryk, at der også opstod tvister ved købet af  

 Kokkedal Slot.
5. Det er ikke korrekt, at der er et underskud på godt 90.000  

 kr. på landbrugsdriften på Sophiendal Gods.
Bruttofortjenesten på 2,5 mio.  

 kr.  

 er reduceret med renter og afskrivninger, så årets resultat før skat er et  

 underskud på 93.000 kr.
Renterne og afskrivningerne har imidlertid intet med  

 landbrugets drift at gøre.
Som det fremgår af beretningen, er den egentlige  

 drift overdraget ved en forpagtningsaftale.
Det kan umuligt udledes af  

 regnskabet, at landbruget har et underskud på godt 93.000 kr.
6. Bladet har helt ubegrundet sået tvivl om regnskabets  

 ansættelse af aktivernes værdi ved omtalen af de 16 mio. kr., der er  

 investeret  

 i hans vinforretninger.
Der er ikke grundlag for at så tvivl om et selskabs  

 soliditet, når selskabet har en soliditet på 46 % og for at betvivle  

 aktivernes  

 bonitet.
 7. Udsagnet Savføreren  

 er en ringeagtsytring og en tilsidesættelse af god presseskik.
8. Det er ikke korrekt, at vinfirmaet Vinvico SA i Rumænien  

 længe har skrantet.
Firmaets økonomi har inden for de seneste fem år ikke  

 været  

 bedre.
9. Da Vinvico SA ikke er børsnoteret i Rumænien, findes  

 regnskabet ikke på rumænske børs.
Oplysningen om, at regnskaberne for firmaet  

 er indhentet fra aktiebørsen i Rumænien, er derfor forkert.
Rasdaq, som  

 bladet  

 har henvist til, svarer nærmest til Erhvervs- og Selskabsstyrelsen.
Bladet  

 bedes rette oplysningen og oplyse, hvilken kilde den har anvendt.
 10. Udsagnet  [K] erkender da også  er forkert, idet han har  

 oplyst, at virksomheden i gode år fremstiller 50 mio. flasker á 75 cl.  

 Oplysningerne  

 på hjemmesiden er ikke urigtige, blot fordi dette års produktion er mindre.
11. Oplysningerne om, at Vinvico SA skulle have haft underskud i  

 2001 og 2002, er forkerte, idet driften har balanceret.
Der har ikke været  

 underskud, men der er foretaget en ekstraordinær nedskrivning af aktivernes  

 værdi som følge af en ny rumænsk regnskabslov.
Der er stort set ingen gæld ud  

 over til koncernforbundne selskaber, hvorfor en normal soliditetsbetragtning  

 viser en soliditetsgrad på 99 %.
12. Det er ikke korrekt, at Vinvico SA uden udvidelsen af aktiekapitalen  

 i dag havde haft en stor negativ egenkapital og dermed reelt ville være  

 insolvent.
Det burde være bladet bekendt, at den rumænske valuta har været  

 gennem hyperinflation.
Aktiverne, der består af fast ejendom, inventar og  

 varelager, er bogført til den oprindelige anskaffelsesværdi siden 1949,  

 hvilket  

 reelt er nær nul.
Vingårdene består af  

 65.000 kvadratmeter  

 fuldt  

 udstyrede fabrikker og tilhørende jord.
Det reelle billede er en virksomhed  

 med  

 betydelige værdier og nær 100 % soliditetsgrad.
 13. I udsagnet Sidste år var det endvidere nødvendigt at skyde  

 mere aktiekapital i selskabet er ordet nødvendigt forkert.  

 Det var en del af  

 købekontrakten med staten i 1998, at der skulle investeres i virksomheden,  

 hvilket er sket med aktieudvidelsen.
 Nordjyske Stiftstidende har til de enkelte punkter fremført følgende:
Ad 1: Restauratør Hans Boldt var som udgangspunkt forpagter af  

 Kokkedal Slot.
Det er korrekt, at forpagtningen senere overgik til hans  

 hustru,  

 Vibeke Andersen, men det ændrede ikke ved, at det stadig var Hans Boldt, der  

 stod for restauranten.
I hvert fald havde ændringen på papiret ingen  

 betydning  

 for tvisten mellem [K] og Hans Boldt, og derfor fandt bladet ikke grund til  

 at  

 ulejlige læserne med den.
Hans Boldt har over for bladet fastholdt, at  

 stridens  

 kerne var huslejestigningen.
Ad 2 og 3: Niels Lønstrup, RBF, har over for bladet fastholdt,  

 at [K] har tabt de fleste af sine sager i Tvistighedsnævnet.
RBF betragter  

 det  

 som en vunden sag, hvis en elev får 30.000 kr. i en sag, uanset at man har  

 krævet 60.000 kr. [K] har i en række tilfælde ikke ville følge overenskomsten  

 og er derfor havnet i Tvistighedsnævnet, hvor sagerne blandt andet har  

 handlet  

 om manglende betaling for overarbejde.
 Ad 4: Bladet stiller sig uforstående overfor, hvordan sagerne  

 kan ende i landsretten, hvis der  som [K] anfører  ikke var en  

 strid.
Ad 5: Det er bladets opfattelse, at man ikke uden videre kan se  

 helt bort fra regnskabsposterne renter og afskrivninger.
Der er lånt penge  

 til at  

 finansiere Sophiendal Gods og driften, hvilket koster rente, som udgiftføres  

 i  

 regnskabet.
Der er erhvervet ejendomme, inventar, maskiner mm., som er  

 nødvendige for at drive godset.
Disse erhvervelser afskrives i regnskabet,  

 hvilket i et vist omfang afspejler en værdiforringelse.
Ad 6: Bladet har ikke anført, at aktivposten på godt 16 mio. kr.  

 er værdiansat forkert.
Afsnittet refererer alene til den almengyldige  

 regnskabsmæssige betragtning, at et firmas tilgodehavender er mere  

 sikre/usikre, jo bedre/dårligere det går hos skyldnerne.
Bladet har alene  

 anført, at usikkerheden om aktivposten stiger i takt med usikkerheden i den  

 rumænske  

 vinproduktion.
Da Vinvico SA er kommet ud med underskud i flere af de seneste  

 år, og da firmaet i dag ville have haft en negativ egenkapital, hvis ikke  

 aktiekapitalen var blevet fordoblet, er den fremførte betragtning relevant.
 Ad 7: Der er ikke tale om en ringeagtsytring, men om et ordspil,  

 som refererer til [K]s uddannelse inden for skovbrug, hans opvækst i en  

 rendyrket advokatfamilie samt det meget store antal retssager og tvister, som  

 han har været involveret i og selv ført.
 Ad 8: Vinvico SA har i perioden 1998-2002 haft negative  

 årsregnskaber med undtagelse af år 2000. Tallene i regnskaberne er angivet i  

 rumænske lei, der er omregnet til dollars og herefter til danske kroner.  

 Herefter og med aktieudvidelsens betydning for egenkapitalen taget i  

 betragtning er det rimeligt at anvende ordet skrante om firmaet.
 Ad 9: Oplysningerne om regnskaberne for Vinvico SA ligger på en  

 hjemmeside hos Rasdaq, der er en elektronisk børs i Rumænien.
Ad 10: [K] har til bladet oplyst, at 50 mio. flasker ikke er den  

 årlige produktion, men Vinvicos samlede kapacitet.
Han har i svar pr. e-mail  

 til bladet erkendt, at den øjeblikkelige produktion er mindre, og at  

 forholdene  

 i rumænsk vinproduktion generelt ikke er tilfredsstillende.
 Ad 11: Bladet har refereret til årenes nettoresultater efter  

 renter, afskrivninger m.v. [K] har ikke bestridt regnskabstallene, og er  

 alene  

 utilfreds med, at bladet refererer de absolutte nettotal i regnskaberne.  

 Uanset  

 om der er tale om ordinære eller ekstraordinære indtægter/udgifter, udgør de  

 en  

 del af regnskabet, og man kan derfor ikke se bort fra dem.
12. Bladet fastholder, at selskabet i det seneste regnskab ville  

 have haft en negativ egenkapital i størrelsesordenen 3,7-3,8 mio. kr., hvis  

 der  

 ikke var sket en forhøjelse af aktiekapitalen.
Det er meget muligt som hævdet  

 af [K], at selskabet har nogle skjulte værdier på grund af de  

 bogføringsprincipper,  

 der er anvendt, men bladet kan ikke lastes for loyalt at have refereret, hvad  

 regnskaberne viser  uanset hvilket bogføringsprincip, der er valgt.
 Ad 13: Ordet nødvendigt er brugt i den forstand, at Vinvicos  

 egenkapital ville have været negativ, hvis der ikke var blevet skudt mere  

 aktiekapital ind i selskabet i løbet af 2002. Brugen af ordet  

 nødvendigt har  

 også været korrekt i den forstand, at det  som anført af [K]  var  

 et krav i  

 købekontrakten.
Nordjyske Stiftstidende har oplyst, at bladet forsøgte at få [K]  

 til at deltage i et interview, hvilket han afviste.
Da han fik at vide, at  

 artiklerne ville blive bragt, uanset om han ville medvirke i et interview,  

 gik  

 han med til at besvare enkelte spørgsmål via e-mail.
I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Kaare R.
Skou og Ole Askvig.
 Pressenævnet udtaler:
 Det fremgår af medieansvarslovens § 36, stk. 1, at en anmodning  

 om genmæle i massemedierne over for oplysninger af faktisk karakter, som er  

 egnet til at påføre nogen økonomisk eller anden skade af betydning, og som er  

 bragt i et massemedie, skal tages til følge, medmindre oplysningernes  

 rigtighed  

 er utvivlsom.
 Uanset om Nordjyske Stiftstidende måtte have bragt en forkert  

 om, at genstanden for tvisten mellem [K] og Vibeke Andersen var et krav om  

 huslejestigning, finder Pressenævnet, at oplysningen ikke er egnet til at  

 påføre [K] skade af betydning, og der er derfor ikke grundlag for genmæle.
Det må ud fra de foreliggende oplysninger lægges til grund, at [K]  

 har været involveret i sager ved Tvistighedsnævnet, og at sagerne har angået  

 overholdelse af fagets hovedoverenskomst, herunder om betaling for overtid.  

 Der  

 er herefter ikke grundlag for genmæle.
Nævnet finder videre, at udsagnet om,  

 at  

[K] har tabt de fleste af sine sager ved Tvistighedsnævnet, er udtryk for  

 bladets vurdering, og der derfor heller ikke grundlag for genmæle på dette  

 punkt.
Nævnet lægger efter sagens oplysninger til grund, at det var i  

 forbindelse med [K]s køb af Store Restrup Herregård og ikke Kokkedal Slot, at  

 der opstod tvister med en forpagter og en fodboldklub.
Nævnet finder  

 imidlertid, at denne forkerte oplysning ikke i sig selv er egnet til at  

 påføre [K]  

 skade af betydning, og der er derfor ikke grundlag for genmæle.
 Nævnet finder, at Nordjyske Stiftstidende ikke har bragt  

 forkerte oplysninger ved at bringe udsagnene Landbrugs-underskud  

 og et  

 underskud på godt 90.000 kr., idet udsagnene må anses at ligge inden  

 for  

 grænserne af bladets redaktionelle formuleringsfrihed.
 Nævnet finder, at der ikke er grundlag for genmæle over for bladets  

 vurdering af værdiansættelsen af aktivet debitorer på godt 16  

 mio. kr. i regnskabet  

 for Sophiendal A/S.
 Nævnet finder, at udsagnet om, at [K]s firma, Vinvico SA, længe  

 har skrantet, er udtryk for bladets vurdering af de økonomiske forhold i  

 firmaet, og der er ikke grundlag for genmæle.
 Uanset om bladet måtte have bragt en forkert oplysning om, at  

 oplysningerne om Vinvico SA er hentet fra aktiebørsen i Rumænien, finder  

 nævnet, at oplysningen ikke er egnet til at påføre [K] skade af betydning, og  

 der er derfor ikke grundlag for genmæle.
I anmodningen om genmæle af 23. december 2003 til Nordjyske  

 Stiftstidende har [K] erkendt, at vinproduktionen for 2003 er mindre end 50  

 mio. flasker.
Henset hertil og sammenholdt med hans udtalelse i artiklen om  

 vinproduktionen finder nævnet ikke grundlag for at konstatere, at oplysningen  

 om, at han har erkendt, at den øjeblikkelige produktion er mindre end 50.  

 mio.  

 flasker på grund af dårlig høst, er forkert.
 Nævnet finder, at bladets gengivelse af oplysningerne om, at  

 Vinvico SA i 2001 og 2002 fik et underskud på ca. 4,8 og 6,7 mio.   

 uanset om  

 resultaterne skyldes ekstraordinære nedskrivninger af aktivernes værdi som  

 følge af en ny rumænsk regnskabslov  ikke giver grundlag for genmæle.
Udsagnet Uden udvidelsen af aktiekapitalen havde selskabet i  

 dag haft en stor negativ egenkapital og dermed reelt været insolvent  

 indeholder en vurdering af, hvad der var sket, hvis aktiekapitalen ikke var  

 blevet udvidet.
Nævnet finder derfor, at der ikke er grundlag for genmæle.
Bladets anvendelse af ordet nødvendigt i udsagnet Sidste år  

 var det nødvendigt at skyde mere aktiekapital i selskabet er udtryk for  

 bladets  

 vurdering af forholdet.
Nævnet finder derfor heller ikke på dette punkt  

 grundlag  

 for genmæle.
 Nævnet finder, at udsagnet Savføreren ikke er krænkende for [K].  

 Nævnet finder derfor, at der ikke er grundlag for at udtale kritik af  

 Nordjyske  

 Stiftstidende.
 Afgjort den 21. juni 2004.
