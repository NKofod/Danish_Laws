Skriftlig fremsættelse (5.  

 oktober 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om ændring af lov om ophævelse af  

 dobbeltbeskatning i forbindelse med regulering af forbundne foretagenders  

 overskud  

 (EF-voldgiftskonventionen) (Udvidelse med de nye EU-medlemsstater) (Lovforslag nr.
L 21).
 Lovforslaget går ud på at udvide loven om  

 EF-voldgiftskonvention, så den også omfatter de nye EU-stater.
 De femten hidtidige EU-stater og de ti nye EU-stater har  

 underskrevet en konvention af 8. december 2004, hvorefter  

 voldgiftskonventionen  

 omfatter alle 25 EU-stater.
 Voldgiftskonventionen går ud på at løse skattemæssige  

 problemer, hvor skattemyndighederne i to EU-stater er uenige om fastsættelsen  

 af afregningspriser ved intern samhandel mellem forbundne foretagender i de  

 to  

 stater.
I nogle tilfælde vil skattemyndighederne i en stat ikke  

 anerkende de afregningspriser, som et foretagende i denne stat har fastsat  

 ved  

 intern samhandel med et koncernforbundet foretagende i en anden stat, med den  

 begrundelse, at de fastsatte priser afviger fra de priser, som uafhængige  

 foretagender  

 ville aftale.
Skattemyndighederne regulerer så den fastsatte pris, hvilket  

 forhøjer den skattepligtige fortjeneste for foretagendet i den pågældende  

 stat.  

 Det kan medføre, at den samme fortjeneste bliver beskattet to gange, med  

 mindre  

 den anden stats skattemyndigheder vil acceptere at nedsætte den  

 skattepligtige  

 fortjeneste for foretagendet i denne stat.
 Voldgiftskonventionen medfører, at foretagenderne i sådanne  

 tilfælde kan indbringe sagen for et voldgiftsudvalg, som skal afgøre  

 uenigheden.
Lovforslaget vil afhjælpe danske virksomheders problemer i  

 de tilfælde, hvor danske skattemyndigheder ikke kan blive enige med  

 skattemyndighederne i en af de ny EU-stater om at anvende samme  

 afregningspriser ved intern samhandel på tværs af landegrænserne mellem to  

 forbundne virksomheder.
Uden voldgiftskonventionen vil begge virksomheder som  

 nævnt risikere at blive beskattet af samme fortjeneste.
 Den foreslåede ændring af loven om voldgiftskonventionen  

 skønnes ikke at have nævneværdige provenumæssige eller administrative  

 konsekvenser.
 Idet jeg i øvrigt henviser til lovforslagets bemærkninger,  

 skal jeg hermed anbefale forslaget til Folketingets velvillige behandling.
