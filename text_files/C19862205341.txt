FORMÅL Formålet med undervisningen er - at eleverne udvikler deres færdighed i at bruge sproget sikkert og  

 varieret - at eleverne gennem arbejde med kvalitetslitteratur, sagprosa m. v.  

 udvikler deres tekstforståelse og evne til selvstændig sprogbehandling - at eleverne opnår indblik i den kulturelle sammenhæng, de er en del af,  

 samt i dens historiske forudsætninger - at eleverne udvikler deres kreativitet, personlighed og forståelse af  

 tilværelsen.
MÅL Eleverne kan i arbejdet med fiktive og ikke-fiktive tekster foretage  

 tekstanalyse og perspektivering på grundlag af fagets metoder.
Eleverne kan  

 endvidere foretage en personlig vurdering af teksterne.
 Eleverne kan i arbejdet med selvstændig sprogbehandling formulere  

 analysen, perspektiveringen og vurderingen mundtligt såvel som skriftligt.
 Eleverne behersker som mål for skriftlig fremstilling: resume,  

 redegørelse, essay og rapport.
 Eleverne har kendskab til forskellige udtryksformer inden for det udvidede  

 tekstbegreb og har arbejdet med nogle af fagets kreative sider.
INDHOLD I undervisningen kan der arbejdes med enhver form for læst, set eller hørt  

 meddelelse.
 Teksterne skal vælges inden for såvel fiktive som ikke-fiktive genrer.  

 Billeder skal indgå i tekstarbejdet.
I tekstarbejdet skal eleverne opøves i metodisk at kunne analysere såvel  

 fiktive som ikke-fiktive teksters indhold og udtryk, samt i at perspektivere  

 tekster i en social, historisk eller anden sammenhæng.
Eleverne skal derfor  

 stifte bekendtskab med fagets forskellige tekstanalysemetoder.
I løbet af de to undervisningsår læses mindst fem emnekredse og mindst eet  

 hovedværk pr. emnekreds.
Emnekredsene tilrettelægges i et samarbejde mellem  

 elever og lærer.
 En emnekreds kan være: en periode, et forfatterskab, et generelt emne  

 indeholdt i forskellige teksttyper eller et tekstområde afgrænset af en  

 genre.
 Et hovedværk kan eksempelvis være: en roman, en novellesamling, en  

 digtsamling, et drama, en film, et hørespil, et tv-spil, en essay- eller  

 anden tekstsamling.
I løbet af de to år skal der som emnekreds læses mindst to perioder,  

 hvoraf den ene skal ligge før 1918. Perioder skal sættes ind i en  

 kulturhistorisk sammenhæng.
Der skal i mindst een emnekreds indgå  

 tekstmateriale fra før 1788: mindst een emnekreds skal indeholde tekster fra  

 de sidste tyve år: og der skal læses mindst een emnekreds med et  

 massekommunikativt indhold.
 I sammenhæng med tekstforståelse og emnekredslæsning arbejdes der med  

 elevfremstillede tekster.
 Mundtlige og skriftlige øvelser indgår i nær sammenhæng i den daglige  

 undervisning i forbindelse med læsning af kortere tekster og i form af større  

 opgaver, typisk i forbindelse med arbejdet med en emnekreds.
 I undervisningen indgår kommunikationsteori: og sprogrigtighed, grammatik,  

 retskrivning og stilistik indgår i det omfang, dette er funktionelt.
I forbindelse med de elevfremstillede tekster skal der fra første studieår  

 arbejdes med resume, redegørelse, debat og essay.
Indlæringen af  

 rapportformen påbegyndes det første studieår, og mindst een emnekreds i det  

 to-årige forløb afsluttes med en skriftlig rapport.
 Denne læreplan finder første gang anvendelse for de elever, der påbegynder  

 det to-årige kursus i august 1986.
 P.d.v.
 e.b.
N.H.
Tetzschner underv.insp.
