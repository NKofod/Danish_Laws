Arbejdsdirektoratet har udarbejdet en serie blanketter til brug ved  

 administrationen af arbejdsministeriets bekendtgørelse af 8. juli 1985 om  

 beskæftigelsesprojekter med statstilskud.
Blanketternes indhold og numre  

 fremgår af vedlagte informationsark, hvor det ligeledes er omtalt, at  

 blanketterne kun skal udfyldes i eet originalt eksemplar, som afsenderen og  

 modtageren selv kopierer efter behov.
Da der er tale om visse pligtmæssige underretninger til  

 arbejdsformidlingen, kan afsenderne evt. være interesseret i at modtage  

 formidlingens kvittering for modtagelsen.
Dette er der på flere af  

 blanketterne afsat plads til, således at arbejdsformidlingen uden større  

 ulejlighed kan returnere en påtegnet kopi af den modtagne blanket til en  

 afsender, der ønsker dette.
Blanketterne AR 191-197 er trykt hos Louisetryk, Håndværkerbyen 13, 2670  

 Greve Strand, tlf. 02-90 20 00. Trykkeriet regner med at udsende blanketterne  

 i uge 7. Fordelingen fremgår af vedlagte liste.
På bagsiden af disse  

 blanketter findes der vejledning og uddrag af bekendtgørelsen.
Blanket AR 198 (årsopgørelse fra (amts)kommunerne) er ikke trykt, men vil  

 snarest fremkomme i en duplikeret udgave til arbejdsformidlingen.
Denne  

 udgave bedes anvendt ved de aktuelle årsopgørelser.
Desuden vil der blive trykt et informationsark om blanketserien.
Det  

 omhandler især reglerne om de nicifrede projektnumre for  

 beskæftigelsesprojekter og de tilhørende statistikkoder.
Dette  

 informationsark vil få blanketnummer AR 199.
 Det er tanken, at nogle informationsark følger med ved enhver udlevering  

 fra arbejdsmarkedsnævnet/arbejdsformidlingen af blanketter i denne serie;  

 evt. kan det også anvendes til information i øvrigt .........
P.
D.
V.
E.
B.
B.
Moltved Den omtalte liste er her udeladt.
Informationsark om blanketter til beskæftigelsesprojekter med statstilskud Iværksætteren af ethvert offentligt eller privat beskæftigelsesprojekt,  

 der foretager produktion og afsætning, skal ansøge  

 arbejdsmarkedsnævnet om godkendelse af projektet på blanket AR 191,  

 der fås i nævnets sekretariat.
Selv om et projekt ikke foretager produktion og afsætning, skal der dog  

 søges om godkendelse fra arbejdsmarkedsnævnet, hvis projektet iværksættes af  

 statsinstitutioner og statslignende institutioner eller  

 organisationer, foreninger, selskaber og lignende.
Det samme gælder, hvis  

 statsinstitutioner eller statslignende institutioner iværksætter  

 beskæftigelsesprojekter i samarbejde med (amts)kommuner eller organisationer  

 m.v.
I disse situationer benyttes ansøgningsblanket AR 192, der fås i  

 nævnets sekretariat.
Hvis iværksætteren af et projekt, der ikke foretager produktion og  

 afsætning, er en kommune eller amtskommune , eller hvis iværksætteren  

 er en organisation m.v. i samarbejde med en (amts)kommune, skal der ikke  

 søges om godkendelse.
Men iværksætteren er forpligtet til at underrette  

 arbejdsformidlingen om projektet.
Det samme gælder, når en (amts)kommune  

 iværksætter andre beskæftigelsesaktiviteter for unge ledige.
Disse  

 underretninger indgives på blanket AR 193, der fås på  

 arbejdsformidlingen.
Desuden er en (amts)kommunal iværksætter forpligtet til straks at  

 underrette arbejdsformidlingen om ansættelse af ledige ved  

 beskæftigelsesprojekter og andre beskæftigelsesaktiviteter.
Denne  

 underretning indgives månedsvis på blanket AR 194, der fås på  

 arbejdsformidlingen.
 Underretning om fratrædelse af ansatte fra (amts)kommunale  

 projekter og andre aktiviteter indgives i det mindste en gang i kvartalet på  

 blanket AR 195, der fås på arbejdsformidlingen.
 Arbejdsformidlingen har beføjelse til at give visse dispensationer  

 og tilladelser i medfør af bekendtgørelsen om beskæftigelsesprojekter.  

 Ansøgning herom indgives på blanket AR 196, der fås på  

 arbejdsformidlingen.
 Udbetaling af statstilskud til beskæftigelsesprojekter, der ikke  

 er (amts)kommunale, sker fra arbejdsformidlingens regionskontor efter  

 indsendelse af afregningsblanket AR 197, der fås på regionskontoret.
Årsopgørelse over en (amts)kommunes forbrug af statsmidler til  

 beskæftigelsesprojekter indgives til arbejdsformidlingens regionskontor med  

 revisionspåtegning senest den 1. september følgende år.
Opgørelsen foretages  

 af (amts)kommunen på blanket AR 198, som fås på regionskontoret.
