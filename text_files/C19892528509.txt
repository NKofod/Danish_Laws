Indholdsfortegnelse Kapitel 1: Generelt.
 Kapitel 2: Militært personel.
 Kapitel 3: Civilt personel.
 Kapitel 4: Overgang til anden stilling.
 Kapitel 5: Løn- og øvrige ansættelsesforhold.
 Kapitel 6: Overgangsordninger.
 Kapitel 7: Ikrafttrædelsesbestemmelse.
 I tilslutning til bekendtgørelse nr. 822 af 8. december 1986 om lov om  

 forsvarets personel fastsætter Forsvarsministeriet herved bestemmelser for  

 anvendelse af statens ansættelsesformer i forsvaret.
 Principperne finder endvidere anvendelse i hjemmeværnet, jf. lov nr. 231  

 af 26. maj 1982 om hjemmeværnet.
 Værnepligtigt personel, officerer af reserven, kadetter samt civile  

 EFG-elever er ikke omfattet af nærværende bestemmelser.
Generelt § 1.  Følgende ansættelsesformer anvendes for personel  

 omfattet af dette cirkulære:
- tjenestemandsansættelse, - ansættelse på tjenestemandslignende vilkår, - overenskomstansættelse, herunder kontraktansættelse.
 § 2.  De i § 1 anførte ansættelsesformer benyttes  

 efter følgende principper:
- ansættelsesformen skal i alle forhold tilgodese forsvarets  

 beredskabsmæssige krav m.v., herunder sikre en uforstyrret tjeneste inden for  

 områder, hvor det er et ubetinget krav, - brug af ansættelsesformerne skal kunne sikre, at de nødvendige  

 personeltilpasninger kan gennemføres på en for staten hensigtsmæssig måde, - ansættelsesformen skal sikre muligheden for smidige tilpasninger i  

 forsvarets personelsammensætning, herunder at der er overensstemmelse mellem  

 behovet og den faktiske ansatte personelstyrke, - ansættelssformen skal medvirke til at sikre tilgang af kvalificeret  

 personel samt sikre de ansatte tryghed i ansættelsen.
 Militært personel.
 § 3.  Chefniveau.
 Officerer m.fl. i bevillingslønramme 35 og højere lønrammer ansættes  

 normalt som tjenestemænd.
 § 4.  Lederniveau.
 Officerer m.fl. under bevillingslønramme 35, som har gennemgået  

 officergrunduddannelsen eller en ækvivalerende uddannelse, ansættes normalt  

 som tjenestemænd.
 § 5.  Mellemlederniveau og manuelt niveau.
 Korttidsansættelse.
 Ansættelse af stampersonel af sergent- og konstabelgruppen m.fl. til  

 korttidstjeneste kan ske enten med en afgangsalder senest ved det 35. år  

 (tidsubestemt kontrakt) eller for en i kontrakten fastsat periode, eventuelt  

 med henblik på udførelse af særlig tjeneste, tjeneste i udlandet m.v., dog  

 højst til det 35. år (tidsbestemt kontrakt), jf. gældende bestemmelser om  

 ansættelsesvilkår m.v. for forsvarets stampersonel og kontraktansatte  

 officerer med pilotuddannelse.
 Stampersonel af sergent- og konstabelgruppen m.fl. til korttidstjeneste  

 ansættes i overensstemmelse med den til enhver tid indgåede aftale mellem  

 Forsvarsministeriet og det kontraktansatte militære personels organisationer  

 (overenskomstansættelse).
 Stk. 2.  Langtidsansættelse.
 Til langtidsansættelse med pligtig afgangsalder ved det 60. år kan  

 ansættes stampersonel af sergent- og konstabelgruppen m.fl., der er omkring  

 25 år, og som har forrettet korttidstjeneste i mindst 4 år, jf. gældende  

 bestemmelser om ansættelsesvilkår m.v. for forsvarets stampersonel og  

 kontraktansatte officerer med pilotuddannelse.
 Stampersonel af sergent- og konstabelgruppen m.fl. ansættes på  

 tjenestemandslignende vilkår ved overgang til langtidsansættelse.
 Overgang til tjenestemandsansættelse finder normalt sted, når den  

 pågældende har været uafbrudt ansat på tjenestemandslignende vilkår i 10 år  

 og skal normalt ske inden den pågældendes fyldte 50. år.
 Overgang til tjenestemandsansættelse kræver bl.a., at de 2 seneste års  

 tjeneste skal være forrettet på tilfredsstillende måde.
 Civilt personel.
 § 6.  Chefniveau.
 Civilt personel i bevillingslønramme 35 og højere lønrammer samt personel  

 på tilsvarende lønniveau ansættes normalt som tjenestemænd.
 Ansættelse som tjenestemand kan normalt ikke finde sted efter det fyldte  

 50. år.
 § 7.  Lederniveau og mellemlederniveau.
 Med henblik på senere overgang til tjenestemandsansættelse ansættes  

 nedennævnte personelkategorier m.fl. indledningsvis på tjenestemandslignende  

 vilkår:
- værkmestre, overværkmestre - overbygningskonstruktører, bygningskonstruktører (visse nærmere  

 fastsatte stillinger) - socialrådgivere, socialkonsulenter - maskinmestre (visse nærmere fastsatte stillinger) - materielforvaltere, materielmestre - kontrolmestre - kaserneforvaltere, kasernemestre - forplejningsassistenter, forplejningsledere, cafeteriabestyrere - overvagtmestre, overvagtbetjente - køredommere - sygeplejesker - stationsledere, stedfortrædende stationsledere og radioledere - overkontorbetjente - overassistenter, kontorfuldmægtige, afdelingsledere m.fl. (visse nærmere  

 fastsatte grupper af stillinger og/eller enkeltstillinger).
Stk. 2.  Overgang til tjenestemandsansættelse finder  

 normalt sted, når den pågældende har været uafbrudt ansat på  

 tjenestemandslignende vilkår i mindst 5 år.
Overgang til  

 tjenestemandsansættelse kræver bl.a., at de 2 seneste års tjeneste skal være  

 forrettet på tilfredsstillende måde.
 Ansættelse som tjenestemand kan tidligst finde sted ved det fyldte 30. år  

 og kan normalt ikke finde sted efter det fyldte 50. år.
 Stk. 3.  Nedennævnte personelkategorier m.fl. ansættes  

 på overenskomst:
- fuldmægtige og sekretærer - ingeniører - arkitekter - psykologer, magistre, lektorer og adjunkter - faglærere, lærere - bygningskonstruktører (jf. dog stk. 1) - maskinmestre (jf. dog stk. 1) - overassistenter, kontorfuldmægtige, afdelingsledere m.fl. (jf. dog stk.  

 1) - tekniske assistenter, laboranter - radiotelegrafister.
 § 8.  Manuelt niveau.
 Med henblik på senere overgang til tjenestemandsansættelse ansættes  

 nedennævnte personalekategorier m.fl. indledningsvis på tjenestemandslignende  

 vilkår:
- fotografer - kontorbetjente - depotarbejdere i hæren - assistenter (visse nærmere fastsatte stillinger) - kokke, kogersker.
 Stk. 2.  Med henblik på senere overgang til  

 tjenestemandsansættelse ansættes nedennævnte personelkategorier m.fl.  

 indledningsvis på overenskomst:
- vagtmestre, vagtbetjente Stk. 3.  Overgang til tjenestemandsansættelse finder  

 normalt sted, når den pågældende har været uafbrudt ansat på  

 tjenestemandslignende vilkår/overenskomst i mindst 10 år.
Overgang til  

 tjenestemandsansættelse kræver bl.a. at de 2 seneste års tjeneste skal være  

 forrettet på tilfredsstillende måde.
 Ansættelse som tjenestemand kan tidligst finde sted ved det fyldte 30. år  

 og kan normalt ikke finde sted efter det fyldte 50. år.
 Stk. 4.  Nedennævnte personelkategorier m.fl. ansættes  

 på overenskomst:
- kontorassistenter, assistenter (jf. dog stk. 1) - kasernearbejdere - rengøringsassistenter - klinikassistenter, laboranter - medhjælpere (cafeteria) - tekniske tegnere, tekniske assistenter - radiotelegrafister - faglærte/ufaglærte civilarbejdere.
 Overgang til anden stilling.
 § 9.  Tjenestemænd bevarer deres ansættelsesform ved  

 overgang til ansættelse i stillinger, hvor tjenestemandsansættelse kan finde  

 sted.
 Stk. 2.  Personel ansat på tjenestemandslignende vilkår  

 kan ved overgang uden afbrydelse af ansættelsen i forsvaret til anden  

 ansættelse på samme vilkår medtage den erhvervede anciennitet, og ved  

 overgang til tjenestemandsansættelse følges de i § 5, stk. 2, § 7, stk. 1 og  

 2, og § 8, stk. 1-3, anførte betingelser.
 Stk. 3.  Personel ansat på overenskomst eller andre  

 ansættelsesvilkår, herunder lærlinge, elever og pesonel til pligtig tjeneste,  

 kan ved overgang til ansættelse i stillinger, hvor tjenestemandsansættelse  

 normalt kan finde sted, ikke medregne hidtidig ansættelse ved beregning af  

 tidspunktet for overgang til tjenestemandsansættelse.
 Løn- og øvrige ansættelsesforhold.
 § 10.  Personel, der er ansat i medfør af §§ 3-8 som  

 tjenestemænd eller på tjenestemandslignende vilkår, omfattes af de løn-,  

 pensions- og øvrige ansættelsesvilkår, der er fastsat ved lov og ved aftale  

 mellem Finansministeriet og vedkommende centralorganisation, med mindre der  

 med Finansministeriets bemyndigelse er aftalt andre særlige vilkår.
 Personel, der er ansat i medfør af §§ 3-8 på overenskomst, omfattes af de  

 løn-, pensions- og øvrige ansættelsesvilkår, der er fastsat ved lov og ved  

 aftale med de respektive personelorganisationer.
 Overgangsordninger.
 § 11.  I en udstrækning, der er behov for at ændre  

 ansættelsesformen for det allerede ansatte personel, vil Forsvarsministeriet  

 optage forhandlinger med de berørte personelorganisagioner om etablering af  

 eventuelle overgangsordninger.
Ikrafttrædelsesbestemmelser § 12.  Bestemmelsen træder i kraft den 1. januar 1988.
 § 13.  Kundgørelse for Forsvaret B. 23-1987 ophæves.
 P.M.V.
 E.B.
