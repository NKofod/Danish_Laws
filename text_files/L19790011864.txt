 Ved noteveksling i Dacca den 25. juli og den 1. august 1979 er der truffet  

 aftale mellem Danmark og Bangladesh om eftergivelse af restgælden, i alt  

 65.000.000 kroner, på de to danske statslån, som er ydet Bangladesh i medfør  

 af de i udenrigsministeriets bekendtgørelser nr. 74 af 21. september 1972 og  

 nr. 81 af 12. august 1974, Lovtidende C, omhandlede overenskomster.
 Ved noteveksling i Nairobi og Lilongwe den 24. juli og den 9. august 1979  

 er der truffet aftale mellem Danmark og Malawi om eftergivelse af restgælden,  

 i alt ca. 83.000.000 kroner, på de fire danske statslån, som er ydet Malawi i  

 medfør af de i udenrigsministeriet bekendtgørelser nr. 86. af 14. november  

 1966, nr. 16 af 4. februar 1969, nr. 66 af 16. juli 1971 og nr. 84 af 1.  

 oktober 1973, Lovtidende C, omhandlede overenskomster.
Ved noteveksling i Islamabad den 22. august 1979 er der truffet aftale  

 mellem Danmark og Pakistan om eftergivelse af restgælden, ca. 7.500.000  

 kroner, på det danske statslån, som er ydet Pakistan i medfør af den i  

 udenrigsministeriets bekendtgørelse nr. 25 af 31. marts 1966, Lovtidende C,  

 omhandlede overenskomst.
Samtidig er aftalt en ændring af afdragsvilkårene i  

 låneoverenskomsten af 21. januar 1971 med Pakistan (jfr. udenrigsministeriet  

 bekendtgørelse nr. 25 af 26. marts 1971, Lovtidende C), således at restgælden  

 på det pågældende lån, 39.122.721,68 kroner, erlægges i 49 halvårlige afdrag  

 a 780.000 kroner i tidsrummet 1. april 1981 - 1. april 2005, og et sidste  

 afdrag på 902.721,68 kroner den 1. oktober 2005.
 Ved noteveksling i Dar es Salaam den 15. og 26. juni 1979 er der truffet  

 aftale mellem Danmark og Tanzania om eftergivelse af restgælden, i alt  

 165.100.000 kroner, på de fire danske statslån, som er ydet Tanzania i medfør  

 af de i udenrigsministeriets bekendtgørelser nr. 99 af 28. november 1967, nr.  

 78 af 29. september 1972, nr. 63 af 24. juni 1974 og nr. 95 af 6. september  

 1974, Lovtidende C, omhandlede overenskomster.
