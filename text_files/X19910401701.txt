 Der var søgt erstatning efter klientens afdøde ægtefælle og  

 pensionskontoret, der var bekendt hermed, burde have vejledt klienten om  

 oplysningspligten vedr. boligydelse.
 Amtsankenævnet har den 27. februar 1991 behandlet Deres klage på vegne  

 N.N. over kommunes krav om tilbagebetaling af for meget udbetalt boligstøtte  

 i perioden 1. juni 1989 til 30. september 1990. Nævnet har endvidere  

 behandlet klage over kommunens krav om tilbagebetaling af for meget udbetalt  

 varmetilskud i perioden 1. december 1989 til 30. september 1990.
Nævnet har truffet følgende AFGØRELSE:
 Amtsankenævnet ophæver kommunes krav om tilbagebetaling af for meget  

 udbetalt boligydelse for perioden 1. juni 1989 til 30. september 1990, kr.  

 12.550.
 Nævnet har ved afgørelsen lagt vægt på, at pensionskontoret i forbindelse  

 med oplysningen om erstatningssagen burde have vejledt N.N. om nødvendigheden  

 af at underrette boligstøttekontoret herom, og at N.N. efter det foreliggende  

 oplyste ikke kan anses for at have modtaget boligydelsen mod bedre vidende.
 Da der ikke findes at være et sådant sammenfald af de 2 ydelsers formål,  

 finder sekretariatet ligeledes ikke, at kommunen kan støtte  

 tilbagebetalingskravet efter reglerne om dobbeltforsørgelse.
 Amtsankenævnet ophæver endvidere kommunes krav om tilbagebetaling af for  

 meget udbetalt varmetilskud, kr. 668, idet kommunen efter det oplyste har  

 haft mulighed for at gøre N.N. bekendt med, at varmetilskuddet senere kunne  

 kræves tilbagebetalt, såfremt der kom en erstatning til udbetaling efter  

 N.N.'s afdøde ægtefælle.
 Nævnet har herved lagt vægt på, at N.N. havde underrettet pensionskontoret  

 om den løbende erstatningssag.
 Amtsankenævnet har endvidere vurderet, at der ikke findes at være et  

 sådant sammenfald i de 2 ydelsers formål, at kommunen kunne støtte kravet om  

 tilbagebetaling efter reglerne om dobbeltforsørgelse.
 ANKEVEJLEDNING:
 Amtsankenævnets afgørelse er endelig, men kan behandles af Den sociale  

 Ankestyrelse, hvis sagen har principiel betydning.
 Ankefristen er 4 uger fra den dag, De modtager amtsankenævnets afgørelse.
 De skal sende Deres klage til: Amtsankenævnet, Amtsgården, 6760 Ribe,  

 hvorfra klagen sammen med sagens akter vil blive sendt til Den sociale  

 Ankestyrelse, som afgør, om sagen er principiel.
 OPLYSNINGER TIL SAGEN:
 Med hensyn til sagens faktiske oplysninger og kommunens begrundelse for  

 afgørelsen henvises til vedlagte notat.
 LOVREGLER:
 Amtsankenævnet har lagt følgende lovregler til grund ved behandlingen af  

 Deres anke: Lov om arbejdsskadeforsikring § 36. Lov om individuel boligstøtte  

 § 38, stk. 3, og § 41. Lov om social pension §§ 41, 42 og 43.
Oplæg til møde i amtsankenævnet den 27. februar 1991 -------------------------------------------------------------------- J.nr.:
 Navn:
 CRR-nr./alder:
 Adresse:
Stilling: Pensionist Civilstand: Enke Børn: Ingen hjemmeboende under 18 år Modtaget i km.: 30. oktober 1990 Modtaget i aa.: 8. november 1990 Notat udsendt: 30. januar 1991 Klagen:
 X.X. klager i brev af 29. oktober 1990 på vegne af N.N. over kommunes krav  

 om tilbagebetaling af for meget udbetalt boligydelse, pension og varmetilskud  

 i forbindelse med udbetaling af en senere tilkendt arbejdsskadeerstatning.
 N.N. har efterfølgende telefonisk den 15. januar 1991 meddelt  

 amtsankenævnets sekretariat, at hun frafalder klagen over kommunes krav om  

 tilbagebetaling af for meget udbetalt pension, idet hun er klar over, at der  

 i henhold til arbejdsskadeforsikringslovens § 36 er hjemmel til at foretage  

 modregning i erstatningsydelser for den for meget udbetalte pension.  

 Endvidere er hun indforstået med størrelsen af tilbagebetalingskravet  

 vedrørende pension.
 Kommunens begrundelse:
 Kommune har truffet beslutning om tilbagebetaling under henvisning til, at  

 man har fået meddelelse fra arbejdsskadestyrelse om, at klageren senere er  

 blevet tilkendt en erstatning efter sin afdøde ægtefælle.
 Beslutningen om tilbagebetaling af for meget udbetalt boligstøtte er  

 truffet i henhold til boligstøttelovens §§ 40 og 41.
 Faktiske oplysninger:
 Sagen drejer sig om en 57-årig enke, som oppebærer mellemste  

 førtidspension.
Souschef i kommune, har telefonisk oplyst overfor amtsankenævnets  

 sekretariat, at klageren den 15. august 1990 fik tilkendt erstatning efter  

 lov om arbejdsskadeforsikring.
Erstatningen var en løbende ydelse og skulle  

 have tilbagevirkende kraft til det tidspunkt, hvor ægtefællen døde.  

 Ægtefællen afgik ved døden den 14. maj 1989. Den løbende erstatning udgjorde  

 pr. 1. april 1990 kr. 5.282 pr. måned.
 I anledning af den tilkendte erstatning efter klagerens afdøde ægtefælle  

 fremsendte kommune herefter krav om tilbagebetaling af for meget udbetalte  

 sociale ydelser for perioden 1. juni 1989 til 30. september 1990.
 Omberegningen er sket efter følgende årsindtægter, som svarer til den  

 årlige erstatning:
 1. juni 1989 61.764 kr.
 1. april 1990 63.384 kr.
 Beregningen af den for meget udbetalte boligydelse og varmetilskud ser  

 således ud:
 Der er herved set bort fra tilbagebetalingskravet vedrørende for meget  

 udbetalt pension.
 Kommune har telefonisk den 15. januar 1991 meddelt amtsankenævnets  

 sekretariat, at klageren ikke på noget tidspunkt har rettet henvendelse til  

 boligstøttekontoret og orienteret om muligheden for eventuel udbetaling af  

 erstatning efter hendes afdøde ægtefælle.
Klageren har derimod meddelt pensionskontoret, at der eventuelt ville  

 komme en erstatning til udbetaling efter hendes afdøde ægtefælle.
Denne  

 oplysning har klageren videregivet pensionskontoret i forbindelse med en  

 ansøgning i december måned 1989 om personligt tillæg på ca. kr. 4.000 til  

 betaling af restgæld vedrørende en gravsten.
 Pensionskontoret besluttede den 18. december 1989 at bevilge klageren  

 økonomisk hjælp til betaling af det ansøgte mod tilbagebetaling under  

 henvisning til muligheden for udbetaling af erstatning efter klagerens afdøde  

 ægtefælle.
 Har videre oplyst, at der ikke i socialforvaltningen ses at være notat om,  

 at der er taget forbehold overfor klageren i forbindelse med udbetaling af  

 pension, boligydelse eller varmetilskud, ligesom der heller ikke er notat om,  

 at pensionskontoret i forbindelse med ansøgningen om økonomisk hjælp til  

 betaling af restgæld vedrørende gravsten har vejledt klageren om  

 nødvendigheden af at orientere boligstøttekontoret om erstatningssagen.
Klageren har telefonisk den 15. januar 1991 oplyst overfor amtsankenævnets  

 sekretariat, at hun har meddelt på pensionskontoret, at der eventuelt vil  

 komme en erstatning til udbetaling efter hendes afdøde ægtefælle.
Klageren  

 har ikke tænkt nærmere over, at hun også burde have orienteret  

 boligstøttekontoret herom.
