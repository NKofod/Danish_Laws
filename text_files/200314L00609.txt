Betænkning afgivet af Skatteudvalget den 21. april 2004 Betænkning over Forslag til lov om  

 ændring af ligningsloven og personskatteloven (Fremrykning af  

 lavere skat på arbejdsindkomst) [af skatteministeren (Svend Erik Hovmand)] 1. Ændringsforslag Skatteministeren har stillet 8 ændringsforslag til lovforslaget.
2. Udvalgsarbejdet Lovforslaget blev fremsat den 17. marts 2004 og var til 1.  

 behandling den 26. marts 2004. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget blev samtidig med fremsættelsen sendt  

 i høring.
Den 25. marts 2004 sendte skatteministeren de indkomne høringssvar  

 samt et notat herom til udvalget.
Spørgsmål Udvalget har stillet 5 spørgsmål til skatteministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 mindretal  

  

 i udvalget (V, DF og KF)  

 indstiller lovforslaget til  

  

 vedtagelse  

  

 med de stillede ændringsforslag.
Et  

  

 andet mindretal  

  

 i udvalget (S, SF, EL og  

 KD) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for eller imod de stillede  

 ændringsforslag.
Socialdemokratiets  

 medlemmer af udvalget bemærker, at arbejdsløsheden er steget og steget siden  

 regeringsskiftet, i alt med 40.000-50.000 personer.
Regeringen har hidtil  

 ikke  

 villet gøre noget  opsvinget var jo lige om hjørnet.
Regeringen har  

 imidlertid  

 nu  heldigvis  erkendt, at det ikke er tilfældet, og at man er  

 nødt til at  

 gøre noget aktivt for at imødegå den negative udvikling.
Men det er desværre  

 for sent, og regeringens medicin virker forkert.
Hvor det eneste fornuftige  

 og  

 fremadrettede ville være at investere i fremtiden, har regeringen i stedet  

 valgt at byde op til forbrugsfest.
Men som sædvanlig med denne regering er  

 der  

 altid noget lusk med i spillet.
 Det  

 er således forkert at tale om skattelettelser som et led i regeringens pakke.  

 Samlet set er der nemlig tale om en skatteskærpelse, da beskatningen af  

 SP-bidragsbeløbet efter regeringens egne beregninger giver en merskat på 3,9  

 mia. kr. hvert af årene 2004 og 2005. Fremrykningen af lettelserne koster 3,9  

 mia. kr. i 2004 og 2,5 mia. kr. i 2005. Samlet set vil indkomstskatten  

 således  

  

 stige  

  

 med 1,4 mia. kr. for de to år.
 Der  

 er dermed helt entydigt tale om at forringe pensionsopsparingen ved at  

 udbetale  

 den kontant i 2004 og 2005. Den merskat, som det medfører, bliver så givet  

 som  

 skattelettelser til alle med lidt bedre arbejdsindkomster (altså bortset fra  

 de  

 1,4 mia. kr.). Derimod bliver der ingen kompensation for skatten af  

 SP-bidraget  

 til beskæftigede med lave indkomster, hvis ikke man er gift med en ægtefælle,  

 som kan udnytte det højere bundfradrag for mellemskatten.
Det  

 eneste, der sker for alle med en arbejdsindkomst på under 235.600 kr. (eller  

 en  

 samlet husstandsindkomst for ægtefæller på under 471.200 kr.) er, at de får  

 lov  

 til at få deres pensionsopsparing i form af SP-bidrag udbetalt, efter at  

 beløbet er beskattet.
Hvis man skal have fuld glæde af regeringens  

 fremrykkede  

 skattelettelser, skal man imidlertid have en indkomst på mindst 276.000 kr.  

 (eller en samlet husstandsindkomst for ægtefæller på mindst 552.000 kr.).
Skal  

 man derfor give en mere præcis beskrivelse af det, som regeringen gør på  

 pensionsområdet, så er det også her at skyde problemerne foran sig gennem en  

 forringet pensionsopsparing, som især vil kunne mærkes for de grupper, der i  

 forvejen har den mindste pensionsdækning.
Dette er i øvrigt tankevækkende på  

 et  

 tidspunkt, hvor man forhandler på arbejdsmarkedet for at forbedre  

 pensionsdækningen  

 for de samme grupper.
På  

 skatteområdet finansierer man fremrykningen af skattelettelserne til de lidt  

 bedre stillede grupper på arbejdsmarkedet gennem beskatning af den hidtidige  

 pensionsopsparing.
De lavestlønnede på arbejdsmarkedet kommer herigennem til  

 at  

 finansiere skattelettelserne til de bedrestillede uden selv af få del i  

 gevinsterne.
De får bare lov til at betale.
Men hvad er plottet så? Jo, det er, at de flere penge til  

 forbrug, som jo er resultatet, gives med virkning fra den 1. januar 2004 og  

 derfor rent teknisk må gives med dobbelt virkning i andet halvår af 2004. I  

 2005 fordeles virkningen derimod over hele året.
Det indebærer, at mens folk  

 vil opleve at få flere penge mellem hænderne fra 1. juni i år, så vil de  

 kunne imødese  

 stigninger i skatten i forhold hertil både pr. 1. januar 2005 og 1. januar  

 2006  

  altså har regeringen allerede nu varslet to gange skattestigninger! Eftersom regeringen synes at prioritere bestikkelseseffekten  

 over beskæftigelseseffekten, noterer Socialdemokratiet sig med interesse, at  

 »den følelsesmæssige skattelettelse« er størst i perioden mellem den 1. juni  

 og  

 den 1. december i år.
Herefter sætter regeringen jo skatten op! Socialistisk Folkepartis  

 medlem af udvalget finder, at det er både uansvarligt og uanstændigt at  

 fremrykke regeringens ufinansierede skattelettelser.
For det første er det et  

 elendigt tiltag, hvis hensigten er at fremme beskæftigelsen.
Regeringens egne  

 tal dokumenterer, at skattelettelser er den absolut dårligste måde at fremme  

 beskæftigelsen  

 på.
Således løber prisen pr. nyt job op i over 1 mio. kr.
Det kan gøres  

 langt,  

 langt bedre.
For det andet betales de  

 såkaldte skattelettelser 100 pct. af skatteborgerne selv i form af  

 SP-bidraget.  

 Denne øvelse rammer tilmed med kirurgisk præcision de dårligt stillede, der  

 får  

 ringe eller slet ingen gavn af skattelettelserne, men til gengæld mister en  

 væsentlig del af deres pensionsopsparing.
De velstillede derimod får en klar  

 nettofordel ud af øvelsen: Omfordeling fra fattig til rig.
SF vil det stik modsatte:  

 Omfordeling fra rig til fattig.
Derfor stemmer SF imod lovforslaget.
 Enhedslistens medlem af  

 udvalget udtaler, at de allerede gennemførte skattelettelser blev asocialt  

 fordelt: Pensionister, arbejdsløse, førtidspensionister,  

 kontanthjælpsmodtagere  

 og uddannelsessøgende, der alle har lave indkomster, fik 0 kr. i lettelse,  

 ansatte med lav løn fik 1.000 kr. i lettelse, mens direktøren med en  

 millionindtægt  

 fik 2.700 kr. i lettelse.
Denne skævhed bliver endnu  

 værre med denne lov.
De, der ikke fik noget i første omgang, får igen 0 kr.  

 Lavtlønnede, der sidst fik lidt, får denne gang 0 kr.
Først hvis man tjener  

 250.000 kr. om året, får man lidt, nemlig 725 kr. om året, mens direktøren  

 igen  

 får mest: 2.565 kr. om året.
Hvis skattelettelsen havde  

 vendt den modsatte vej, kunne den have fået Enhedslistens støtte, men det her  

 er hamrende asocialt! Et  

  

 tredje mindretal  

  

 (RV) vil stemme hverken for eller imod  

 lovforslaget og de stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

    

  

 skatteministeren,  

  

 tiltrådt af et  

  

 mindretal  

  

 (V, DF og KF):
Til titlen 1)  

  

 Titlen affattes således:
»Forslag til Lov om ændring af  

 kildeskatteloven, ligningsloven og personskatteloven (Fremrykning af lavere skat på arbejdsindkomst)«.
[Konsekvensændring som  

 følge af ændringsforslag nr. 2] Ny paragraf 2)  

  

 Før § 1 indsættes som ny paragraf:
»§ 01 I lov om opkrævning af indkomstskat samt kommunal og  

 amtskommunal ejendomsværdiskat for personer (kildeskat), jf.  

 lovbekendtgørelse  

 nr. 678 af 12. august 2002, som ændret bl.a. ved § 1 i lov nr. 442 af 10.  

 juni  

 2003 og senest ved § 4 i lov nr. 226 af 31. marts 2004, foretages følgende  

 ændringer:
 1.  


  

 § 5 B, stk. 2, 3.  

  

 og  

  

 4. pkt.,  

  

 affattes således:
»Fradraget opgjort efter 1. og 2. pkt. kan sammen med et  

 eventuelt fradrag opgjort efter ligningslovens § 9 J højst udgøre et  

 grundbeløb  

 på 4.350 kr.
Grundbeløbet reguleres efter personskattelovens § 20.« 2.  

  

 I  

  

 § 48 E, stk. 10,  

  

 ændres  

 »personskattelovens § 6 a, stk. 4« til: »personskattelovens § 6 a, stk. 3«.« [Fremrykning af fradrag i den skattepligtige indkomst svarende  

 til beskæftigelsesfradraget for grænsegængere omfattet af social  

 sikringslovgivning i udlandet og konsekvensændring som følge af  

 ændringsforslag  

 nr. 6] Til § 1 3)  

  

 Før nr. 1  


  

 indsættes som nyt nummer:
 »01.  

  

 § 8 M,  

 stk. 2, 4. og 5. pkt., affattes således:
»Fradraget opgjort efter 2. og 3. pkt. kan sammen med et  

 eventuelt fradrag efter § 9 J højst udgøre et grundbeløb på 4.350 kr.  

 Grundbeløbet reguleres efter personskattelovens § 20.«« [Fremrykning af fradrag i den skattepligtige indkomst svarende  

 til beskæftigelsesfradraget for fuldt skattepligtige omfattet af social  

 sikringslovgivning i udlandet] 4)  


  

 Nr.  

 1  

  

 affattes således:
 »1.  


  

 § 9 J, stk. 2,  

  

 affattes således:
»Stk. 2.  

  

 Fradraget  

 opgjort efter stk. 1 kan højst udgøre et grundbeløb på 4.350 kr.
Grundbeløbet  

 reguleres efter personskattelovens § 20.«« [Præcisering af, at grundbeløbet er angivet i 1987-niveau] Til § 2 5)  

  

 Før nr. 1 indsættes som nyt nummer:
»01.  

  

 I  

  

 § 6 a, stk. 1,  

  

 ændres »det i stk. 2  

 anførte bundfradrag« til: »et bundfradrag på 158.300 kr.«« [Præcisering af, at bundfradraget er angivet i 1987-niveau] 6)  


  

 Nr.  

 1  

  

 affattes således:
 »1.  

  

 § 6 a,  

 stk. 2, ophæves.
Stk. 3 og 4 bliver herefter stk. 2 og 3.« [Konsekvensrettelse som  

 følge af ændringsforslag nr. 5] 7)  

  

 Efter nr. 1 indsættes som nye numre:
 »02.  

  

 I  

  

 § 6 a, stk. 3,  

  

 der bliver stk. 2, udgår  

 »og 2«.
03.  

  

 I  

  

 § 6 a, stk. 4,  

  

 der bliver stk. 3, ændres  

 »stk. 2« til: »stk. 1«.« [Konsekvensrettelse som følge af ændringsforslag nr. 5] Til § 3 8)  

  

 Paragraffen affattes således:
»§ 3 Stk. 1.  

  

 Loven træder i  

 kraft dagen efter bekendtgørelsen i Lovtidende og har virkning fra og med  

 indkomståret  

 2004.
Stk. 2.  

  

 Ved den  

 opgørelse af en kommunes eller amtskommunes slutskat for kalenderåret 2004,  

 der  

 foretages i henhold til § 16 i lov om kommunal indkomstskat, korrigeres den  

 opgjorte slutskat for den beregnede virkning for slutskatten af de ændringer  

 i  

 kommunernes udskrivningsgrundlag for 2004, der er en følge af 1)  

 	  

    

 denne lov og 2)  

 	  

    

 det af  

 beskæftigelsesministeren den 17. marts 2004 fremsatte forslag til lov om  

 ændring af lov om Arbejdsmarkedets Tillægspension. (Midlertidig suspension af  

 bidraget til Særlig Pensionsopsparing).
Stk. 3.  

  

 Den beregnede  

 korrektion af kommunens slutskat efter stk. 2 fastsættes af indenrigs- og  

 sundhedsministeren på grundlag af de oplysninger, der foreligger pr. 1. maj  

 2006.« [Korrektion af kommunernes slutskat] Bemærkninger Til nr. 1 Ændringsforslaget om at ændre lovforslagets titel er en  

 konsekvens af ændringsforslag nr. 2, hvor der foreslås en ændring af  

 kildeskatteloven.
Til nr. 2 og 3 Beskæftigelsesfradraget opgøres i store træk som 2,5 pct. af det  

 indkomstgrundlag, der betales arbejdsmarkedsbidrag af.
De personer, der er  

 beskæftiget i Danmark, og som er fritaget for pligten til at betale  

 arbejdsmarkedsbidrag, f.eks. fordi de er omfattet af social  

 sikringslovgivning  

 i udlandet, får efter de gældende regler i stedet et fradrag i den  

 skattepligtige indkomst svarende til beskæftigelsesfradraget, jf.  

 ligningslovens § 8 M og kildeskattelovens § 5 B.
Som en konsekvens af, at  

 forhøjelsen  

 af beskæftigelsesfradraget fremrykkes til 2004, jf. den foreslåede ændring i  

 lovforslaget af ligningslovens § 9 J, foreslås det, at bestemmelserne i  

 ligningslovens § 8 M og kildeskattelovens § 5 B ændres tilsvarende, således  

 at  

 disse personer får fremrykket forhøjelsen af fradraget i den skattepligtige  

 indkomst.
Til nr. 4 og 5 Der er tale om to præciseringer, der skal tydeliggøre, at  

 grundbeløbet henholdsvis bundfradraget er i 1987-niveau og reguleres efter  

 personskattelovens § 20.
Til nr. 6 og 7 Der er tale om konsekvensrettelser som følge af  

 ændringsforslagets nr. 5, hvorefter mellemskattegrænsen nu fremgår af  

 bestemmelsens stk. 1. Stk. 2 udgår derfor, og stk. 3 og 4 bliver herefter  

 stk.  

 2 og 3.
Til nr. 8 Med ændringsforslaget indsættes der  

 bestemmelser i § 3, stk. 2 og 3, om at neutralisere den økonomiske virkning  

 for  

 skatteåret 2004 for kommuner og amtskommuner af dette lovforslag og det af  

 beskæftigelsesministeren den 17. marts 2004 fremsatte forslag nr.
L 186 til  

 lov  

 om ændring af lov om Arbejdsmarkedets Tillægspension. (Midlertidig suspension  

 af bidraget til Særlig Pensionsopsparing), der er fremsat samtidig med dette  

 lovforslag.
 Kommunerne og amtskommunerne har  

 vedtaget deres budgetter for 2004 senest den 15. oktober 2003. De har derfor  

 ikke haft mulighed for at inddrage virkningen af disse lovændringer i deres  

 budgetlægning for 2004.
 For de kommuner og amtskommuner, der  

 har valgt at budgettere med det statsgaranterede udskrivningsgrundlag for  

 2004,  

 får de pågældende lovændringer ingen betydning for skatteåret 2004.
 For de kommuner og amtskommuner, der  

 har valgt at budgettere med deres eget skøn over udskrivningsgrundlaget for  

 2004, vil de pågældende lovændringer umiddelbart få betydning for den  

 endelige  

 afregning af slutskatten for 2004, som opgøres i 2006 og afregnes i 2007.  

 Disse  

 kommuner og amtskommuner har budgetteret deres udskrivningsgrundlag for 2004  

 på  

 baggrund af de regler, der var gældende på budgetlægningstidspunktet, det vil  

 sige i efteråret 2003. Men ved den endelige opgørelse af den kommunale  

 slutskat  

 for 2004, som foretages i 2006, vil opgørelsen blive foretaget på grundlag af  

 de ændrede regler, som har virkning fra og med skatteåret 2004.
 Med bestemmelsen neutraliseres  

 virkningen af de ændrede regler for de selvbudgetterende kommuner og  

 amtskommuner for skatteåret 2004. For disse kommuner og amtskommuner vil  

 afregningen af slutskat for 2004 således i praksis blive foretaget, som om de  

 pågældende lovændringer ikke havde haft virkning for skatteåret 2004. Den  

 samlede provenuændring for skatteåret 2004 som følge af de gennemførte  

 lovændringer tilfalder således staten.
 Ved opgørelsen af slutskatten for  

 2004, som foretages i 2006, korrigeres den faktisk opgjorte slutskat for den  

 enkelte kommune og amtskommune for den skønnede virkning af de pågældende  

 lovændringer.  

 Det skal i den forbindelse bemærkes, at lovforslaget vil indebære, at der ved  

 den endelige opgørelse af tilskud og udligning for 2004 i henhold til lov om  

 kommunal udligning og generelle tilskud til kommuner og amtskommuner tages  

 udgangspunkt i den korrigerede slutskat for den enkelte kommune og  

 amtskommune.  

 Derved opretholdes sammenhængen mellem den skat, kommunen eller amtskommunen  

 får udbetalt, og de tilhørende tilskuds- og udligningsbeløb.
Den skønnede virkning for det  

 kommunale skatteprovenu for 2004 af lovændringerne fastsættes endeligt af  

 indenrigs- og sundhedsministeren på grundlag af de oplysninger, der  

 foreligger  

 pr. 1. maj 2006. Denne dato svarer til fristen for de oplysninger, der indgår  

 i  

 opgørelsen af slutskat for kommuner og amtskommuner for indkomståret 2006,  

 jf.  

 § 16 i lov om kommunal indkomstskat.
Skønnet vil blive opgjort i  

 samarbejde med Skatteministeriet og Beskæftigelsesministeriet på grundlag af  

 den relevante statistik, herunder slutligningsstatistikken for 2004.
Lars Christian Lilleholt (V)  

    

 Peter Christensen (V)  

    

 Freddy Dam (V)  

    

 Kristian Jensen (V)  

  

  nfmd.  

  

    

 Mikkel Dencker (DF)  

    

 Colette L.
Brix (DF)  

    

 Charlotte Dyremose (KF)  

    

 Else Theill Sørensen (KF)  

    

 Jann Sjursen (KD)  

    

 Erik Mortensen (S)  

    

 Henrik Sass Larsen (S)  

    

 Jacob Buksti (S)  

    

 Jens Peter Vernersen (S)  

  

  fmd.  

  

    

 Sophie Hæstorp Andersen (S)  

    

 Morten Homann (SF)  

    

 Anders Samuelsen (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 185 Bilagsnr.
