Salg af bolig fritaget for beskatning Spørgsmål Vil afståelse af  

 en ejerlejlighed, beliggende A være omfattet af  

 ejendomsavancebeskatningslovens  

 § 8, stk. 1 og dermed skattefri? Svar Ja.
Beskrivelse af de faktiske forhold Spørgeren har  

 ifølge SKATs oplysninger i perioden fra den 25. august 1973 til den 18.  

 december 2004 haft folkeregisteradresse på B.
Den 18. december 2004 blev  

 folkeregisteradressen flyttet til C.
Spørgeren har  

 den 6. april 1995 på tvangsauktion, fra Realkredit Danmark A/S, købt en  

 ejerlejlighed,  

 beliggende D.
Lejligheden blev købt til en pris på 335.000 kr. og overtaget  

 med  

 virkning fra den 18. april 1995.
 Spørgeren har  

 oplyst, at lejligheden blev erhvervet i forbindelse med tiltrædelse af en ny  

 stilling hos E, den 1. maj 1995.
Spørgeren har  

 endvidere oplyst, at det var planen, at spørgeren sammen med sin ægtefælle  

 skulle flytte nærmere F.
Det forhold, at spørgeren ikke kunne finde egnet  

 bolig, samt det faktum, at spørgerens ægtefælle har haft langværende  

 ansættelse  

 i G, medførte imidlertid, at ægtefællerne har valgt at beholde den hidtidige  

 bolig og erhverve en mindre ejerlejlighed i D.
 Ejerlejligheden  

 blev brugt af spørgeren, idet den nye stilling krævede deltagelse i  

 arbejdsmæssige  

 opgaver efter normal arbejdstid i form af aftenmøder, samt deltagelse i  

 lokalsamfundets aktiviteter.
 Spørgeren har  

 overfor SKAT tilkendegivet, at hun har anvendt ejerlejligheden til  

 gennemsnitlig to overnatninger pr. uge.
Det blev oplyst,  

 at spørgeren agter at sælge lejligheden, idet en fusion mellem spørgerens  

 hidtidige  

 arbejdsplads og H, har medført, at hovedarbejdsstedet flyttes til I.
I  

 konsekvens heraf vil spørgeren ikke længere have behov for at eje en bolig i  

 F.
 Forespørgeren  

 har fremlagt dokumentation vedrørende udgifter til elektricitet, samt  

 udgifter  

 til varmt vand og varme.
Det fremgår af  

 opgørelse fra J, at forespørgerens udgifter til el i perioden fra den 28.  

 september 2000 til den 25. november 2001 udgjorde 1.070 kr.
For perioden fra  

 den 25. november 2001 til den 4. september 2002 udgjorde udgifter til el 547  

 kr., for perioden fra den 4. september 2002 til den 28. august 2003 udgjorde  

 udgifter til el 860 kr., for perioden fra den 28. august 2003 til den 31.  

 juli  

 2004 udgjorde udgifter til el 2.513 kr., for perioden fra den 31. juli 2004  

 til  

 den 31.juli 2005 udgjorde udgifter til el 2.760 kr. og for perioden fra den  

 31.  

 juli 2005 til den 31. juli 2006 udgjorde udgifter til el 2.694 kr.
 Det fremgår  

 endvidere af forbrugeropgørelser fra K, at spørgerens udgifter til varme og  

 varmt vand for perioden fra den 1. januar 2002 til den 31. december 2002  

 udgjorde 1.427 kr., for perioden fra den 1. januar 2003 til den 31. december  

 2003 udgjorde 2.030 kr., for perioden fra den 1. januar 2004 til den 31.  

 december 2004 udgjorde 2.022 kr., for perioden fra den 1. januar 2005 til den  

 31. december 2005 udgjorde 1.438 kr., og for perioden fra den 1. januar 2006  

 til den 31.december 2006 udgjorde 1.521 kr.
Spørgers eventuelle opfattelse ifølge anmodning og bemærkninger til  

 sagsfremstilling Spørgeren er af  

 den opfattelse, at ejendommen kan afstås skattefrit, idet erhvervelse og  

 efterfølgende anvendelse af ejendommen var begrundet i spørgerens  

 arbejdsmæssige forhold.
SKATs indstilling og begrundelse I henhold til  

 ejendomsavancebeskatningslovens § 1, stk. 1, skal fortjeneste ved afståelse  

 af  

 fast ejendom medregnes til den skattepligtige indkomst.
 Loven indeholder  

 en undtagelse til denne regel, idet ejendomsavancebeskatningslovens § 8, stk.  

 1, bestemmer, at fortjeneste ved afståelse af en- og tofamilieshuse og  

 ejerlejligheder ikke skal medregnes, hvis huset eller lejligheden har tjent  

 til  

 bolig for ejeren eller dennes husstand i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit efter nærværende stykke.
 Det fremgår ikke  

 af lovbestemmelsen om en ejer på samme tid kan have to ejendomme, der tjener  

 til bolig for ejeren i ejendomsavancebeskatningslovens forstand.
Den  

 administrative praksis har imidlertid slået fast, at en supplerende ejendom  

 vil  

 kunne sælges skattefrit efter parcelhusreglen, hvis ejendommen i ejerperioden  

 har været anvendt af ejeren af arbejdsmæssige årsager.
Det er i den  

 forbindelse  

 uden betydning, om en skatteyder anskaffede ejendommen af arbejdsmæssige  

 årsager eller ej, blot skatteyderen faktisk har anvendt ejendommen af  

 arbejdsmæssige årsager.
Det er dog en betingelse, at varigheden af den  

 arbejdsmæssige anvendelse af ejendommen har haft en sådan karakter, at det  

 kan  

 siges, at den supplerende ejendom har tjent til bolig for ejeren.
 Det er oplyst,  

 at spørgeren har anvendt ejerlejligheden til gennemsnitlig to overnatninger  

 pr.  

 uge.
 Det er SKATs  

 opfattelse, at boligen er blevet anvendt regelmæssigt, hvilket må anses for  

 bekræftet  

 af størrelsen af de afholdte udgifter til el i henhold til de fremlagte  

 opgørelser fra forsyningsselskaber.
 Det er derfor  

 ubestridt, at spørgeren har anvendt lejligheden i forbindelse med sit  

 arbejde.  

 Derfor vil en eventuel avance efter SKATs opfattelse være omfattet af  

 skattefritagelsesbestemmelsen i ejendomsavancebeskatningslovens § 8, stk. 1.
 SKAT indstiller  

 derfor, at spørgsmålet besvares bekræftende.
Skatterådets afgørelse og begrundelse Skatterådet  

 tiltrådte SKATs indstilling.
