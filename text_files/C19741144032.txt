 I Cirkulærskrivelse 21.2.1972 kommunicerede jeg VLK 25.11.1971, hvorefter  

 førerretten ved frakendelse efter færdselslovens § 70, stk. 1 ophører, når  

 ankefristen er udløbet uden anke, eller ankeafkald er meddelt, jfr.  

 retsplejelovens § 997, stk. 1. Denne kendelse er nu trykt U 72.168.
Med denne kendelse som udgangspunkt opstillede jeg nogle vejledende regler  

 om førerrettens ophør i de hyppigst forekommende situationer.
Da der har vist  

 sig behov for en mere udtømmende vejledning, og da politimestrene efter de  

 ændringer af færdselsloven og retsplejeloven, som er sket i 1972, nu har  

 kompetence til at meddele fuldbyrdelsesordre i frakendelsesager efter  

 færdselsloven, fastsættes herved nedenstående retningslinjer vedrørende  

 førerrettens ophør.
For at uvidenhed om frakendelsens begyndelsestidspunkt  

 ikke skal vanskeliggøre gennemførelse af strafansvar efter færdselslovens §  

 18 i frakendelsesperioden, bør domfældte såvidt muligt sættes i kundskab om  

 ophøret af førerretten, og politiet bør sikre sig dokumentation for, at der  

 er meddelt domfældte underretning herom.
A.
Tiltalte til stede ved domsafsigelsen.
1. Tiltalte frafalder anke.
Førerretten ophører fra  

 domsafsigelsen, medmindre den, der møder for anklagemyndigheden, tager  

 forbehold om anke.
Tiltalte afkræves sit førerbevis ved domsafsigelsen.
2. Tiltalte begærer betænkningstid.
Førerretten  

 ophører 14 dage efter domsafsigelsen, medmindre nogen af parterne forinden  

 erklærer anke.
Tiltalte afkræves førerbeviset, når ankefristen er udløbet,  

 uden at anke er sket.
Frafalder tiltalte anke og samtidig afleverer førerbeviset, ophører  

 føreretten ved ankefrafaldet.
Afleveres førerbeviset ikke samtidig, indtræder  

 ophøret ved anklagemyndighedens frafald af anke.
Førerbeviset afkræves  

 tiltalte.
B.
Tiltalte ikke tilstede ved domsafsigelsen.
1. Tiltalte frafalder anke ved forkyndelsen af dommen.  

 Førerretten ophører fra forkyndelsen.
Tiltalte afkræves førerbeviset.
2. Tiltalte begærer betænkningstid ved forkyndelsen af  

 dommen.
Førerretten ophører 14 dage efter forkyndelsen, med mindre nogen af  

 parterne forinden erklærer anke.
Tiltalte afkræves førerbeviset, når  

 ankefristen er udløbet, uden anke er sket.
Frafalder tiltalte anke og samtidig afleverer førerbeviset, ophører  

 førerretten ved ankefrafaldet.
Afleveres førerbeviset ikke samtidig,  

 indtræder ophøret ved anklagemyndighedens frafald af anke.
Førerbeviset  

 afkræves tiltalte.
C.
Anke inden ankefristens udløb medfører, at frakendelsesvirkningen  

 suspenderes.
1. Opgiver tiltalte sin anke og samtidig afleverer sit  

 førerbevis, indtræder førerrettens ophør ved ankeafkaldet.
Afleverer han ikke  

 førerbeviset samtidig, indtræder ophøret først ved anklagemyndighedens  

 ankeafkald.
Tiltalte afkræves førerbeviset.
2. Afvises anken, indtræder ophøret fra afgørelsen  

 herom.
Tiltalte afkræves førerbeviset, evt. samtidig med forkyndelsen af  

 kendelsen.
D.
Når førerretten frakendes af landsretten, ophører førerretten fra  

 dommens afsigelse.
Førerbeviset afkræves domfældte, evt. samtidig med  

 forkyndelsen af dommen.
E.
Andragende om anke til Højesteret medfører ikke suspension af  

 førerretsfrakendelsen.
Meddeles tilladelse til anke, generhverves førerretten  

 ved udleveringen af førerbeviset.
 Per Lindegaard.
