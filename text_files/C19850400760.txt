Forord 5 Almindelig orientering 7 Gennemgang af cirkulærets enkelte bestemmelser 10 Bilag: Byggestyrelsens cirkulære af 10. maj 1985 15 Forord Hermed udsendes en vejledning om bygherrernes brug af totalentreprise,  

 således som reglerne herom er fastlagt i byggestyrelsens cirkulære af 10. maj  

 1985 om totalentreprise i byggeri med offentlig støtte  

 (totalentreprisecirkulæret).
 Cirkulæret og vejledningen gælder for byggearbejder, som gennemføres med  

 offentlig støtte efter lov om boligbyggeri, lov om sanering eller lov om  

 byfornyelse og boligforbedring.
 Totalentreprisecirkulæret er optrykt som bilag til vejledningen.
 I vejledningen er de enkelte paragraffer i cirkulæret trykt med kursiv,  

 hvorefter indholdet kommenteres.
 Med »bygherrevejledningen« menes byggestyrelsens  

 bygherrevejledning 1983 og med »Udbud 1983« menes byggestyrelsens  

 vejledning af samme navn.
 Desuden kan henvises til »Totalentreprise 1984«, udsendt i juli  

 1984 af en række af byggeriets organisationer.
Almindelig orientering --------------------------------------------------------------------- Cirkulærets formål Totalentreprisecirkulæret har til formål at fastslå; - Totalentreprise kan  

 vælges på lige fod med andre entreringsformer, når bygherren mener at kunne  

 give afkald på selv at stå for hele detaljeringen af udbudsmaterialet.
 - Bygherrerne skal leve op til deres bygherreansvar for byggeriets  

 kvalitet og brugsværdi, også når totalentrepriseformen anvendes.
 - Udbudscirkulærets målsætning om udbredt og lige konkurrence og om klare  

 konkurrenceforhold skal gøre sig fuldt ud gældende også på  

 totalentrepriseområdet.
Almindeligt om totalentreprise Totalentreprise foreligger som anført i udbudscirkulærets § 3, stk. 2, når  

 entreprenøren står for såvel arbejdets udførelse som projekteringen eller den  

 væsentligste del af denne.
Totalentreprenøren gennemfører den projektering, der ikke indgår i  

 udbudsgrundlaget og præsterer som regel alle ydelser, der fører frem til det  

 færdige byggeri.
Materiale og konstruktionsvalg samt fastlæggelse af  

 projektets detaljer og nærmere udformning er således helt eller delvis  

 overladt til totalentreprenøren.
 Totalentreprise afviger hermed fra udbud i hoved- og fagentreprise, hvor  

 bygherren kommer med hele projektet som udbudsgrundlag, og hvor de bydende  

 hoved- og fagentreprenører i princippet alene konkurrerer på prisen.
 Normalt omfatter totalentreprise hele byggeopgaven, men der er intet til  

 hinder for, at bestemte dele af en opgave udbydes i totalentreprise, medens  

 det øvrige byggeri udbydes på bygherrens fuldt detaljerede udbudsgrundlag.  

 Ofte vil en sådan »partiel totalentreprise« foreligge ved tekniske  

 installationer, hvor bygherren udbyder på funktionskrav og indbygningsmål,  

 medens de bydende eller den valgte entreprenør står for fastlæggelsen af  

 detaljerne.
Bygherren og totalentreprise det er vigtigt i forbindelse med alle entreringsformer - og en af  

 forudsætningerne for offentlig støtte - at bygherrerne udøver deres  

 bygherrefunktioner på en kompentent måde med henblik på at håndhæve deres og  

 brugernes interesse i byggeriets brugsværdi og øvrige kvalitet.
Ved totalentreprise er det en af bygherrens opgaver at bibeholde en  

 væsentlig indflydelse på byggeriet - især i byggesagens tidlige faser -  

 selvom den centrale rolle i byggeprocessen i betydeligt omfang flyttes fra  

 bygherren til entreprenøren.
Bygherren sikrer sig først og fremmest  

 indflydelse gennem de væsentlige bygherrebeslutninger, som er beskrevet i  

 bygherrevejledningen side 18. Disse beslutninger må ikke overlades til andre,  

 men bygherren må med den fornødne bistand fra tekniske rådgivere selv stå for  

 dem.
Det samme gælder beslutningerne om, hvorledes de grundlæggende krav til  

 støttet byggeri efterleves, se lov om boligbyggeri § 56.
Hvornår totalentreprise? Der kan udbydes i totalentreprise, når bygherren i det enkelte tilfælde  

 finder, at denne entreringsform er den gunstigste for ham, og når byggeriet  

 lægges til rette under hensyn til de særlige forhold ved totalentrepriser.
 I bygherrevejledningen side 84-88 og side 106-107 er gjort rede for mulige  

 fordele og ulemper ved totalentrepriseunder forskellige vilkår.
Udbudsgrundlaget En væsentlig del af bygherrens indsats ved udbud i totalentreprise ligger  

 i at udforme udbudsgrundlaget.
Heri må bygherren udtrykke sine krav og ønsker  

 til det færdige byggeri.
Teknisk bistand er som regel nødvendig, se § 2.
Kravene omfatter de egenskaber eller forhold ved byggeriet, som  

 bygherren anser for nødvendige, og som ikke må mangle i tilbudsprojekterne.  

 Typiske krav er fx etageareal, etageantal og antal lejligheder.
Også  

 overholdelse af bestemte drift- og vedligeholdelsesudgifter vili stigende  

 grad blive bygherrekrav.
 De øvrige egenskaber formuleres i udbudsgrundlaget som ønsker .  

 Eksempelvis kan bygherren som ønsker fremsætte sine ideer om udstyr,  

 arkitektonisk fremtræden, planløsning, bebyggelsesplan og materialevalg.
Udbudsgrundlagets krav skal være opfyldt i tilbudene.
Opfylder et  

 tilbud ikke kravene, bortset fra ubetydelige mangler og afvigelser, må det  

 afvises.
Der konkurreres således ikke på kravene.
Konkurrencen mellem de bydende sker på udbudsgrundlagets ønsker og  

 på prisen Udbudsgrundlaget kan være et byggeprogram eller et materiale med en  

 hvilken som helst detaljeringsgrad imellem byggeprogram og forprojekt.  

 Udbudsgrundlaget kan have forskellig detaljeringsgrad i forskellige dele af  

 det påtænkte byggeri.
Entrepriseaftalen vil i betydelig grad bygge på udbudsgrundlaget, og dette  

 er retningsgivende for den projektering, som entreprenøren skal udføre, og  

 som skal munde ud i et færdigt byggeri, der svarer til bygherrens  

 forventninger.
Udbudsgrundlaget må derfor være udformet, så det kan tjene  

 disse formål.
 Udbudsgrundlaget må således være så detaljeret, at de tilstræbte  

 funktioner, den tilstræbte ydeevne og det tilstræbte kvalitetsniveau for  

 byggeriet står klart for de bydende, og være så præcist, at bygherren kan  

 konstatere, om dette er nået i tilbudene.
 Nærmere om udbudsgrundlaget fremgår af bygherrevejledningen side 88-91 og  

 side 188-192 samt »Totalentreprise 1984« side 7-9.
Gennemgang af cirkulærets enkelte bestemmelser --------------------------------------------------------------------- § 1.  Dette cirkulære gælder ved udbud i  

 totalentreprise af byggearbejder, hvortil der ydes offentlig støtte efter lov  

 om boligbyggeri, efter lov om sanering eller efter lov om byfornyelse og  

 boligforbedring.
Udover cirkulæret gælder byggestyrelsens cirkulære af  

 6.1.1983 om udbud af bygge- og anlægsarbejder (udbudscirkulæret), hvorefter  

 arbejder i totalentreprise som hovedregel skal udbydes i konkurrence.
Cirkulærets indhold Totalentreprisecirkulæret giver alene nogle regler om, hvorledes bygherren  

 skal forholde sig efter at have valgt at udbyde i totalentreprise.
Om  

 totalentreprise bør vælges eller ej er berørt i Almindelig orientering.
Udbudsform Som nævnt i § 1 gælder desuden udbudscirkulæret.
Dette indebærer, at  

 arbejder i totalentreprise som hovedregel skal udbydes i konkurrence.  

 Konkurrenceformerne ved udbud er offentligt og begrænset udbud.
 Udbudscirkulæret er nærmere kommenteret i »Udbud 1983«.
Offentligt udbud er som regel urealistisk ved totalentreprise.
Den  

 praktiske regel bliver derfor begrænset udbud, dvs. at bygherren i hvert  

 enkelt tilfælde må udskrive en totalentreprisekonkurrence blandt 3-5  

 indbudte.
Om bygherrens indsats i forbindelse med konkurrencen henvises til  

 bygherrevejledningen side 130-135.
 Som en indlednding til begrænset udbud kan anbefales en indledende  

 offentlig indkaldelse af interesserede bydende.
Underentrepriser Også ved totalentreprise gælder den almindelige regel i udbudscirkulæret,  

 at underentrepriser normalt ikke forlanges udbudt i konkurrence, se  

 »Udbud 1983« side 11.
Underhåndsbud Om de begrænsede muligheder for at indhente underhåndsbud henvises til  

 boligstyrelsens cirkulære af 9.5.1984 om forskellige forhold i forbindelse  

 med underhåndsbud inden for byggeri, der opføres med offentlig støtte i  

 henhold til lov om boligbyggeri, samt til boligstyrelsens cirkulære af  

 20.5.1983 om boligforbedring efter byfornyelseslovens kap.
III, som indtil  

 videre er gældende for alle byggearbejder med støtte efter lov om byfornyelse  

 og boligforbedring.
Arbejde i regning Om arbejde i regning se »Udbud 1983« side 13.
 § 2.  Teknisk bistand vedrørende følgende  

 bygherreopgaver må ikke være et led i totalentreprisen, og bistanden må ikke  

 ydes af firmaer, der byder på det pågældende arbejde eller på anden måde er  

 tilknyttet tilbudsgivningen på dette:
a.
Udformning af udbudsgrundlag b.
Gennemførelse af totalentreprisekonkurrence c.
Antagelse af tilbud d.
Udformning af totalentrepriseaftale e.
Bygherrens funktions-, materiale- og kvalitetskontrol med byggeriet  

 under opførelsen og i forbindelse med afleveringen Krav til uafhængighed Hovedkravet i § 2 er, at bistand til bygherreopgaverne ikke må  

 sammenblandes med entreprenørydelser i det påtænkte byggeri.
Bistanden må  

 alene ydes som uafhængig teknisk rådgivning.
Dette betyder, at bistanden ikke  

 må ydes af arkitekt-, ingeniør- eller entreprenørfirmaer, der ønsker at  

 afgive tilbud på det pågældende arbejde eller på anden måde er knyttet til  

 arbejdet, fx som rådgiver for en entreprenør vedrørende arbejdet.
Virksomheder med indbyrdes forbindelse, fx datterselskaber, betragtes som  

 een virksomhed i § 2's forstand.
Se herom i »Udbud 1983« side 19.
Teknisk bistand De angivne opgaver a) - e) er dem, som det specielt ved totalentreprise er  

 væsentligt for bygherren - med antaget teknisk bistand - selv at tage sig af.  

 Herudover har bygherren de gængse bygherrepligter.
Se herom i  

 bygherrevejledningen side 18.
 Arten og omfanget af den tekniske bistand må nærmere fastlægges i de  

 enkelte tilfælde.
Totalentrepdrenørens rådgivere Bygherren har intet aftaleforhold til de tekniske rådgivere, som  

totalentreprenøren anvender.
Disse rådgivere er ansat til at varetage  

 totalentreprenørens interesser, og bygherren må ikke gå ud fra, at de tillige  

 skal eller kan varetage hans interesser.
§ 3.  Byggeledelse, økonomisk og anden styring af  

 byggeriet samt projektering, som ikke er en del af totalentreprisen, er ikke  

 omfattet af udbudscirkulæret.
Aftale herom indgås efter »Almindelige  

 bestemmelser for teknisk rådgivning og bistand (ABR 75).« Styringsydelser Forskellige fra bygherreopgaverne er en række styringsopgaver nævnt i § 3.  

 Disse opgaver kan udføres af totalentreprenøren, af uafhængige  

 rådgiverfirmaer eller - uden udbud i konkurrence - af entreprenører eller  

 andre firmaer.
Projekteringsydelser I § 3 nævnes også projekteringsydelser udenfor totalentreprisen.
Sådanne  

 må være af særlig karakter og af begrænset omfang - ellers er der ikke tale  

 om totalentreprise, men om udbud på bygherrens detaljerede materiale.
 Som eksempler kan nævnes særlig akustisk bistand, projektering af  

 installationer til specielle tekniske formål eller energibesparende  

 foranstaltninger.
§ 4.  Udbudsgrundlaget må ikke udformes således, at  

 kun eet projekt reelt kan komme i betragtning.
Ved begrænset udbud skal alle  

 indbudte være i stand til at deltage i konkurrencen om arbejdet.
Lige konkurrence Bestemmelsen er en naturlig følge af udbudscirkulærets krav om lige  

 konkurrence.
 I bestemmelsen ligger, at konkurrencen skal være reel, dvs. at  

 udbudsgrundlaget ikke må være lagt til rette med henblik på, at bestemte  

 projekter skal foretrækkes eller udelukkes.
Store dele af udbudsgrundlaget kan formuleres som krævede eller ønskede  

 funktioner i stedet for at angive byggetekniske løsninger.
Herved undgås  

 bindinger til bestemte projekter.
Se også bemærkningerne under Almindelig  

 orientering.
 § 5.  Der skal udbydes i konkurrence efter  

 udbudscirkulæret også i tilfælde, hvor totalentreprenøren ikke selv udfører  

 nogen del af arbejdet, men alene hæfter overfor bygherren for prisen og  

 arbejdet.
Gælder for alle slags totalentrepriser Totalentreprenøren hæfter overfor bygherren for rigtig og rettidig ydelse,  

 uanset hvorledes han organiserer byggeriet.
 Cirkulæret gælder også for totalentreprenører, der ikke selv udfører nogen  

 del af arbejdet, men overlader alle arbejder til underentreprenører.
Indenfor offentligt støttet byggeri som nævnt i § 1 kan en virksomhed  

 således ikke - uanset hvad der er anført i »Udbud 1983« side 10 -  

 ved at hæfte eller garantere for byggeudgiften overtage gennemførelsen af  

 byggeopgaver udenom udbudscirkulærets krav om udbud i konkurrence.
Dette  

 gælder også mulige tilfælde, hvor selve arbejderne måtte blive udbudt med  

 bygherren som aftalepartner, men hvor et entreprenørfirma eller en anden  

 virksomhed er garant for den samlede byggeudgift.
I cirkulæret forstand er en  

 virksomhed enten totalentreprenør, som skal følge udbudsreglerne  

eller teknisk rådgiver, som er principielt uafhængig af byggeriets  

 økonomi og af byggeopgavens udførende parter og som ikke omfattes af  

 udbudscirkulæret.
 § 6.  Der må ikke udbydes med given pris.
Given pris Ved udbud med given pris (ofte kaldet »omvendt licitation«)  

 forstås, at arbejdet udbydes af bygherren til en bestemt pris, som ikke må  

 ændres i tilbudene.
De tilbudgivende konkurrerer i denne situation således  

 ikke på prisen, men alene på ydelser.
Denne form for totalentreprise kan efter § 6 ikke anvendes indenfor  

 cirkulærets område.
Baggrunden herfor er det væsentlige i, at konkurrencen  

 udnyttes til at få de lavest mulige priser frem i tilbudene.
Prismaksimum Forskellig fra given pris er den situation, at bygherren fastsætter en  

 pris, som tilbudene højst må lyde på, fx et vist beløb under rammebeløbet for  

 støttet byggeri.
Her konkurreres der på almindelig måde på pris og ydelser.
 § 7.  Ved vurdering af, hvilket tilbud, der er  

 fordelagtigst, er det ikke alene af betydning, at der er et rimeligt forhold  

 mellem tilbudt ydelse og tilbudt pris, men også at prisen i sig selv er så  

 lav som mulig.
Prisen er væsentlig Det kendetegnende ved totalentreprise er, at det er overladt til de  

 bydende at udforme projektet eller den væsentligste del af dette.
Der  

 konkurreres således ikke på »samme arbejde« i licitationslovens  

 forstand, men på forskellige løsningsmuligheder.
Det er derfor ikke tilstrækkeligt blot at finde frem til laveste  

 tilbudspris.
Tilbudsbedømmelsen må omfatte de tilbudte løsningers værdi for  

 bygherren.
Den samlede fordelagtighed i pris og projekt under eet er  

 afgørende, når tilbudene bedømmes.
 Det tilbud, der herefter er fordelagtigst, skal vælges jr.  

 udbudscirkulærets § 9.
 Det er bygherrens opgave at finde frem til de fordelagtigste tilbud, men  

 han får i cirkulærets § 7 direktiv om, at prisen skal have betydelig vægt ved  

 vurderingen af fordelagtigheden.
 Det vil typisk være hensigtsmæssigt for bygherren at antage teknisk  

 bistand til gennemførelsen af den nødvendige afvejning, jf. § 2 c.
Bilag: Byggestyrelsens cirkulære af 10. maj 1985 --------------------------------------------------------------------- Cirkulære om totalentreprise i byggeri med offentlig støtte § 1.  dette cirkulære gælder ved udbud i  

 totalentreprise af byggearbejder, hvortil der ydes offentlig støtte efter lov  

 om boligbyggeri, efter lov om sanering eller efter lov om byfornyelse og  

 boligforbedring.
Udover cirkulæret gælder byggestyrelsens cirkulære af 6.  

 januar 1983 om udbud og bygge- og anlægsarbejder (udbudscirkulæret),  

 hvorefter arbejder i totalentreprise som hovedregel skal udbydes i  

 konkurrence.
 § 2.  Teknisk bistand vedrørende følgende  

 bygherreopgaver må ikke være et led i totalentreprisen, og bistanden må ikke  

 ydes af firmaer, der byder på det pågældende arbejde eller på anden måde er  

 tilknyttet tilbudsgivningen på dette:
§ 3.  Byggeledelse, økonomisk og anden styring af  

 byggeriet samt projektering, der ikke er en del af totalentreprisen, er ikke  

 omfattet af udbudscirkulæret.
Aftale herom indgås efter »Almindelige  

 bestemmelser om teknisk rådgivning og bistand (ABR 75)».
§ 4.  Udbudsgrundlaget må ikke udformes således, at  

 kun eet projekt reelt kan komme i betragtning.
Ved begrænset udbud skal alle  

 indbudte være i stand til at deltage i konkurrencen om arbejdet.
 § 5.  Der skal udbydes i konkurrence efter  

 udbudscirkulæret også i tilfælde, hvor totalentreprenøren ikke selv udfører  

 nogen del af arbejdet, men alene hæfter overfor bygherren for prisen og  

 arbejdet.
 § 6.  Der må ikke udbydes med given pris.
 § 7.  Ved vurdering af, hvilket tilbud, der er  

 fordelagtigst, er det ikke alene at betydning, at der er et rimeligt forhold  

 mellem tilbudt ydelse og tilbudt pris, men også at prisen i sig selv er så  

 lav som mulig.
