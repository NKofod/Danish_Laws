Fremsat den 27. februar 2004 af  

 Karen Jespersen (S), Jette Bautrup Bergenholz (S),  

 Sandy Brinck (S) og Lotte Bundsgaard (S) Forslag til folketingsbeslutning om behandlingsgaranti for stofmisbrugere under 18 år og  

 amtskommunens forsyningsforpligtelse Folketinget pålægger regeringen i indeværende  

 folketingssamling at tage de nødvendige initiativer til at ændre  

 lovgivningen,  

 så   

 	  

    

 behandlingsgarantien  

 for stofmisbrugere også omfatter unge stofmisbrugere under 18 år og   

 	  

    

 ansvaret for  

 behandlingen af stofmisbrugere under 18 år bliver placeret samme sted som  

 ansvaret for stofmisbrugere over 18 år.
Bemærkninger til forslaget Forslagsstillerne fremsætter dette forslag som en del af  

 Socialdemokraternes samlede handlingsplan imod den negative sociale arv,  

 »Gi  

 børn en chance«.
Forslagsstillerne vil sikre en mere effektiv hjælp til de  

 unge, der har et stofmisbrugsproblem.
Det er forslagsstillernes mål, at færre  

 unge kommer til at lide under det at være stofmisbruger, og at færre unge  

 udvikler sig til at være mere permanente stofmisbrugere som voksne.  

 Forslagsstillerne ønsker derfor lov om social service, jf. lovbekendtgørelse  

 nr. 764 af 26. august 2003, ændret.
Uklar ansvarsfordeling mellem myndigheder og  

 manglende behandlingsgaranti Der er ikke mange unge under 18 år, der eksempelvis er  

 stærkt afhængige heroinmisbrugere, sådan som mange ældre narkomaner er det.  

 De  

 unges brug af stoffer er ofte centreret omkring weekenderne, og det er ikke  

 heroin, men  ud over alkohol  hash og amfetamin, ecstasy og  

 kokain.
Der findes ikke statistikker, der kan belyse omfanget af  

 unge stofmisbrugere.
Det hænger bl.a. sammen med, at unge med et  

 misbrugsproblem først og fremmest bliver betragtet som unge med sociale eller  

 adfærdsmæssige problemer.
Denne sammenhæng gælder også for stofmisbrugere  

 over  

 18 år.
Men det har ikke forhindret, at der bliver udarbejdet statistisk  

 materiale om denne gruppe.
Selv om de unge misbrugere ikke udviser samme  

 misbrugsadfærd som ældre stofmisbrugere, kan de alligevel blive afhængige af  

 stofferne, så de har behov for professionel hjælp til at komme ud af denne  

 afhængighed.
Denne hjælp er svær at få i dag, hvilket hænger sammen med, at  

 det  

 er uklart, hvilken myndighed der har ansvaret for behandlingen af unge under  

 18  

 år med stofmisbrug.
Amtskommunen har ansvaret for behandlingen af  

 stofmisbrugere over 18 år, jf. § 85 i lov om social service.
Men for de unge  

 under 18 år, der har brug for særlig støtte  herunder unge med  

 stofmisbrug   

 er det kommunerne, der har ansvaret for, at de får den rette behandling  

 og/eller  

 støtte, jf. kapitel 8 i lov om social service.
En del af de unge med særlige problemer bliver anvist til  

 en institution, der er drevet af amtskommunen.
Amtskommunen er ansvarlig for  

 antallet af pladser og mulighederne for ambulant behandling på institutioner  

 for børn og unge med sociale adfærdsproblemer, herunder unge med  

 misbrugsproblemer, jf. § 51 i lov om social service.
 Men det generelle billede er, at man i disse døgntilbud  

 ofte afviser unge med misbrugsproblemer. Årsagen er ofte, at medarbejderne  

 ikke  

 er fagligt klædt på til opgaven.
 For at løse dette problem har nogle amtskommuner oprettet  

 ungeteam, der kan tage sig af unge stofmisbrugere specielt med hashproblemer.  

 Nogle kommuner er ligeledes begyndt at udvikle behandlingsorienterede tilbud  

 til  

 unge hashmisbrugere.
De unge stofmisbrugere befinder sig altså i dag mellem to  

 myndigheder, hvis de ønsker behandling.
Denne uklare ansvarsfordeling mellem  

 amtskommunen og kommunen gør indsatsen mindre effektiv, end den kunne være.
Allerede gennemførte forbedringer af  

 indsatsen I forbindelse med fordelingen af pengene i den såkaldte  

 satspulje for 2004 aftalte forligspartierne en forbedring af indsatsen for  

 stofmisbrugere under 18 år.
Der blev opnået enighed om, at det skal være en pligt for  

 kommunerne at udarbejde handleplaner for unge under 18 år med  

 misbrugsproblemer.
Desuden blev der afsat en pulje på 10 mio. kr. for 2004.  

 Pengene skal bruges til at yde tilskud til initiativer, der kan udvikle og  

 målrette tilbud til unge under 18 år med meget alvorlige misbrugsproblemer.  

 Det  

 drejer sig bl.a. om nye arbejdsmetoder, styrkelse af den faglige viden,  

 relevante døgntilbud og forbedrede handleplaner.
Disse forbedringer af indsatsen over for stofmisbrugere er  

 positive, men ikke tilstrækkelige.
Socialdemokraterne ønskede en mere  

 omfattende og forpligtende indsats.
Det kunne vi ikke komme igennem med.  

 Derfor  

 fremsætter vi nu dette beslutningsforslag, der indeholder vores krav til  

 indsatsen for stofmisbrugere under 18 år.
Ansvaret skal ligge hos amtskommunen Forslagsstillerne mener, at ansvaret for behandling af unge  

 stofmisbrugere under 18 år skal være placeret sammen med ansvaret for  

 behandling af stofmisbrugere over 18 år.
Dette ansvar bør ligge hos  

 amtskommunen/delegationskommunen, hvor ansvaret for stofmisbrugere over 18 år  

 i  

 dag ligger, jf. § 85 i lov om social service.
Det giver mulighed for at  

 udnytte  

 den viden på området, man har, og styrke den samlede indsats.
Forslagsstillerne mener, at der er brug for, at der kommer  

 mere fokus på unge stofmisbrugere.
Unge stofmisbrugere vil ofte have andre  

 problemer end deres misbrug, og det skal der selvfølgelig tages højde for i  

 en  

 behandling.
Men hvis de unge stofmisbrugere blot bliver betragtet som unge  

 med  

 problemer, er der risiko for, at de ikke får hjælp til at komme ud af deres  

 afhængighed i tide.
 Der er derfor brug for, at der bliver udviklet en effektiv  

 behandling af unge stofmisbrugere under 18 år, herunder også hashmisbrugere.  

 Det kræver en klar ansvarsplacering hos myndighederne.
Behandlingsgaranti Forslagsstillerne mener, at unge stofmisbrugere under 18 år  

 skal være omfattet af den behandlingsgaranti, der blev vedtaget for  

 stofmisbrugere over 18 år i 2002, jf. vedtagelsen af lovforslag nr.
L 37 i  

 2002. Se Folketingstidende 2002-03, forhandlingerne side 818, 2413 og 2947,  

 till.
A side 838 og 832, till.
B side 111 og till.
C side 172.
§ 85 i lov om social service skal dermed udvides til at  

 omfatte unge stofmisbrugere under 18 år.
Behandlingsgarantien betyder, at  

 stofmisbrugere har krav på et behandlingstilbud 14 dage efter, at de har  

 tilkendegivet, at de gerne vil i behandling, jf. § 85, stk. 2, i lov om  

 social  

 service.
Behandlingsgarantien ser ud til at blive en succes i den  

 forstand, at mange stofmisbrugere ønsker at gøre brug af den.
Hvorvidt flere  

 bliver stoffri, er det endnu for tidligt at sige noget om.
Med udvidelsen af § 85 til også at omfatte unge  

 stofmisbrugere under 18 år skabes der sikkerhed for, at der er det  

 tilstrækkelige antal behandlingspladser, så de unge stofmisbrugere kan blive  

 behandlet, når de er motiverede.
De unge har efter Socialdemokraternes mening  

 brug for samme sikkerhed for behandling, som de ældre stofmisbrugere allerede  

 har opnået.
Skriftlig fremsættelse Karen Jespersen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om behandlingsgaranti for stofmisbrugere under 18 år og  

 amtskommunens forsyningsforpligtelse.
(Beslutningsforslag nr.
B 136).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
