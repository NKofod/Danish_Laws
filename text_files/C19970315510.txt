I.
Orientering Boligministeriet, Socialministeriet, Kommunernes Landsforening, Københavns  

 og Frederiksberg kommuner samt Arbejdstilsynet har i samarbejde udarbejdet  

 Vejledning om indretning af ældreboliger for fysisk plejekrævende.
 Vejledningen er udkommet januar 1997 og er udsendt til samtlige kredse.
 Formålet med vejledningen er at give kommuner, amtskommuner, bygherrer og  

 rådgivere et redskab til planlægning og gennemførelse af ældreboligprojekter.
Vejledningen vedrører ældreboliger i nybyggeri, der opføres med støtte  

 efter ældreboligloven, og som opføres i overensstemmelse med de rammekrav,  

 der er angivet i ældreboligloven.
Vejledningen vedrører endvidere i videst  

 muligt omfang ældreboliger efter ældreboligloven, der er etableret ved  

 ombygning af eksisterende byggeri.
Vejledningen vedrører ikke andet  

 eksisterende byggeri til brug for ældre, som fx eksisterende plejehjem.
 Vejledningen sigter mod at tilvejebringe et anerkendt, alment  

 tilgængeligt, egnet vejledningsmateriale om indretning af nybyggede  

 ældreboliger for fysisk plejekrævende m.fl., hvor der dels tages hensyn til  

 omsorgspersonalets arbejdsmiljø og dels tages hensyn til beboeren.
 Vejledningen er en udmelding fra centrale myndigheder og de kommunale  

 organisationer om den nødvendige koordinering af de forskellige  

 myndighedskrav til ældreboliger.
Ved opgørelse af arbejdsmiljømæssige pladsbehov er der i vejledningen  

 taget udgangspunkt i et nyt dokumentationsmateriale, der er udarbejdet i  

 forbindelse med vejledningens tilblivelse.
Pladsbehovet er tegnet, opbygget  

 og afprøvet i et CAD/CAM-system med en efterfølgende praktisk afprøvning.
Her  

 har det været muligt i et integreret system at tage hensyn til forskellige  

 brugerkategorier (fx selvhjulpne kørestolsbrugere og fysisk plejekrævende)  

 samt variation i størrelsen af de personer, der bor eller arbejder i  

 ældreboligen.
Pladsbehovene i vejledningen er udarbejdet under forudsætning af - at der benyttes tekniske hjælpemidler - at de tekniske hjælpemidler er i overensstemmelse med den tekniske  

 udvikling og vel vedligeholdte - at skub og træk af det tekniske hjælpemiddel foregår tæt på kroppen - at kørestolen drejes i een uafbrudt bevægelse af hjælper stående bag ved  

 kørestolen - at liften i visse situationer skubbes fra siden - at forflytninger til lift og kørestol foregår i soveværelset, og at der  

 køres i lift ud på badeværelset.
Arbejdstilsynet tilkendegiver i vejledningen, at de pladsbehov, der er  

 angivet, medfører en hensigtsmæssig indretning af WC/baderum og soveværelse.  

 Se bilaget til denne At-cirkulæreskrivelse, der gengiver eksempler på  

 pladsbehov fra vejledningen.
Indretningen giver den fornødne plads til, at de  

 ansatte kan hjælpe beboeren og håndtere de tekniske hjælpemidler, så unødige  

 belastninger og sundhedsskadelige arbejdsstillinger dermed undgås.  

 Arbejdstilsynet tilkendegiver endvidere i vejledningen, at Arbejdstilsynet  

 vil vejlede om sådant pladsbehov, samt at hvis vejledningen følges, vil der  

 normalt ikke blive stillet yderligere krav fra Arbejdstilsynet.
II.
Instruktion Kredsene skal i forbindelse med det almindelige tilsynsarbejde på området  

 lægge ovenstående til grund ved administrationen af arbejdsmiljølovgivningen  

 for nybyggede ældreboliger eller ombyggede ældreboliger med støtte efter  

 ældreboligloven.
 Dette betyder, at kredsene skal vejlede om de arbejdsmiljømæssige  

 foranstaltninger, herunder det pladsbehov, der er angivet i Vejledning om  

 indretning af ældreboliger for fysisk plejekrævende, samt at kredsene normalt  

 ikke kan stille yderligere krav, hvis anvisningerne i vejledningen følges.
 For arbejdssteder i ældreboliger eller plejehjem, der er indrettet i  

 eksisterende byggeri, der ikke er omfattet af ældreboligloven, finder  

 ovenstående vejledning ikke umiddelbar anvendelse, idet der disse steder kan  

 være behov for, efter en konkret vurdering at anvise andre mere fleksible  

 løsninger, fx ved indretning af fælles bade- og toiletfaciliteter eller  

 arbejdsorganisatoriske foranstaltninger.
 Andre fleksible løsninger kan endvidere efter en konkret vurdering anvises  

 i ældreboliger, der er opført med støtte efter ældreboligloven, inden  

 vejledningen udkom januar 1997.
 For eksisterende byggeri opført før januar 1997 skal der imidlertid  

 vejledes om de pladsbehov for tekniske hjælpemidler og hjælpere, som er  

 angivet i Vejledning om indretning af ældreboliger for fysisk plejekrævende.
 Påbud og vejledning gives efter retningslinjerne herfor i  

 At-cirkulæreskrivelse nr. 6/1988 om Arbejdstilsynets kontrolfunktion og  

 At-cirkulæreskrivelse nr. 6/1990 om Arbejdstilsynets vejledningsfunktion.
III.
Ikrafttræden Straks.
15. april 1997 Jens Andersen Pladsbehov i badeværelse.
Eksempel 1. (fig. 4.6 i vejl.) Det angivne pladsbehov omfatter både den selvhjulpne kørestolsbruger og  

 den plejekrævende bruger med 2 hjælpere.
 For den fysisk plejekrævende illustreres pladsbehov for beboeren og dennes  

 hjælpere, når der benyttes mobillift.
 Der er plads til at foretage forflytninger mellem vask, toilet og badestol  

 med mobillift.
 Under vending af lift udnyttes arealet under badestolen, samt areal under  

 wc-kumme.
 Der er taget højde for, at hjælpere kan arbejde fra begge sider af toilet,  

 håndvask og badestol.
 For at lette forflytninger fra kørestol til toilet for den selvhjulpne  

 bruger er toilettet vist rykket 10 cm ud fra væggen.
Eksempel 2. (fig. 4.7 i vejl.) Det angivne pladsbehov omfatter både den selvhjulpne kørestolsbruger og  

 den plejekrævende bruger med 2 hjælpere.
 For den fysisk plejekrævende illustreres pladsbehovet for beboeren og  

 dennes hjælpere, når der anvendes loftlift.
 Der er plads til at foretage forflytninger mellem vask, toilet og badestol  

 med loftlift.
 Der er plads til, at hjælpere kan arbejde fra begge sider af toilet,  

 håndvask og badestol.
 For at lette forflytninger fra kørestol til toilet for den selvhjulpne  

 bruger er toilettet vist rykket ca. 10 cm ud fra væggen.
Eksempel 3. (fig. 4.8 i vejl.) Det angivne pladsbehov omfatter den fysisk plejekrævende bruger med 2  

 hjælpere.
 Der anvendes mobillift som hjælpemiddel til løft (se i øvrigt eksempel 1).
Eksempel 4. (fig. 4.9 i vejl.) Skitsen illustrerer pladsbehovet for den fysisk plejekrævende og dennes  

 hjælpere, når der benyttes loftlift.
Opmærksomheden henledes på, at dette  

 eksempel har en begrænset anvendelighed i forhold til beboergrupper med  

 forskelligt funktionsniveau.
 Eksemplet vil dog kunne finde anvendelse fx ved plejeboligbebyggelser,  

 hvortil der alene anvises stærkt fysisk plejekrævende beboere, der ikke  

 forudsættes at benytte kørestol.
 Der anvendes loftlift som hjælpemiddel til løft (se i øvrigt eksempel 2).
 Det forudsættes, at der benyttes løs badestol med hjul ved arbejde i  

 rummet.
 Pladsbehov i soveværelse.
Eksempel 1. (fig. 4.10 vejl.) Skal der bruges mobillift som hjælpemiddel til løft, bør der være  

 tilstrækkeligt gulvareal til at manøvrere med mobilliften, typisk på den side  

 af sengen, der vender ud mod badeværelset.
 Der er plads til, at hjælpere kan arbejde fra begge sider af sengen.
 Det er forudsat, at forflytninger til lift og kørestol foregår i  

 soveværelset, og at der køres i lift ud på badeværelset.
 Der er plads til at benytte mobillift til forflytninger til og fra seng og  

 kørestol.
Eksempel 2. (fig. 4.11 i vejl.) Soveværelset er indrettet med et 1-strenget liftsystem.
 Da det forudsættes, at der benyttes loftlift, vil der som udgangspunkt  

 ikke være behov for yderligere plads til vendinger.
 Der er plads til, at hjælpere kan arbejde fra begge sider af sengen.
 Det er forudsat, at forflytninger til lift og kørestol foregår i  

 soveværelset, og at der køres i lift ud på badeværelset.
