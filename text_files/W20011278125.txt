Den 21. februar 2000 blev hun indlagt for 3. gang på grund af  

 lungebetændelse.
Det blev planlagt at foretage en CT-scanning af hendes  

 lunger som udredning for de gentagne lungebetændelser.
Overlægen  

 for anæstesien tilså pigen dagen før indgrebet og fandt,  

 at det var forsvarligt at bedøve hende.
En sygeplejerske  

 bedøvede hende inden undersøgelsen med bedøvelsesmidlet  

 Brietal i blodåren.
Kort tid efter indgiften udviklede pigen  

 hjertestop, og der blev forsøgt genoplivning uden held.
Der blev klaget over, at pigen fik en for høj dosis af  

 bedøvelsesmidlet Brietal.
Der blev endvidere klaget over, at pigen  

 ikke modtog en tilstrækkelig behandling i forbindelse med  

 genoplivningen.
Klage over fejlmedicinering i forbindelse med  

 bedøvelse Patientklagenævnet fandt anledning til kritisere sygeplejerskens  

 behandling af pigen i forbindelse med bedøvelsen.
Nævnet fandt  

 endvidere på grund af forholdenes karakter grundlag for at  

 indskærpe overfor sygeplejersken, at udvise større omhu i sit  

 fremtidige virke.
Da Patientklagenævnet endvidere fandt, at der var  

 begrundet mistanke om, at sygeplejersken havde udvist grovere  

 forsømmelse ved behandlingen, besluttede nævnet samtidig at  

 anmode Politimesteren om at overveje grundlaget for en eventuel  

 tiltalerejsning mod sygeplejersken for overtrædelse af  

 sygeplejerskelovens  10, stk. 1, jf.  11.
 Nævnet lagde ved afgørelsen vægt på, at der blev  

 ordineret 8 mg Brietal til bedøvelse, men da sygeplejersken  

 konstaterede, at pigen havde fået anlagt en venflon, besluttede  

 vedkommende sig for at give bedøvelsen direkte i venen.
Nævnet oplyste i den forbindelse, at der var stor forskel på  

 den dosis sovemedicin, som anvendes, når et barn bedøves ved  

 indsprøjtning i endetarmen og i en blodåre.
Videre lagde  

 nævnet vægt på, at sygeplejersken oplyste, at hun tog  

 kanylen fra Brietal-glasset og trak i to omgange 20 ml saltvand op i  

 sprøjten.
Der blev således sprøjtet 40 ml i  

 hætteglasset, hvis indhold herefter var fortyndet med 50 ml saltvand.  

 Herefter var koncentrationen i hætteglasset 10 mg/ml, og glasset var  

 2/3 fyldt.
Herudover lagde nævnet vægt på, at det af  

 erklæringen fra Retsmedicinsk Institut fremgik, at der i forbindelse  

 med obduktionen blev udtaget prøver, der viste en koncentration af  

 Brietal på 2,8 mg/kg i blodet, 7,5 mg/kg i muskelvævet og 42  

 mg/kg i levervævet.
Det var nævnets opfattelse, at det på baggrund af de  

 retskemiske undersøgelser var mest sandsynligt, at sygeplejersken ved  

 en fejl havde undladt det sidste trin i fortyndingen, således at den  

 Brietal-opløsning, der blev anvendt, var på 10 mg/ml i stedet  

 for l mg/ml.
I givet fald havde pigen fået i alt 80 mg Brietal i stedet  

 for 8 mg, hvilket var fuldt foreneligt med den mængde, som blev fundet  

 ved den retslægelige obduktion.
Nævnet fandt endvidere grundlag for at kritisere overlægen  

 på anæstesiafdelingens behandling af pigen.
Nævnet fandt  

 på grund af forholdenes karakter grundlag for at indskærpe  

 overfor overlægen, at udvise større omhu i sit fremtidige virke.  

 Nævnet lagde vægt på, at overlægen for  

 anæstesien tilså pigen den 13. februar 2000 med henblik på  

 ordination af anæstesi til CT-scanningen, og anbefalede  

 udsættelse.
Overlægen tilså herefter pigen en uge senere og  

 fandt, det var forsvarligt, at bedøve hende.
Nævnet fandt, at  

 det forhold, at CT-scanningen en uge før blev aflyst på grund af  

 lungeproblemer, og at en røntgenundersøgelse den 28. februar  

 2000 havde vist udbredte fortætningsforandringer i begge lungefelter  

 med bestående af lungesammenfald i højre lunges mellemlap skulle  

 have betinget, at den 1-årige pige ikke blev tilmeldt som en  

 rutinepatient, som en sygeplejerske alene kunne varetage, men at  

 overlægen burde have deltaget i bedøvelsen.
Endelig fandt nævnet ikke anledning til kritik af sygeplejersken og  

 de læger, der var involveret i behandlingen af pigen i forbindelse med  

 genoplivningen.
Nævnet fandt i den forbindelse, at den medikamentelle  

 behandling under genoplivningsforsøget var i overensstemmelse med  

 almindelig anerkendt faglig standard.
Nævnet fandt dog, det havde  

 været hensigtsmæssigt, om de 2 overlæger havde kontrolleret  

 blodets iltmætning ved direkte måling af blodet herunder  

 måling af blodets gasser og syre/basestatus (pH) og saltindhold  

 (specielt kalium) under genoplivningsforsøget.
Nævnet lagde vægt på, at det af anæstesi-skemaet  

 fremgik, at da sygeplejersken observerede, at pigen fik langsom puls, og at  

 vejrtrækningen ikke var tilstrækkelig, gav sygeplejersken Atropin  

 intravenøst (gennem blodåren) og begyndte at ventilere på  

 maske.
Samtidig bad hun om hjælp fra det øvrige personale fra  

 narkoseafdelingen.
Videre lagde nævnet vægt på, at det af  

 journalen og anæstesiskemaet fremgik, at pigens hjertefrekvens var  

 faldende, og at der blev behandlet med hjertestimulerende midler i form af  

 Adrenalin og Atropin intravenøst gentagne gange.
Der blev under hele  

 forløbet givet ekstern hjertemassage og ventileret på maske.  

 Herudover lagde nævnet vægt på, at overlægen havde  

 oplyst, at der under genoplivningsforsøget kun blev foretaget  

 iltmålinger via saturationsmodul på monitoreringsudstyret.
 Det var nævnets opfattelse, at iltmålinger via  

 saturationsmodul kunne give meget upålidelige og unøjagtige  

 resultater hos patienter, som har dårlig blodcirkulation, og at den er  

 uanvendelig til patienter, som får ekstern hjertemassage, hvorfor en  

 direkte måling af blodets iltmætning havde været  

 hensigtsmæssig.
