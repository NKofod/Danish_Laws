Ikke opretholdelse af ugyldig afgørelse om forlænget dagpengeret Ankenævnet har behandlet Deres klage på møde den 25. oktober 2007.
Nævnet traf denne A F G Ø R E L S E De har ikke ret til en forlænget dagpengeret.
 De har ikke ret til feriedagpenge fra den 4. til den 8. december 2006.
 Ankenævnet tiltræder således Arbejdsdirektoratets afgørelse af den 19. februar 2007.
B E G R U N D E L S E Ankenævnet har lagt til grund, at  De blev indmeldt i a-kassen den 8. januar 1993, og at De har indbetalt efterlønsbidrag siden den 1. april 1999,  De den 29. oktober 2006 havde modtaget dagpenge i 4 år,  a-kassen den 3. august 2006 traf afgørelse om, at De havde opbrugt Deres dagpengeret den 29. oktober 2006. A-kassen traf samtidig afgørelse om, at De opfyldte kravet om medlemsanciennitet, så De kunne få efterløn, når De fyldte 60 år, hvorfor De var berettiget til en forlænget dagpengeperiode,  AF i brev af 24. november 2006 forespurgte Dem, om De fortsat ønskede at være tilmeldt AF, nu da Deres dagpenge var ophørt,  a-kassen efterfølgende ved ændringsafgørelse af 11. december 2006 tilbagekaldte den tidligere afgørelse af 3. august 2006 om forlænget dagpengeret, idet De ikke opfyldte betingelserne for at gå på efterløn som 60-årig.
A-kassen traf samtidig afgørelse om, at De ikke var berettiget til feriedagpenge for perioden 4. december 2006 til og med den 8. december 2006,  De i brev af 19. december 2006 har anført, at De forud for den 3. august 2006 havde forespurgt henholdsvis a-kassen og AF om Deres situation efter den 29. oktober 2006, hvor Deres ordinære dagpengeret ophørte.
De har videre anført, at både a-kassen og AF havde oplyst, at De 3 måneder før Deres ordinære dagpengeret ophørte, ville modtage et brev om forlænget dagpengeret,  a-kassen i brev af 29. december 2006 erkendte, at de havde givet Dem en forkert vejledning.
A-kassen meddelte i den forbindelse, at de ville yde Dem erstatning svarende til dagpenge i perioden 29. oktober 2006 til og med den 10. december 2006, hvor De med rette kunne tro Dem omfattet af den forlængede dagpengeret, og  Arbejdsdirektoratet i afgørelse af 19. februar 2007 fastholdt a-kassens afgørelse om at De ikke var berettiget til en forlænget dagpengeret, og at De ikke havde ret til feriedagpenge fra den 4. til den 10. december 2006 (retteligt 8. december 2006).
 Ankenævnet finder, at a-kassens afgørelse af 3. august 2006 led af en væsentlig retlig mangel, idet De ikke havde ret til en forlænget dagpengeret, idet De ikke opfyldte betingelserne for at gå på efterløn som 60-årig, da De ikke har uafbrudt medlemskab fra 31. marts 1992.
 Ankenævnet er enig med direktoratet i, at De ikke har ret til en forlænget dagpengeret, hvorfor der ikke er grundlag for at opretholde a-kassens tidligere ugyldige afgørelse af 3. august 2006.
 Ankenævnet finder, at uanset at De har været i god tro, ikke, at der i sagen foreligger særlige omstændigheder, som kan medføre en opretholdelse af a-kassens afgørelse om Deres ret til en forlænget dagpengeret.
 Ankenævnet har lagt vægt på, at a-kassen ved afgørelse af 10. december 2006 tilbagekaldte afgørelsen af 3. august 2006, dvs. ca. 1 ½ måned efter Deres dagpengeret var ophørt den 29. oktober 2006, og at De ikke kan få en bedre ret end loven giver mulighed for.
For så vidt angår Deres ansøgning om feriedagpenge fra den 4. til 8. december 2006, så er ankenævnet enig med direktoratet i, De ikke er berettiget til at få udbetalt feriedagpenge for denne periode, idet det er en forudsætning for udbetaling af feriedagpenge, at medlemmet har ret til dagpenge.
Ankenævnet skal i den forbindelse henvise til § 3, stk. 1 i direktoratets bekendtgørelse om feriedagpenge hvoraf det fremgår, at man under ferien skal opfylde de samme betingelser for at få dagpenge, som hvis man var ledig med undtagelse af rådighedsreglerne.
 Ankenævnet har noteret sig, at a-kassen har meddelt Dem, at a-kassen vil yde Dem erstatning svarende til dagpenge i perioden 29. oktober 2006 til og med den 10. december 2006.
 Ankenævnet finder grundlag for at kritisere a-kassen for, at De har modtaget en ukorrekt vejledning.
R E G L E R Ankenævnet henviser til:
 § 55, stk. 1 og stk. 2, § 65, stk. 1 og stk. 5, § 74a, stk. 1 og stk. 2 og § 75h, stk. 4 i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 6 og § 13, stk. 2 i Arbejdsdirektoratets bekendtgørelse nr. 504 af 16. juni 2003 om beskæftigelseskrav og dagpengeperiode,  § 3, stk. 1 i Arbejdsdirektoratets bekendtgørelse nr. 480 af 10. juni 2003 om feriedagpenge, og  § 20, stk. 1 og stk. 2 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
xxx Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005:
 § 55. Et medlem, der har erhvervet ret til dagpenge, jf. §§ 53 og 54, kan modtage dagpenge efter §§ 51 og 52 a, jf. §§ 47 og 70, i sammenlagt 4 år inden for en periode på 6 år, jf. dog stk. 3. Der erhverves ret til påbegyndelse af en ny periode, hvis medlemmet dokumenterer på ny at have haft beskæftigelse i det omfang, der er nævnt i § 53, stk. 2 eller 6.
 Stk. 2. Et medlem, der ved udløbet af perioden efter stk. 1 er fyldt 55 år, og som ved fortsat medlemskab og indbetaling af efterlønsbidrag ville kunne opfylde anciennitetskravet for at kunne gå på efterløn ved det fyldte 60. år, bevarer retten til dagpenge efter stk. 1 indtil det fyldte 60. år.
 Stk. 3.
 Stk. 8. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af stk. 1-7, herunder regler om periodernes varighed og beregning efter stk. 5-7.
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 2. ..
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
 Stk. 6. .
§ 74 a.
Ret til efterløn har et medlem af en anerkendt arbejdsløshedskasse, som 1) er fyldt 60 år, 2) har været medlem i mindst 25 år inden for de sidste 30 år, jf. dog stk. 2 og 3, 3) har indbetalt efterlønsbidrag, jf. § 77, stk. 4, jf. dog § 77, stk. 5, i mindst 25 år inden for de sidste 30 år, jf. dog stk. 2 og 3, 4) ved ledighed vil kunne opfylde betingelserne for ret til dagpenge, jf. dog stk. 5 og 7, eller modtager overgangsydelse, 5) har fået indberettet værdien af pensionsformuen, jf. § 74 i, stk. 3, 4, 7 og 8 og 6) har bopæl her i riget eller i et andet EØS-land.
Stk. 2. Medlemmer, der er født før den 1. marts 1952, kan opfylde kravet om medlemskab, jf. stk. 1, nr. 2, ved uafbrudt medlemskab fra den 31. marts 1992 til mindst det fyldte 60. år.
Medlemsperioden skal dog mindst udgøre 10 år inden for de sidste 15 år.
Medlemmet skal have indbetalt efterlønsbidrag, jf. stk. 1, nr. 3, fra den 1. april 1999, jf. dog § 77, stk. 5.
Stk. 3 § 75 h.
Stk. 4. Retten til feriedagpenge er betinget af, at medlemmet på ferietidspunktet 1) er i et arbejdsforhold som lønmodtager eller er ledigt, 2) ville have dagpengeret i tilfælde af ledighed og 3) Stk. 7. Nærmere regler om feriedagpenge, herunder om beregning af feriedagpengeretten, feriedagpengenes størrelse, lediges underretning til Arbejdsformidlingen om tidspunktet for feriens afholdelse og kommunernes medvirken efter stk. 2, fastsættes af direktøren for Arbejdsdirektoratet efter forhandling med Beskæftigelsesrådet.
Endvidere fastsætter beskæftigelsesministeren efter forhandling med undervisningsministeren regler om indberetning til arbejdsløshedskasserne fra de myndigheder, der varetager udbetalingen af voksenuddannelsesstøtten.
 Arbejdsdirektoratets bekendtgørelse nr. 504 af 16. juni 2003 om beskæftigelseskrav og dagpengeperiode:
 § 6. Dagpengeperioden er den periode på sammenlagt 208 uger (ydelsesperiode) inden for 312 uger (referenceperiode), hvor et medlem kan modtage dagpenge i henhold til lovens § 55, stk. 1, jf. dog § 14.
 § 13. ..........
 Stk. 2. Et medlem, som den 1. januar 1999 eller senere fylder 50 år, og som ved udløbet af dagpengeperioden er fyldt 55 år, kan bevare retten til dagpenge til det fyldte 60. år, hvis medlemmet ved fortsat medlemskab og indbetaling af efterlønsbidrag kan opfylde anciennitetskravet for at gå på efterløn ved det fyldte 60. år, jf. lovens § 55, stk. 2.
 Arbejdsdirektoratets bekendtgørelse nr. 480 af 10. juni 2003 om feriedagpenge:
 § 3. Under ferien skal man opfylde de samme betingelser for at få dagpenge, som hvis man var ledig, jf. dog § 4. Man skal dog ikke stå til rådighed, jf. lovens § 62.
 Stk. 2.
 Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.:
 § 20. Når et ledigt medlem ikke længere har ret til ydelser, fordi perioden med ret til dagpenge udløber, skal a-kassen vejlede om, hvordan medlemmet får retten til ydelser igen.
Stk. 2. A-kassen skal kun vejlede et medlem efter stk. 1, der aktuelt får ydelser fra a-kassen.
Vejledningen skal gives i god tid, før retten til dagpenge udløber.
 Stk. 3. ...
