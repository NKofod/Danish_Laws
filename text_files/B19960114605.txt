§ 1 I bekendtgørelse nr. 702 af 22. juli 1996 om behov for tilførsel af  

 kvælstof og indhold af kvælstof i husdyrgødning, som ændret ved  

 bekendtgørelse nr. 728 af 7. august 1996, foretages følgende ændringer:
 1. § 1, stk. 3, affattes således:
»Stk. 3.  Afviger det forventede udbytte fra  

 udbyttenormerne i bilag 1 kan normtal for tilførsel af kvælstof korrigeres i  

 overensstemmelse med bilag 1, kolonne 2, 4, 6, 8 og 10. Hvis bedriftens  

 samlede kvælstofbehov efter korrektion for afvigelser fra udbyttenormen  

 overstiger bedriftens kvælstofbehov på basis af udbyttenormen, skal der fra  

 planlægningstidspunktet foreligge en oversigt over tidligere års høstudbytter  

 til fastsættelse af et højere forventet udbytte for den eller de afgrøder,  

 hvor det forventede udbytte overstiger udbyttenormen.
Af oversigten skal  

 høstår, afgrøde, areal med pågældende afgrøde og samlet høstudbytte pr.  

 hektar for referenceperioden fremgå.
Referenceperioden skal indeholde de  

 senest foregående år, hvor afgrøden har været dyrket.
Referenceperioden er  

 for planperiode 1996/97 mindst to år stigende til 5 år i perioden 1999/2000,  

 således at det højeste og det laveste høstudbytte kan fratrækkes, når den 5  

 årige referenceperiode anvendes.
Der kan allerede fra 1996/97 vælges en  

 referenceperiode på 5 år, hvor det højeste og laveste høstudbytte kan  

 udelades.
Oplysningerne i oversigten skal kunne sandsynliggøres ved  

 driftsbilag.
Et udbytte, der afviger fra udbyttenormen, fastsættes som et  

 gennemsnit af de i referenceperioden opnåede høstudbytter pr. hektar.« 2. I § 2 ophæves stk. 3-5.
 3. Som nye § 3 og § 4 indsættes:
»§ 3.  Uanset § 2 kan indholdet af kvælstof i  

 husdyrgødning beregnes på grundlag af normer i edb-systemer til  

 gødningsplanlægning, forudsat at normerne er fastsat på grundlag af bilag 3,  

 eller lignende dokumenteret forsøgsmateriale.
Normerne og forsøgsmaterialet  

 skal være godkendt af Plantedirektoratet.
 Stk. 2.  Fremgår husdyrarten, staldtypen og  

 gødningstypen ikke af edbsystemet, skal indholdet af kvælstof i  

 husdyrgødningen beregnes ud fra antal dyreenheder og indholdet af kvælstof  

 pr. dyreenhed angivet i bilag 3 under »Andre husdyrarter eller  

 staldsystemer«.
Stk. 3.  Er gødningsplanen udarbejdet på grundlag af  

 normer, der er godkendt efter stk. 1, skal gødningsregnskabet udarbejdes på  

 samme grundlag.
Det skal fremgå af både plan og regnskab, på hvilket grundlag  

 de er udarbejdet.
 § 4.  Den husdyrgødning, der opsamles til lager på  

 bedriften, kan korrigeres for den tid, dyrene er på græs.
Stk. 2.  Uanset bestemmelserne i §§ 2-3 og i stk. 1 kan  

 indholdet af kvælstof (total-kvælstof) bestemmes ved analyse af  

 repræsentative prøver foretaget på et laboratorium, der i medfør af  

 bekendtgørelse om autoriserede laboratorier er autoriseret af  

 Plantedirektoratet eller er akkrediteret til udførelse af kemiske analyser af  

 gødning.
Analysen skal foretages mindst en gang inden for den periode,  

 analyseresultatet gælder for.
 Stk. 3.  Mængden af husdyrgødning skal opgøres som den  

 mængde, der opsamles til lager i den planperiode, den i stk. 2 nævnte analyse  

 gælder for, med tillæg af vaskevand, ensilagesaft og lign., der tilføres  

 anlægget i samme periode'.
 § 3  bliver herefter ny § 5.
 4. I bilag 3 affattes normerne for fedekvæg således:
 5. I bilag 3, fodnote 2, ændres »slagtevægt« til:  

 »slutvægt«.
§ 2 Bekendtgørelsen træder i kraft den 1. januar 1997.
