Beretning afgivet af Miljø- og Planlægningsudvalget den 15.  

 juni 2005 Beretning over Forslag til folketingsbeslutning om lovgivning  

 om offentligt indkøb af træ [af Martin Lidegaard (RV) m.fl.] 1. udvalgsarbejdet Beslutningsforslaget blev fremsat den 1. april 2005 og var til  

 1. behandling den 24. maj 2005. Beslutningsforslaget blev herefter henvist  

 til  

 behandling i Miljø- og Planlægningsudvalget.
Møder Udvalget har behandlet beslutningsforslaget i 4 møder.
Spørgsmål Udvalget har stillet 2 spørgsmål til miljøministeren til  

 skriftlig besvarelse, som denne har besvaret.
2. Udtalelse fra miljøministeren Miljøministeren har oplyst følgende over for udvalget:
Regeringen tager problemerne med ulovlig tømmerhugst alvorligt,  

 og det ligger regeringen meget på sinde at beskytte både regnskoven og  

 tempererede skove bedre mod ulovlig og ikkebæredygtig tømmerhugst.
Derfor  

 arbejder  

 Danmark allerede aktivt og konstruktivt på en række områder for at fremme  

 lovlig og bæredygtig skovdrift, ikke kun gennem indkøbspolitikken for træ.
 Som der blev redegjort for under beslutningsforslagets 1.  

 behandling, agter regeringen i efteråret 2005 at evaluere den eksisterende  

 vejledning for indkøb af tropisk træ og på baggrund heraf vurdere, i hvilket  

 omfang det vil være hensigtsmæssigt at tage yderligere virkemidler i brug  

  herunder  

 overveje, om den nuværende politik for offentligt indkøb eventuelt kan gøres  

 mere bindende og udvides til at omfatte alt træ.
Det noteres derfor med tilfredshed, at et enigt udvalg helt på linje  

 hermed opfordrer regeringen til at gennemføre en evaluering af det offentlige  

 indkøb af træ og på den baggrund overveje nye initiativer.
Regeringen kan  

 bekræfte, at den i efteråret 2005 vil gennemføre en evaluering af det  

 offentlige  

 indkøb af træ med det indhold, som fremgår af udvalgets beretning.
Det  

 bemærkes, at det i forbindelse med evalueringen vil blive undersøgt, hvilke  

 administrative, juridiske og økonomiske konsekvenser der er forbundet med en  

 eventuel udvidelse af indkøbspolitikken til at omfatte al slags træ og  

 indførelse af mere bindende regler for offentligt indkøb af træ. Når  

 resultatet  

 af evalueringen foreligger, vil regeringen overveje, om der er behov for  

 ændringer i den danske politik og vejledning for offentligt indkøb af træ  

  og  

 i givet fald hvilke.
Bistandsindsatsen er et af disse områder.
Miljøministeriet  

 igangsatte i marts 2005 et projekt om sporing af lovligt træ fra Rusland, der  

 udføres af WWF i samarbejde med myndighederne og danske og russiske træ- og  

 handelsfirmaer.
Et andet område er de internationale drøftelser relateret til  

 skove og biologisk mangfoldighed.
Danmark deltager aktivt heri og arbejder  

 bl.a.  

 for øget fokus netop på handlens og forbrugernes rolle.
Særlig vigtig er  

 EUs  

 handlingsplan for skovlovshåndhævelse, god samfundsforvaltning og handel,  

 også  

 kaldet FLEGT.
Kommissionen har i slutningen af 2004 afsat 20 mio. euro til  

 støtte for FLEGT-planen.
Regeringen udgav i 2003 en vejledning til offentlige indkøbere  

 om indkøb af tropisk træ, som det er indkøbernes ansvar at bruge.  

 Vejledningen  

 giver råd om indkøb af lovligt og bæredygtigt produceret tropisk træ   

 og  

 vejledningen vil også kunne bruges af private indkøbere. Årsagen til, at  

 fokus  

 i denne vejledning er på tropisk træ, er, at ulovlig skovhugst er et stort og  

 beklageligt problem i mange tropiske lande.
Der kan også være problemer med  

 ikketropisk træ, men der kan ikke herske tvivl om, at risikoen for at købe  

 ulovligt produceret træ generelt er større for tropisk træ end for  

 ikketropisk  

 træ.
Den danske vejledning om tropisk træ var den første i EU, hvor  

 der på regeringsniveau blev givet konkret rådgivning om valg mellem  

 forskellige  

 certificeringssystemer og andre former for dokumentation for lovlig og  

 bæredygtig skovdrift.
Der er stor interesse for vejledningen både blandt  

 producentlande  

 i troperne og blandt øvrige træforbrugende lande, især i EU.
Dokumentation  

 for  

 lovlig og bæredygtig skovdrift er et teknisk kompliceret område, og  

 vejledningen om tropisk træ anviser nogle nye og hidtil ikke benyttede  

 metoder,  

 særligt på markedet for ikkecertificeret træ, som der er behov for at få  

 indhøstet erfaringerne af.
Det har fra starten været hensigten, at  

 vejledningen  

 skulle evalueres efter en passende periode.
3. Politiske bemærkninger Udvalget  

  

 udtaler  

 følgende:
 Ved 1. behandling af beslutningsforslaget var der en generel  

 positiv indstilling til forslagets intentioner blandt Folketingets partier  

 med  

 hensyn til at bidrage til at sikre en bæredygtig udvikling for verdens skove.
 Et mindretal af udvalgets medlemmer tilkendegav under  

 beslutningsforslagets 1. behandling at støtte forslaget på nuværende  

 tidspunkt,  

 hvorimod et flertal af udvalgets medlemmer fandt det nødvendigt at afvente en  

 forestående evaluering af den gældende miljøvejledning om offentligt indkøb  

 af  

 tropisk træ, som ifølge miljøministeren er planlagt til efteråret 2005.
 Under udvalgets behandling af beslutningsforslaget fremkom en  

 række konkrete forslag til indholdet af den kommende evaluering af det  

 offentlige indkøb af træ, som lægger op til et bredere fokus i evalueringen  

 end  

 blot at se på brugen af miljøvejledningen om tropisk træ.
Udvalget opfordrer derfor ministeren til, at evalueringen af det  

 offentlige indkøb af træ kommer til at undersøge og vurdere kendskabet til  

 miljøvejledningen om tropisk træ blandt offentlige indkøbere, undersøge og vurdere, i hvor stort omfang  

 miljøvejledningen om tropisk træ er blevet brugt af offentlige institutioner  

 til indkøb af tropisk træ, undersøge og vurdere, i hvor stort omfang det er  

 lykkedes for offentlige institutioner, der har gjort brug af  

 miljøvejledningen,  

 at leve op til anbefalingerne i miljøvejledningen, undersøge og vurdere, om der er budskaber og  

 anbefalinger i vejledningen, som bør opdateres eller kan forbedres, bl.a.  

 under  

 hensyntagen til udviklingen på certificeringsområdet, mulighederne for  

 tilvejebringelse af alternativ dokumentation: EUs udbudsregler og  

 fortolkningsbidrag  

 til disse samt andre udviklinger, der er relevante for rådgivning om indkøb  

 af  

 træ, anslå omfanget af det samlede brug af træ i  

 offentlige institutioner fordelt på tropisk og ikketropisk træ og fordelt på  

 varegrupper (f.eks. træ til havnebyggeri, konstruktionstræ, møbler m.m.) med  

 henblik på at kunne fokusere indsatsen, overveje muligheder for at udvide den danske  

 politik om offentligt indkøb af træ til at omfatte alt træ, inddrage miljøorganisationer, brancheforeninger  

 og andre interessenter, som har en betydelig viden på området, inddrage erfaringer med politik for offentligt  

 indkøb fra andre lande, f.eks.
Tyskland, England, Holland og Frankrig, undersøge administrative, juridiske og  

 økonomiske konsekvenser af en eventuel udvidelse af indkøbspolitikken til al  

 slags træ (ikke kun tropisk) og indførelse af mere bindende regler for  

 offentligt indkøb af træ. I den sammenhæng bør der sondres mellem forskellige  

 typer offentlige og halvoffentlige institutioner samt selskaber ejet af det  

 offentlige.
 På baggrund af evalueringen af den gældende politik for  

 offentligt indkøb af træ har miljøministeren over for udvalget tilkendegivet,  

 at hun vil overveje, om der er behov for ændringer i politikken, så det  

 fremover i højere grad sikres, at offentlige institutioner køber lovligt og  

 bæredygtigt træ. I den forbindelse ønsker udvalget, at bl.a. følgende  

 muligheder indgår i overvejelserne, idet der kan overvejes en forskellig  

 indsats, alt efter om der er tale om stat, amter eller kommuner, og alt efter  

 om der er tale om egentlige offentlige og halvoffentlige institutioner eller  

 selskaber ejet af det offentlige:
 Mere forpligtende regler for det offentlige  

 indkøb af træ såsom krav til offentlige institutioner om indkøb af lovligt og  

 bæredygtigt træ og krav til offentlige institutioner om at fastsætte  

 målsætninger  

 for deres indkøb af lovligt og bæredygtigt træ.
 En udvidelse af politikken for offentligt indkøb  

 af træ til at omfatte alt træ, herunder udarbejdelse af konkret vejledning  

 til  

 indkøb af ikketropisk træ.
Endelig ønsker udvalget, at det skal indgå i overvejelserne,  

 hvordan det sikres, at de nødvendige informationer er nemt tilgængelige for  

 offentlige indkøbere, herunder gennemførelse af en ny informationsindsats målrettet  

 mod offentlige indkøbere og revision af vejledningen om køb af træ, så den  

 bliver lettere at forstå og anvende korrekt.
P.u.v.  

  

 Christian Wedell-Neergaard  

  

 formand Bilag 1 Oversigt over bilag vedrørende B 56 Bilagsnr.
Titel 1 1. udkast til beretning Oversigt over spørgsmål og svar vedrørende B 56 Spm.nr.
