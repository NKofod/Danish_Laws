 Til dyrlægerne ved de eksportautoriserede slagterier.
 Vedr. tillidsmandsordningen.
 Det meddeles herved til underretning, at en reservedyrlæges krav om  

 overarbejdsbetaling for udførelse af tillidsmandsarbejde i et antal  

 spisepauser på 30 minutter har været forelagt finansministeriet, som har  

 udtalt, at det, således som den konkrete sag foreligger oplyst, ikke kan  

 tiltræde, at der ydes den pågældende dyrlæge betaling for de afholdte møder i  

 frokostpauserne.
 Man har endvidere forespurgt finansministeriet om muligheden for i  

 tilslutning til tillidsmandsreglerne at udarbejde nærmere retningslinier for  

 tillidsmandsordningens administration indenfor den statslige kødkontrol.
 Finansministeriet har hertil meddelt, at det for såvidt angår afholdelse  

 af møder m.v. ikke anser det for hensigtsmæssigt, at der fastsættes alt for  

 håndfaste regler for området, men at det må være et rimeligt krav, at lederen  

 af veterinærkontrollen forinden et møde afholdes er orienteret herom, samt at  

 det oplyses, hvilke emner der skal drøftes og formålet med denne drøftelse.  

 Lederen må på baggrund heraf da klart tilkendegive, om det faglige møde kan  

 tillades afholdt i arbejdstiden eller ej.
 P.V.V.
