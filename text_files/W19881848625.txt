I forbindelse med separation havde statsamtet godkendt parternes  

 aftale om faderens børnebidrag til et fællesbarn.
Selv om dette bidrag  

 oversteg det efter indkomstforholdene beregnede normalbidrag, måtte det  

 respekteres som fradragsberettiget hos den bidragydende.
Toldkonsulent A klagede over, at de stedlige skattemyndigheder for  

 indkomståret 1985 havde beskåret et af ham foretaget fradrag på 9.000 kr. for  

 børnebidrag til 2.141 kr. - beregnet som normalbidraget + 25% i 3 1/2 måned.  

 Myndighederne havde været af den opfattelse, at det af klageren ydede  

 børnebidrag åbenbart havde oversteget, hvad statsamtet ville have fastsat.  

 Det fremgik af sagen, at klageren var blevet separeret ved bevilling af 30.  

 september 1985, og at statsamtet samtidig havde godkendt parternes aftale om,  

 at klageren med virkning fra den 15. september 1985 og indtil videre skulle  

 betale 2.000 kr. månedlig i børnebidrag til fællesbarnet, som moderen havde  

 fået forældremyndigheden over.
Klageren påstod sig berettiget til fradrag for  

 det ydede børnebidrag, idet han dog begrænsede sin påstand til alene at  

 omfatte fradrag med 2.000 kr. i 3 1/2 måned, eller 7.000 kr.  

 Landsskatteretten fandt, at betingelserne for fradrag for det af statsamtet  

 godkendte bidrag var opfyldt, idet der var tale om et underholdsbidrag, som  

 klageren pligtmæssigt havde udredet i overensstemmelse med den af statsamtet  

 godkendte aftale om bidragets størrelse.
Den påklagede ansættelse blev  

 herefter nedsat i overensstemmelse med klagerens påstand.
 LV 1987, F 1.1.
