Meddelelser fra Søfartsstyrelsen E.  

 Fiskeskibes bygning og udstyr m.v.
Kapitel E VIII Foranstaltninger i  

 nødsituationer, mønstring og øvelser, 1. februar  

 1999 KAPITEL VIII Foranstaltninger i nødsituationer, mønstring  

 og øvelser Regel  

 1	Anvendelse Bestemmelserne i dette kapitel finder anvendelse på nye og  

 eksisterende skibe på 15 m i længde og derover.
Regel  

 2	Hovedalarmsystem, mønstringsruller og  

 nødinstruktioner (1)	Hovedalarmsignalsystemet skal kunne få  

 hovedalarmsignalet til at lyde; dette skal bestå af en række  

 på syv eller flere korte toner efterfulgt af en lang tone, afgivet med  

 fløjten eller sirenen og derudover fra en elektrisk klokke, horn eller  

 tilsvarende lydgiver, som skal få sin energi fra skibets hovedforsyning  

 og den elektriske nødenergikilde, der er foreskrevet i regel  

 IV/17.
 (2)	Alle skibe skal være forsynet med tydelige  

 instrukser om, hvad hver af de ombordværende skal foretage sig i en  

 nødsituation.
 (3)	Mønstringsruller og nødinstruktioner  

 skal opslås på iøjnefaldende steder om bord på  

 skibet, herunder på broen, i maskinrummet og i besætningens  

 opholdsrum og skal indeholde informationen, der er specificeret i  

 følgende punkter.
(4)	Mønstringsrullen skal  

 specificere detaljer om det i regel 50 foreskrevne hovedalarmsignal og  

 også de foranstaltninger, der skal træffes af besætningen  

 og passagererne, når alarmen lyder.
Mønstringsrullen skal  

 endvidere anføre, hvordan ordren til at forlade skibet vil blive  

 givet.
 (5)	Mønstringsrullen skal anføre de  

 opgaver, der påhviler de forskellige besætningsmedlemmer,  

 herunder:
(a)	lukning af vandtætte  

 døre, branddøre, ventiler, spygatter, sideluger, skylights,  

 koøjer og andre lignende åbninger i skibet; (b)	udrustning af redningsbåde og -flåder  

 og andre redningsmidler; (c)	klargøring og udsætning af  

 redningsbåde og -flåder; (d)	almindelig klargøring af andre  

 redningsmidler; (e)	brug af kommunikationsudstyr; og (f)	bemanding af brandslukningshold udpeget til at tage  

 sig af brande.
 (6)	I skibe der er mindre end 45 m i længde kan  

 Administrationen tillade en lempelse af bestemmelserne i punkt (5) hvis den  

 finder, at mønstringsruller ikke er nødvendige på grund  

 af det lille antal besætningsmedlemmer.
 (7)	Mønstringsrullen skal anføre hvilke  

 officerer, det påhviler at sikre, at rednings- og brandudstyr holdes i  

 god stand og klar til øjeblikkelig brug.
 (8)	Mønstringsrullen skal anføre  

 stedfortrædere for nøglepersoner, der måtte blive  

 utjenstdygtige under hensyntagen til, at forskellige nødsituationer  

 kan kræve forskellige foranstaltninger.
(9)	Mønstringsrullen skal være  

 udfærdiget, før skibet afsejler.
Sker der en ændring i  

 besætningen, som nødvendiggør en ændring af  

 mønstringsrullen, skal skibsføreren enten revidere rullen eller  

 udarbejde en ny rulle.
Regel  

 3	Evakueringstræning og øvelser (1)	Mønstringer og øvelser (a)	Hvert medlem af besætningen skal deltage i  

 mindst én bådøvelse og brandøvelse hver  

 måned.
Dog kan Administrationen modificere dette krav for skibe mindre  

 end 45 m i længde, under forudsætning af at mindst en  

 evakueringsøvelse og en brandøvelse afholdes mindst hver tredje  

 måned.
Hvis mere end 25% af besætningen ikke har deltaget i  

 båd- og brandøvelse om bord på det pågældende  

 skib i den forudgående måned, skal en øvelse for  

 besætningen finde sted inden 24 timer efter skibets afgang fra havn.  

 Når et skib går i fart for første gang, efter en  

 større ombygning, eller når en ny besætning er forhyret,  

 skal disse øvelser afholdes inden afsejling.
For klasser af skibe,  

 hvor dette ikke er muligt, kan andre ordninger, der som et minimum svarer  

 hertil, godkendes af Administrationen.
 (b)	Hver evakueringsøvelse skal inkludere:
(i)	besætningsmedlemmerne tilkaldes til  

 mønstringsstederne ved hjælp af hovedalarmsignalet og det  

 sikres, at de er gjort opmærksom på ordren til at forlade  

 skibet specificeret i mønstringsrullen; (ii)	alle melder sig ved stationerne og gør sig  

 klar til de opgaver, som er beskrevet i mønstringsrullen; (iii)	kontrol af, at besætning er  

 hensigtsmæssigt påklædt; (iv)	kontrol af, at redningsvestene er taget korrekt  

 på; (v)	affiring af mindst en redningsbåd efter  

 eventuel nødvendig forberedelse til udsætning; (vi)	redningsbådens motor startes og  

 betjenes; (vii)	betjening af davider, der anvendes til  

 udsætning af redningsflåder.
 (c)	Hver brandøvelse skal  

 inkludere:
(i)	alle melder sig ved brandstationerne  

 og gør klar til de opgaver, som er beskrevet i brandrullerne; (ii)	start af en brandpumpe og brug af mindst to  

 vandstråler for at vise, at systemet er i korrekt funktionsdygtig  

 stand; (iii)	kontrol af brandudrustninger og andet personligt  

 redningsudstyr; (iv)	kontrol af relevant kommunikationsudstyr; (v)	kontrol af funktionen af vandtætte  

 døre, branddøre, brandspjæld og evakueringsmidler, og (vi)	kontrol af arrangementer, der er nødvendige  

 for en efterfølgende evakuering af skibet.
 (d)	Under de på hinanden følgende  

 bådøvelser skal affires forskellige redningsbåde i  

 overensstemmelse med bestemmelserne i underpunkt (b)(v), for så vidt  

 det er praktisk muligt.
 (e)	Øvelser skal i så stor  

 udstrækning som muligt udføres, som om der var en virkelig  

 nødsituation.
 (f)	Hver redningsbåd skal udsættes med den  

 besætning om bord, der er udpeget til at betjene båden, og den  

 skal manøvreres på vandet mindst en gang hver 3. måned  

 under en bådøvelse.
(g)	For så vidt det er rimeligt og praktisk  

 muligt, skal mand-overbord-både med undtagelse af redningsbåde,  

 som også er mand-overbord-både, udsættes hver måned  

 med den udpegede besætning om bord og manøvreres på  

 vandet.
Under alle omstændigheder skal dette krav opfyldes mindst en  

 gang hver 3. måned.
 (h)	Udføres der udsætningsøvelser  

 med redningsbåd og mand-overbord-båd, mens skibet gør fart  

 gennem vandet, må sådanne øvelser, af hensyn til risikoen,  

 kun udføres i beskyttet farvand, og de skal være overvåget  

 af en officer, der er erfaren i sådanne øvelser.
 (i)	Nødbelysningen for mønstring og  

 evakuering skal afprøves ved hver evakueringsøvelse.
(j)	Øvelserne kan justeres i henhold til det  

 relevante udstyr, som kræves i disse bestemmelser.
Hvis udstyr  

 medføres på frivillig basis, skal det dog anvendes under  

 øvelserne, og øvelserne skal justeres i overensstemmelse  

 hermed.
(2)	Træning og instruktion om bord (a)	Træning om bord i brugen af skibets  

 redningsmidler, herunder redningsbådes og redningsflåders  

 udrustning, og i brugen af skibets brandslukningsudstyr, skal finde sted  

 så snart som muligt, og senest 2 uger efter at et  

 besætningsmedlem påmønstrer skibet.
Hvis  

 besætningsmedlemmet er på en planlagt, regelmæssigt  

 tilbagevendende tjeneste om bord i skibet, skal sådan træning dog  

 gives senest 2 uger efter, at besætningsmedlemmet første gang  

 tiltræder tjenesten på skibet.
(b)	Instruktion i brugen af skibets redningsudstyr og i  

 redning til søs skal gives med samme interval som øvelserne.  

 Den enkelte instruktion kan omfatte forskellige dele af skibets  

 redningsudstyr, men alle skibets redningsmidler og -udstyr skal dækkes  

 inden for en periode af 2 måneder.
Hvert medlem af besætningen  

 skal gives instruktioner, som skal omfatte, men ikke nødvendigvis er  

 begrænset til:
(i)	betjening og brug af skibets oppustelige  

 redningsflåder, (ii)	problemer med underafkøling (hypothermia),  

 førstehjælpsbehandling af personer, som er underafkølede  

 (hypothermia) og andre relevante førstehjælpsprocedurer, (iii)	specielle instruktioner, der er nødvendige  

 for brug af skibets redningsmidler under forhold med hårdt vejr og  

 høj sø, og (c)	Om bord i skibe forsynet med nedfirbare  

 redningsflåder skal træning i brugen af disse finde sted med  

 mellemrum af højst 4 måneder.
Når det er praktisk muligt,  

 skal træningen omfatte oppustning og affiring af en  

 redningsflåde.
Denne redningsflåde kan være en speciel  

 redningsflåde, der udelukkende er beregnet til  

 træningsformål, og som ikke indgår i skibets  

 redningsmiddeludrustning; en sådan speciel redningsflåde skal  

 være mærket på en iøjnefaldende måde.
(3)	Registreringer Datoen for mønstringers afholdelse, og enkeltheder  

 om båd- og brandøvelser, øvelser med andre redningsmidler  

 og træning om bord skal indføres i »Tilsynsbogen« eller i  

 »Instruktionsbog i vedligeholdelse af redningsmidler«.
Afholdes ikke en  

 fuldstændig mønstring, øvelse eller træning  

 på det foreskrevne tidspunkt, skal der i tilsynsbogen redegøres  

 for omstændighederne ved og omfanget af den afholdte mønstring,  

 øvelse eller træning.
(4)	Øvelses instruktionsbog (a)	Der skal forefindes en instruktionsbog  

 i hver af besætningens messer og fritidsrum eller i hvert  

 besætningskammer.
Instruktionsbogen, der kan bestå af flere bind,  

 skal på et letforståeligt sprog og hvor muligt med illustrationer  

 give instruktioner for og oplysninger om de redningsmidler, der forefindes  

 på skibet og om de bedste overlevelsesmetoder.
I stedet for  

 instruktionsbogen kan enhver del af sådanne oplysninger gives i form af  

 audiovisuelle midler.
Følgende skal være detaljeret  

 forklaret:
(i)	påtagning af redningsveste og  

 redningsdragter, hvor relevant (ii)	mønstring på de foreskrevne  

 steder; (iii)	entring, udsætning og frigøring af  

 redningsbåde, redningsflåder og mand-overbord-både; (iv)	udsætningsmetode inde fra  

 redningsbådene eller -flåderne; (v)	frigøring fra  

 udsætningsanordningerne; (vi)	metoder og brug af midler til beskyttelse i  

 udsætningsområderne, hvor relevant; (vii)	belysning af udsætningssteder; (viii)	brugen af alt redningsudstyr; (ix)	brugen af detekteringsudstyr; (x)	med assistance fra illustrationer, brugen af  

 radio-redningsmidler; (xi)	brugen af drivankre; (xii)	brugen af motor med tilbehør; (xiii)	ombordtagning af redningsfartøjer og  

 mand-overbord-både, herunder anbringelse og surring; (xiv)	farer ved vejrligets påvirkning og behovet  

 for varm påklædning; (xv)	bedste brug af redningsbåde- og  

 -flådefaciliteter for at blive reddet; (xvi)	bjærgningsmetoder, herunder brug af  

 helikopterredningsudstyr (slynger, kurve, bårer), redningsstole og  

 kystredningsudstyr samt skibets linekastningsapparat; (xvii)	alle andre funktioner i mønstringsrullen  

 og nødinstrukserne; (xviii)	instruktioner vedrørende  

 nødreparation af redningsmidlerne.
 (b)	På skibe mindre end 45 meter i længde  

 kan Administrationen tillade en lempelse af kravene i punkt (a). Dog skal  

 passende sikkerhedsinformation altid medføres om bord.
Regel  

 4	Træning i nødprocedurer Administrationen skal tage sådanne forholdsregler,  

 som den må finde nødvendige for at sikre, at besætningerne  

 er tilstrækkeligt trænede i deres pligter i tilfælde af en  

 nødsituation.
Sådan træning skal inkludere, hvor  

 relevant:
(a)	typer af nødsituationer som kan opstå,  

 såsom kollisioner, brand og synkning; (b)	typer af redningsmidler der normalt medføres  

 om bord på skibe; (c)	nødvendigheden af at følge  

 principperne for overlevelse; (d)	værdien af træning og  

 øvelser; (e)	nødvendigheden af at være forberedt  

 på en hvilken som helst nødsituation og være konstant klar  

 over:
 (i)	informationen i mønstringslisterne,  

 specielt:
hvert besætningsmedlems særlige pligter i  

 en nødsitu-ation; hvert besætningsmedlems egen redningsstation;  

 og signalet som kalder besætningen til deres  

 redningsfartøjer eller brandstationer; (ii)	placeringen af hvert besætningsmedlems egen  

 redningsvest og reserveredningsveste; (iii)	placeringen af brandalarmkontroller; (iv)	evakueringsveje; (v)	konsekvenserne af panik; (f)	handlinger der skal udføres med hensyn til  

 helikopteroptagning af en person fra skibe og redningsfartøjer; (g)	handlinger, der skal udføres, når der  

 bliver kaldt til redningsstationerne, herunder:
(i)	iføring af passende beklædning; (ii)	påtagning af redningsvest; og (iii)	indsamling af yderligere beskyttelse så som  

 tæpper, hvis tiden tillader det; (h)	handlinger, der skal udføres, når der  

 bliver givet ordre til at forlade skibet, såsom:
(i)	hvordan man entrer redningsfartøjer fra  

 skibet og vandet; og (ii)	hvordan man hopper ned i vandet fra en  

 højde og reducerer risikoen for skader, når man rammer  

 vandet; (i)	handlinger, der skal udføres i vandet,  

 så som:
 (i)	hvordan man overlever under forhold som:
brand eller olie på vandet; kolde forhold; og haj-befængte farvande; (ii)	hvordan man genopretter et kæntret  

 redningsfartøj; (j)	handlinger, der skal udføres om bord i et  

 redningsfartøj, såsom:
(i)	at få redningsfartøjer hurtigt  

 på afstand af skibet; (ii)	beskyttelse mod kulde og ekstrem varme; (iii)	brug af drivanker; (iv)	holde udkig; (v)	bjærgning og behandling af overlevende; (vi)	forbedre muligheden for at blive set af andre; (vii)	kontrol af udstyr er i redningfartøjer og  

 korrekt brug af udstyret; og (viii)	så vidt muligt at holde sig i  

 nærheden af forlisstedet; (k)	de vigtigste farer som truer overlevende og de  

 almindelige principper for overlevelse, herunder:
(i)	forholdsregler som skal tages i kolde klimaer; (ii)	forholdsregler som skal tages i tropiske  

 klimaer; (iii)	udsættelse for sol, vind, regn og  

 sø; (iv)	vigtigheden af at bære egnet  

 beklædning; (v)	beskyttende foranstaltninger i  

 redningsfartøjer; (vi)	effekterne af nedsænkning i vand og af  

 hyperthermi; (vii)	vigtigheden af at bevare kropsvæskerne; (viii)	beskyttelse mod søsyge; (ix)	korrekt brug af ferskvand og føde; (x)	følgerne af at drikke havvand; (xi)	midler til rådighed for at forbedre  

 muligheden for at blive set af andre; og (xii)	vigtigheden af at opretholde moralen; (l)	handlinger, som skal udføres i  

 tilfælde af brandslukning:
(i)	brug af brandslanger med forskellige dyser; (ii)	brug af transportable ildslukkere; (iii)	kendskab til placeringen af branddøre;  

 og (iv)	brug af friskluftapparater.
