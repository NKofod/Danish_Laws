Bekendtgørelse om overvågning og bekæmpelse af BSE hos kvæg  

1) I medfør af § 4, § 6,  

 stk. 1, § 26, § 27, stk. 2, § 29, § 30, stk. 1, § 33, § 36, § 44, stk. 1, §  

 53,  

 stk. 1 og 2, § 56, stk. 2 og 3, § 67, § 70, stk. 3 og 5, i lov nr. 432 af 9.  

 juni 2004 om hold af dyr, som ændret ved lov nr. 105 af 20. februar 2006,  

 fastsættes:
Afsnit I Indledning Kapitel 1 Formål og definitioner § 1.  

  

 Bekendtgørelsens formål er at fastsætte bestemmelser for overvågning og  

 bekæmpelse af BSE hos kvæg.
 Stk. 2.  

  

 I denne  

 bekendtgørelse forstås ved:
 1)  

 	  

 BSE: Bovin Spongiform  

 Encephalopati (kogalskab). En zoonotisk sygdom, som kan overføres fra kvæg  

 til  

 menneske, og som medfører en alvorlig, uhelbredelig hjernelidelse hos kvæg og  

 menneske efter lang inkubationstid.
2)  

 	  

 TSE: Transmissibel  

 Spongiform Encephalopati.
Samlebetegnelse for overførbare spongiforme  

 encephalopatier, hvoraf BSE hos kvæg og scrapie hos får og geder er de  

 vigtigste TSE-sygdomme hos husdyr.
3)  

 	  

 Hjernestammen: Den  

 basale og nederste del af hjernen hos kreaturer.
Dette er den del af hjernen,  

 som skal undersøges for BSE, jf. de protokoller, som gælder for de  

 hurtigtest,  

 som er godkendt af EU.
 4)  

 	  

 Kategori  

 1-forarbejdningsanlæg: Virksomhed godkendt til forarbejdning af kategori  

 1-materiale i henhold til Europa-Parlamentets og Rådets forordning nr.  

 1774/2002 af 3. oktober 2002 om sundhedsbestemmelser for animalske  

 biprodukter,  

 som ikke er bestemt til konsum.
5)  

 	  

 SRM: Specificeret  

 Risiko Materiale.
Materiale fra kreaturer, som anses for at indeholde den  

 største mængde BSE-smitstof som defineret i Europa-Parlamentets og Rådets  

 forordning nr. 999/2001 af 22. maj 2001 om fastsættelse af regler for  

 forebyggelse af, kontrol med og udryddelse af visse transmissible spongiforme  

 encephalopatier.
 6)  

 	  

 Brugeren af en  

 besætning: Enhver fysisk eller juridisk person, som er ansvarlig for en  

 besætning,  

 også midlertidigt.
 7)  

 	  

 Slagteri: Slagteri  

 autoriseret til slagtning af kvæg.
 8)  

 	  

 AM-dyr: Kreatur, som  

 ved det levende syn før slagtning (ante mortem kontrol) mistænkes for at være  

 angrebet af en sygdom, der kan overføres til mennesker eller dyr, eller som  

 viser symptomer på en sygdom eller en forstyrrelse af deres almentilstand,  

 som  

 kan gøre kødet uegnet til menneskeføde.
 9)  

 	  

 Nødslagtning: Enhver  

 slagtning af et kreatur, hvor aflivningen udføres uden for et slagteri efter  

 beslutning af en dyrlæge, og hvor den efterfølgende slagtemæssige behandling  

 foretages på et slagteri.
10)  

 	  

 Fødselskohorte: En af  

 Fødevarestyrelsen defineret gruppe af kreaturer, som er født eller opdrættet  

 i  

 samme besætning som det mistænkte eller smittede kreatur.
Fødselkohorten  

 defineres ud fra fødselstidspunktet for det mistænkte eller smittede kreatur,  

 som nævnt i bilag 1.
 11)  

 	  

 Hjemmeslagtning:  

 Primærproducenters slagtning og efterfølgende slagtemæssige behandling af  

 egne  

 dyr til forbrug i egen husholdning på ejendomme, hvor dyrehold er tilladt.
 12)  

 	  

 Godkendt laboratorium:  

 Laboratorium, der er godkendt til at foretage undersøgelser for BSE ved  

 hurtigtest i henhold til bekendtgørelse om godkendelse af og tilsyn med  

 diagnostiske  

 laboratorier.
 13)  

 	  

 Hurtigtest:  

 EU-godkendt test til hurtig undersøgelse af hjernestamme for BSE, jf.  

 Europa-Parlamentets og Rådets forordning (EF) nr. 999/2001 af 22. maj 2001 om  

 fastsættelse af regler for forebyggelse af, kontrol med og udryddelse af  

 visse  

 transmissible spongiforme encephalopatier med senere ændringer.
 14)  

 	  

 TSE-database:  

 Fødevarestyrelsens database over alle undersøgelsesresultater i forbindelse  

 med  

 undersøgelse for TSE-sygdomme.
 15)  

 	  

 CHR: Centrale  

 Husdyrbrugs Register.
 16)  

 	  

 CKR-nummer: Et  

 kreaturs entydige individnummer i CHR.
Afsnit II Overvågning af BSE Kapitel 2 Kliniske mistanker § 2.  

  

 Et levende, selvdødt eller aflivet kreatur kan mistænkes for at lide af  

 BSE, når det fremviser eller har fremvist et fremadskridende sygdomsbillede  

 med  

 neurologiske og adfærdsmæssige symptomer eller en gradvis forringelse af den  

 generelle tilstand som følge af forstyrrelser i centralnervesystemet, og hvor  

 det ikke har været muligt at stille en anden sikker diagnose på grundlag af  

 kliniske eller andre undersøgelser, reaktion på behandling eller  

 laboratorieanalyser.
 § 3.  

  

 Brugeren af en besætning skal ved mistanke om, at der hos et kreatur  

 optræder det i § 2 nævnte sygdomsbillede, straks tilkalde en dyrlæge, jf. §  

 27,  

 stk. 1, i lov om hold af dyr.
 § 4.  

  

 Tilkaldes en dyrlæge, jf. § 3, til et kreatur, som udviser det i § 2  

 nævnte sygdomsbillede, eller får en dyrlæge i øvrigt i forbindelse med sit  

 arbejde mistanke om forekomst af BSE, skal dyrlægen snarest foretage en  

 undersøgelse af det pågældende dyr.
 Stk. 2.  

  

 Hvis dyrlægen efter  

 undersøgelsen konstaterer, at dyret udviser det i § 2 nævnte sygdomsbillede,  

 skal dyrlægen straks underrette fødevareregionen om sygdomstilfældet med  

 angivelse af sygdomsbilledet.
 Stk. 3.  

  

 Fødevareregionen  

 vurderer, om der er tale om en klinisk mistanke, og om kreaturet skal aflives  

 og undersøges for BSE.
 Stk. 4.  

  

 I tilfælde af, at  

 kreaturet skal aflives, skal dette ske efter fødevareregionens anvisning.
§ 5.  

  

 Hovedet fra det mistænkte dyr skal indsendes til undersøgelse på Danmarks  

 Fødevareforskning.
Fødevareregionen sørger for indsendelse af hovedet, samt  

 transport af resten af dyret til et kategori 1-forarbejdningsanlæg.
Kapitel 3 Overvågning ved slagtning og på kategori  

 1-forarbejdningsanlæg Generelt § 6.  

  

 Ved slagtning til konsum, ved aflivning af kreaturer og fra selvdøde  

 kreaturer skal hjernestammen udtages og indsendes  

 til undersøgelse for BSE efter nærmere  

 fastsatte aldersgrænser og procedurer.
 Stk. 2.  

  

 Et slagteri skal  

 sørge for, at embedsdyrlægen underrettes om slagteriets modtagelse af  

 nødslagtede  

 kreaturer, således at embedsdyrlægen kan sørge for udtagning af  

 hjernestammen,  

 jf. § 15.
 Stk. 3.  

  

 Et kategori  

 1-forarbejdningsanlæg skal sørge for, at hjernestamme udtages og indsendes  

 til undersøgelse for BSE, jf. §§ 20-21, fra  

 de kreaturer, der behandles på kategori 1-forarbejdningsanlægget.
 Stk. 4.  

  

 Fra kreaturer, som  

 sendes til slagtning, og som er døde ved ankomsten til slagteriet, dør efter  

 ankomsten til slagteriet, afvises fra slagtning eller kasseres, inden hovedet  

 eller øremærkerne er fjernet fra slagtekroppen, skal der udtages prøver på  

 kategori 1-forarbejdningsanlægget.
 Stk. 5.  

  

 Fra slagtekreaturer,  

 som kasseres, efter at hovedet eller øremærkerne er fjernet fra  

 slagtekroppen,  

 skal der udtages prøver på slagteriet.
 Stk. 6.  

  

 Udtagning af  

 hjernestammen skal ske efter Fødevarestyrelsens anvisninger.
 § 7.  

  

 Den, som udtager prøver til undersøgelse for BSE, skal sørge for, at der  

 altid er en sikker sammenhæng mellem hjernestammen, som er udtaget til  

 undersøgelse for BSE og det pågældende kreaturs CKR-nummer.
 Stk. 2.  

  

 Slagterier skal  

 sikre, at slagtekrop og øvrige dele af dyret kan relateres til det pågældende  

 dyrs CKR-nummer, indtil embedsdyrlægen har frigivet slagtekrop og øvrige dele  

 af dyret fra offentligt tilsyn, jf. § 9.
 Stk. 3.  

  

 Slagterier skal kunne  

 identificere den slagtekrop, som er behandlet på slagtelinjen lige før, og de  

 to slagtekroppe, som er behandlet på slagtelinjen lige efter ethvert slagtet  

 dyr.
 Stk. 4.  

  

 Slagterier og  

 kategori 1-forarbejdningsanlæg skal føre optegnelser over identiteten, jf.  

 stk.  

 1-3, og opbevare disse optegnelser i 2 år.
 § 8.  

  

 Slagterier og kategori 1-forarbejdningsanlæg skal sørge for, at  

 hjernestammen udtaget, jf. §§ 6-7, indsendes til undersøgelse på et godkendt  

 laboratorium samme dag, som det udtages.
 Stk. 2.  

  

 Uanset stk. 1 kan  

 slagterier dog udskyde indsendelsen i op til 5 hverdage efter slagtningen.  

 Hjernestammen skal i så fald opbevares på køl fra udtagelse til indsendelse.
 Stk. 3.  

  

 Indsender af  

 hjernestammen skal sikre sig, at laboratoriet kan modtage materialet til  

 undersøgelse senest dagen efter afsendelsen.
§ 9.  

  

 Ved slagtning på slagteri af dyr, der undersøges for BSE, skal alle dele  

 heraf, herunder huden, holdes tilbage under offentligt tilsyn, indtil der  

 foreligger et negativt resultat af undersøgelsen, eller alle delene føres til  

 et kategori 1-forarbejdningsanlæg.
Transport af delene til et kategori  

 1-forarbejdningsanlæg må kun ske med embedsdyrlægens tilladelse.
 Stk. 2.  

  

 På slagterier skal  

 den slagtekrop, som er behandlet på slagtelinjen lige før, og de to  

 slagtekroppe,  

 som er behandlet på slagtelinjen lige efter et kreatur, der undersøges for  

 BSE,  

 holdes tilbage under offentligt tilsyn, indtil der foreligger et negativt  

 resultat af undersøgelsen eller slagtekroppene føres til et kategori  

 1-forarbejdningsanlæg.
 Stk. 3.  

  

 Ved en negativ  

 reaktion ved hurtigtesten frigiver embedsdyrlægen delene af dyrene fra det  

 offentlige tilsyn.
 § 10.  

  

 Slagterier og kategori 1-forarbejdningsanlæg skal etablere procedurer til  

 kontrol af leverede kreaturers oprindelse, alder og identitet, udtagning og  

 fremsendelse af prøver samt modtagelse af prøveresultater.  

 Endvidere skal slagterier etablere procedurer  

 til opbevaring af eller kontrol med alle dele af dyrene, indtil resultat af  

 BSE-undersøgelsen foreligger.
 Stk. 2.  

  

 På virksomheden skal  

 der foreligge en skriftlig beskrivelse af procedurerne jf. stk. 1.
 Stk. 3.  

  

 Slagterier og  

 kategori 1-forarbejdningsanlæg skal yde fornøden bistand ved de udtagelser af  

 hjernestammen, som skal forestås af fødevareregionen, jf. §§ 15-16 og §§  

 20-21.
 § 11.  

  

 Slagterier skal ved opslag i CHR sikre identifikation af kreaturer og  

 overholdelse af de nævnte aldersgrænser for udtagning af hjernestammen fra  

 alle  

 tilførte kreaturer.
 Stk. 2.  

  

 Ved visuel kontrol af  

 det enkelte dyr skal slagterier og kategori 1-forarbejdningsanlæg sikre, at  

 dyrets øremærker, køn, race og anslåede alder stemmer overens med  

 oplysningerne  

 i CHR.
 § 12.  

  

 Et godkendt laboratorium skal  

 levere resultaterne af alle de foretagne BSE-undersøgelser med hurtigtest til  

 indsender og til TSE-databasen.
 Stk. 2.  

  

 Et godkendt  

 laboratorium skal levere resultaterne af de foretagne BSE-undersøgelser enten  

 direkte til TSE-databasen eller via slagteriet og en ekstern dataleverandør.
 Stk. 3.  

  

 Et godkendt  

 laboratorium skal levere prøveresultatet til indsender senest 2 hverdage  

 efter,  

 at resultatet foreligger.
 Stk. 4.  

  

 Hvis et godkendt  

 laboratorium leverer prøveresultatet direkte til TSE-databasen, skal  

 laboratoriet  

 levere resultatet til TSE-databasen senest 5 hverdage efter, at resultatet  

 foreligger.
 Stk. 5.  

  

 Hvis et godkendt  

 laboratorium leverer prøveresultatet via slagteri og en ekstern  

 dataleverandør,  

 skal slagteriet levere resultatet til TSE-databasen senest 12 dage efter  

 modtagelsen af prøvesvaret fra laboratoriet.
 Stk. 6.  

  

 Prøveresultater skal  

 leveres elektronisk til TSE-databasen efter Fødevarestyrelsens nærmere  

 anvisning.
Stk. 7.  

  

 For at sikre, at  

 prøvesvaret refererer til det prøvede dyr, skal indsendere og laboratorier  

 hver  

 især sikre en entydig, sikker og sammenhængende identifikation af det  

 slagtede  

 kreatur, den tilhørende hjernestamme, resultatet af undersøgelsen og de data,  

 som leveres til TSE-databasen.
Identifikationen skal ske med reference til  

 dyrets CKR-nummer.
 Stk. 8.  

  

 Indsendere skal mærke  

 hver beholder med hjernestamme med en etiket, hvoraf det tilhørende dyrs  

 CKR-nummer fremgår.
Stk. 9.  

  

 Etiketter på  

 beholdere med hjernestamme og eventuelle tilhørende blanketter skal kunne  

 aflæses  

 maskinelt.
Dette gælder dog ikke for prøver udtaget fra nødslagtede  

 kreaturer,  

 AM-dyr eller ved kliniske mistanker.
 Stk. 10.  

  

 Etiketter, jf. stk.  

 8-9, må kun anbringes på låget på prøvebeholderen, hvis låget er fasthægtet  

 til  

 prøvebeholderen.
Stk. 11.  

  

 Et godkendt  

 laboratorium skal registrere en modtaget prøve og tilhørende CKR-nummer  

 elektronisk i laboratoriets laboratoriesystem ved maskinel aflæsning af  

 etiketten på prøvebeholderen.
Samtidig skal laboratoriet registrere en række  

 andre oplysninger elektronisk efter Fødevarestyrelsens anvisninger afhængig  

 af,  

 hvilke kategorier af kreaturer laboratoriet undersøger prøver fra.
Undersøgelser ved  

 slagtning på slagterier § 13.  

  

 Fra alle kreaturer, som er 30 måneder eller derover, og som slagtes med  

 henblik på konsum, og som ikke tilhører grupperne nødslagtede kreaturer eller  

 AM-dyr, skal slagterier udtage og indsende hjernestammen til undersøgelse for  

 BSE på et godkendt laboratorium.
Undersøgelser ved  

 hjemmeslagtninger § 14.  

  

 Brugeren af en besætning skal sikre, at der fra alle hjemmeslagtede  

 kreaturer fra besætningen fjernes SRM.
 Stk. 2.  

  

 Brugeren af en  

 besætning skal sikre, at der fra hjemmeslagtede kreaturer, der slagtes i en  

 alder  

 af 30 måneder eller derover, bliver udtaget hjernestamme til undersøgelse for  

 BSE.
Stk. 3.  

  

 Kød fra  

 hjemmeslagtede kreaturer i en alder af 30 måneder eller derover må først  

 anvendes til konsum, når der foreligger et negativt resultat af BSE  

 undersøgelsen.
Alle dele af dyret skal kunne identificeres og skal opbevares  

 på  

 ejendommen, medmindre disse føres direkte til et kategori 1-  

 forarbejdningsanlæg.
Stk. 4.  

  

 Brugeren af en  

 besætning skal sikre, at SRM inklusive hovedet afhentes med henblik på  

 transport til et kategori 1-forarbejdningsanlæg.
Ved tilmeldingen til  

 afhentning skal brugeren af en besætning meddele forarbejdningsvirksomheden,  

 at  

 der er tale om SRM, og om der skal udtages prøve for BSE, jf. stk. 2.
Stk. 5.  

  

 Brugeren af en  

 besætning skal placere SRM i en lækagesikret beholder.
Kreaturhovedet skal  

 placeres oven på beholderen i en gennemsigtig lækagesikret plasticpose,  

 således  

 at øremærkerne kan aflæses igennem denne. Ører og øremærker må ikke frigøres  

 fra hovedet.
 Stk. 6.  

  

 Brugeren af en  

 besætning skal sikre, at SRM og kreaturhovedet opbevares utilgængeligt indtil  

 afhentningen.
Stk. 7.  

  

 Kategori  

 1-forarbejdningsanlægget skal sørge for udtagning og indsendelse af  

 hjernestamme  

 til undersøgelse på et godkendt laboratorium.
Udtagning og indsendelse skal  

 ske  

 efter Fødevarestyrelsens anvisning.
Stk. 8.  

  

 Kategori  

 1-forarbejdningsanlægget skal sikre, at brugeren af en besætning har mulighed  

 for at få meddelelse om prøveresultatet indenfor et døgn efter at dette  

 foreligger,  

 og skal desuden levere et skriftligt prøveresultat til brugeren af en  

 besætning.
Brugeren af en besætning skal opbevare dette i 2 år.
Undersøgelse af  

 nødslagtede kreaturer og AM-dyr § 15.  

  

 Fra alle nødslagtede kreaturer, som er 24 måneder gamle eller derover,  

 udtager fødevareregionen hjernestammen til undersøgelse for BSE på Danmarks  

 Fødevareforskning.
 § 16.  

  

 Fra alle AM-dyr, som er 24 måneder gamle eller derover, udtager  

 fødevareregionen hjernestammen til undersøgelse for BSE på Danmarks  

 Fødevareforskning.
Mærkning og  

 undersøgelse af kreaturer med oprindelse i Det Forenede Kongerige (UK) § 17.  

  

 Brugeren af en besætning med kreaturer, der har oprindelse i Det Forenede  

 Kongerige indført til Danmark før den 27. marts 1996, skal påse, at dyrene er  

 mærket med særlige øremærker godkendt i henhold til bekendtgørelse om  

 mærkning,  

 flytning og registrering af kvæg, svin, får og geder.
 § 18.  

  

 De i § 17 nævnte kreaturer må ikke flyttes fra en ejendom uden  

 fødevareregionens skriftlige tilladelse.
§ 19.  

  

 Når et af de i § 17 omhandlede kreaturer ikke længere skal anvendes til  

 levebrug, skal brugeren af en besætning anmelde dette til fødevareregionen.  

 Dyrene skal aflives i overensstemmelse med § 22 og føres til et kategori  

 1-forarbejdningsanlæg.
Transporten skal ske efter fødevareregionens  

 anvisning.
 Stk. 2.  

  

 Selvdøde eller  

 aflivede kreaturer, som er omhandlet af  

 § 17, skal anmeldes til fødevareregionen af brugeren af en besætning og  

 skal føres til et kategori 1-forarbejdningsanlæg.
 § 20.  

  

 Fra de i § 17 omhandlede kreaturer skal kategori 1-forarbejdningsanlægget  

 sørge for, at der udtages og indsendes hjernestamme til undersøgelse på  

 Danmarks Fødevareforskning.
Undersøgelse af  

 aflivede og selvdøde kreaturer, samt aflivning af kreaturer § 21.  

  

 Et kategori 1-forarbejdningsanlæg skal sørge for, at der udtages og  

 indsendes hjernestamme fra alle aflivede eller selvdøde kreaturer, som er 24  

 måneder gamle eller derover, til undersøgelse for BSE på Danmarks  

 Fødevareforskning eller et godkendt laboratorium.
§ 22.  

  

 Aflivning af kreaturer, som er 24 måneder gamle eller derover, skal så  

 vidt muligt foretages medikamentelt af hensyn til at bevare hjernestammen  

 intakt til undersøgelse for BSE.
Rygmarvsstødere må af samme årsag ikke  

 anvendes til kreaturer, som er 24 måneder gamle eller derover  

 og derfor skal undersøges  

 for BSE.
Afsnit III Bekæmpelse af BSE Kapitel 4 Mistanke om BSE § 23.  

  

 Et kreatur skal anses for at være mistænkt for at have BSE, hvis der  

 foreligger en klinisk mistanke, jf. § 4, stk. 3, eller hvis der ved en  

 hurtigtest af hjernestamme fra det pågældende kreatur indsendt til Danmarks  

 Fødevareforskning eller et godkendt laboratorium påvises tvivlsom eller  

 positiv  

 reaktion for BSE.
 Stk. 2.  

  

 Hjernestammen fra et  

 kreatur mistænkt som følge af en tvivlsom eller positiv hurtigtest skal  

 indsendes  

 af det godkendte laboratorium til bekræftende undersøgelse på Danmarks  

 Fødevareforskning  

 samme dag, som resultatet af hurtigtesten foreligger.
Stk. 3.  

  

 Et godkendt  

 laboratorium skal straks underrette Fødevarestyrelsen om positive eller  

 tvivlsomme  

 resultater af udførte hurtigtest.
Ved underretningen skal det pågældende dyrs  

 CKR-nummer oplyses.
 § 24.  

  

 Ved mistanke om BSE, jf. § 23, stk. 1 skal slagteriet sørge for, at alle  

 kropsdele af et undersøgt kreatur og slagtekroppen af det dyr, som er  

 behandlet  

 på slagtelinjen lige før, og slagtekroppene af de to dyr, som er behandlet på  

 slagtelinjen lige efter det undersøgte dyr, føres til et kategori  

 1-forarbejdningsanlæg i følgende tilfælde:
1)  

 	  

 Der er påvist positiv  

 reaktion ved hurtigtest på hjernestammen fra et undersøgt kreatur, jf. § 13,  

 eller 2)  

 	  

 der er påvist  

 tvivlsom reaktion ved hurtigtest på hjernestammen fra et undersøgt kreatur,  

 jf.  

 § 13, og Danmarks Fødevareforskning påviser positiv reaktion ved de  

 efterfølgende undersøgelser, jf. § 23, stk. 2.
 Stk. 2.  

  

 Uanset bestemmelsen i  

 stk. 1 kan fødevareregionen tillade, at kun det dyr, som er fundet positivt  

 ved  

 hurtigtest, skal transporteres til et kategori 1-forarbejdningsanlæg, hvis  

 slagteriet har etableret et system, som hindrer, at andre slagtekroppe  

 forurenes.
 § 25.  

  

 Når et kreatur er mistænkt for at have BSE, jf. § 23, stk. 1, sætter  

 fødevareregionen følgende dyr under offentligt tilsyn:
 1)  

 	  

 Samtlige kreaturer i  

 de besætninger, hvor det mistænkte kreatur har opholdt sig siden dets fødsel.  

 Dette gælder dog ikke kreaturer i besætninger, hvortil det mistænkte kreatur  

 er  

 indgået på et tidspunkt, som ligger efter den øvre grænse for fødselkohorten,  

 jf. bilag 1.
2)  

 	  

 Et kreatur, der er  

 flyttet til en anden besætning, og som er en del af fødselskohorten, jf.  

 bilag  

 1, 3)  

 	  

 Hvis det mistænkte kreatur er et  

 hundyr, sættes alt afkom, som er født i perioden på 2 år umiddelbart før det  

 tidspunkt, hvor kreaturet er sat under mistanke, jf. § 23, stk. 1 under  

 offentligt tilsyn.
Desuden sættes alt afkom, som eventuelt er født efter  

 dette  

 tidspunkt under offentligt tilsyn.
 4)  

 	  

 Andre drøvtyggere,  

 hvor der kan påvises en fodringsmæssig sammenhæng med det mistænkte kreatur  

 på  

 et tidspunkt, hvor der kan have været risiko for smitte.
 Stk. 2.  

  

 Fødevareregionen  

 ophæver det offentlige tilsyn pålagt efter stk. 1, nr. 1, for de kreaturer,  

 som  

 ikke er en del af fødselkohorten, jf. bilag 1, når fødevareregionen har  

 identificeret disse kreaturer.
 Stk. 3.  

  

 Fødevareregionen  

 ophæver det offentlige tilsyn, jf. stk. 1, hvis Danmarks Fødevareforskning  

 finder  

 det indsendte materiale fra det mistænkte dyr negativt ved de bekræftende  

 undersøgelser  

 af indsendt materiale, jf. § 5 eller § 23, stk. 2.
 § 26.  

  

 Drøvtyggere, som er sat under offentligt tilsyn, jf. § 25, må kun flyttes  

 fra ejendommen med fødevareregionens tilladelse, og kun hvis de føres direkte  

 til slagtning eller til et kategori 1-forarbejdningsanlæg.
 Stk. 2.  

  

 Fra kreaturer under  

 offentligt tilsyn, som er 24 måneder eller derover, og som føres til  

 slagtning  

 eller kategori 1-forarbejdningsanlæg, forestår fødevareregionen udtagelse af  

 hjernestammen til undersøgelse for BSE på Danmarks Fødevareforskning.
 Stk. 3.  

  

 Alle dele, herunder  

 huden, af drøvtyggere under offentligt tilsyn, der er ført til slagtning,  

 skal  

 holdes tilbage under offentligt tilsyn, indtil resultatet af undersøgelsen af  

 det mistænkte dyr er afsluttet med negativt resultat.
 Stk. 4.  

  

 Slagtekroppen af det  

 kreatur, som er behandlet på slagtelinjen lige før, og slagtekroppen af de to  

 kreaturer, som er behandlet på slagtelinjen lige efter et kreatur, som er  

 under  

 offentligt tilsyn, skal holdes tilbage under offentligt tilsyn, indtil  

 undersøgelsen af det mistænkte kreatur er afsluttet med negativt resultat.
 Stk. 5.  

  

 Fødevareregionen kan  

 tillade, at kun kreaturer, som er sat under offentligt tilsyn i  

 besætningen, skal holdes tilbage under  

 offentligt tilsyn, hvis slagteriet har etableret et system, som hindrer, at  

 andre slagtekroppe forurenes.
 Stk. 6.  

  

 Foder og andet  

 materiale, som kan være kontamineret med BSE-smitte, må ikke flyttes fra  

 ejendomme, som har, eller har haft drøvtyggere under offentligt tilsyn, jf. §  

 25, medmindre det føres til destruktion efter fødevareregionens anvisning.
Kapitel 5 Smitte med BSE § 27.  

  

 Et mistænkt kreatur, jf. § 23, skal anses for at være smittet med BSE,  

 hvis Danmarks Fødevareforskning finder det indsendte materiale fra dyret  

 positivt ved en bekræftende undersøgelse for BSE.
 Stk. 2.  

  

 Når et kreatur anses for at være smittet med BSE, skal de  

 drøvtyggere, som er under offentligt tilsyn, jf. § 25, stk. 1 og 2, aflives.
 Stk. 3.  

  

 Fødevareregionen kan  

 fravige bestemmelserne i stk. 2 for enkelte drøvtyggere eller en gruppe af  

 drøvtyggere, hvis det kan dokumenteres, at de pågældende drøvtyggere ikke har  

 haft adgang til samme foder som det smittede kreatur.
 Stk. 4.  

  

 Hvis det drejer sig  

 om tyre på en tyrestation, kan fødevareregionen udsætte aflivningen, indtil  

 tyren ikke længere skal anvendes til produktion, hvis det sikres, at tyren  

 føres direkte til kategori 1-forarbejdningsanlæg efter endt produktion og  

 aflivning uanset stk. 2.
 § 28.  

  

 Fødevareregionen foranstalter aflivning, prøveudtagning og transport til  

 et kategori 1-forarbejdningsanlæg af de aflivede drøvtyggere.
 Stk. 2.  

  

 I forbindelse med  

 aflivningen forestår fødevareregionen udtagning af hjernestammen til  

 undersøgelse for TSE på Danmarks Fødevareforskning fra samtlige aflivede  

 kreaturer på 24 måneder og derover, samt fra samtlige aflivede får og geder  

 på  

 18 måneder og derover.
Stk. 3.  

  

 Slagteriet skal sørge for, at alle dele af  

 drøvtyggere under offentligt tilsyn, som er slagtet, jf. § 26, stk. 3, og som  

 er med i fødselskohorten, jf. bilag 1, transporteres til et kategori  

 1-forarbejdningsanlæg.
Desuden skal slagtekroppen af det kreatur, som er  

 behandlet på slagtelinjen lige før, og slagtekroppen af de to kreaturer, som  

 er  

 behandlet på slagtelinjen lige efter, jf. § 26, stk. 4, transporteres til et  

 kategori 1-forarbejdningsanlæg, medmindre der er etableret et system, som  

 hindrer, at andre slagtekroppe forurenes, jf. § 26, stk. 5.
 § 29.  

  

 Fødevareregionen foranstalter rengøring af fodersystemer, siloer og andre  

 steder, hvor foder, der kan have overført smitte med BSE, har været opbevaret  

 på den eller de ejendomme, hvor det smittede dyr har opholdt sig.
 Stk. 2.  

  

 Fødevareregionen kan  

 dog undlade at foranstalte rengøring, jf. stk. 1, hvis fødevareregionen  

 vurderer, at det er usandsynligt, at der er foderrester tilbage fra den  

 periode, som fødselskohorten dækker.
 § 30.  

  

 Når fødevareregionen vurderer, at alle drøvtyggere, som har haft risiko  

 for at være smittet med BSE fra samme smittekilde, som det positive kreatur,  

 er  

 fjernet fra ejendommen, og at alt smittefarligt materiale er fjernet fra  

 ejendommen, meddeler fødevareregionen skriftligt brugeren af besætningen, at  

 der ikke længere er pålagt besætningen restriktioner.
Afsnit IV Generelle bestemmelser Kapitel 6 Betaling og erstatning § 31.  

  

 Fødevarestyrelsen afholder udgifterne til:
 1)  

 	  

 Aflivning af det  

 mistænkte dyr i henhold til § 4, stk. 3.
 2)  

 	  

 Indsendelse af  

 hovedet og undersøgelse af hjernestammen fra det mistænkte dyr, samt  

 bortskaffelse på kategori 1-forarbejdningsanlæg i henhold til § 5.
 3)  

 	  

 Aflivning, transport,  

 bortskaffelse og undersøgelse på kategori 1-forarbejdningsanlæg af kreaturer  

 med oprindelse i Det Forenede Kongerige, som ikke længere skal anvendes til  

 levebrug, jf. § 19.
 4)  

 	  

 Videre undersøgelse  

 af hjernestammen på Danmarks Fødevareforskning i henhold til § 23, stk. 2.
 5)  

 	  

 Bortskaffelse på  

 kategori 1-forarbejdningsanlæg af slagtekroppe og refunderer en del af  

 slagteomkostningerne  

 ved kassation af slagtekroppe, jf. § 24.
 6)  

 	  

 Undersøgelse af  

 hjernestammen i henhold til §§ 15-16, § 20 og § 26, stk. 2.
 7)  

 	  

 Foranstaltninger, som  

 fødevareregionen selv udfører i henhold til § 28, stk. 1 og 2, og § 29, jf.  

 bekendtgørelse om udgifter og erstatning ved bekæmpelse og forebyggelse af  

 husdyrsygdomme.
 § 32.  

  

 Fødevarestyrelsen yder erstatning for følgende:
 1)  

 	  

 Aflivede dyr i  

 henhold til § 4 og § 27, stk. 2, jf. bekendtgørelse om udgifter og erstatning  

 ved bekæmpelse og forebyggelse af husdyrsygdomme.
2)  

 	  

 Kreaturer med  

 oprindelse i Det Forenede Kongerige, som ikke længere skal anvendes til  

 levebrug,  

 jf. § 19, stk. 1, og som normalt ville være godkendt til konsum af den  

 veterinære kødkontrol.
Erstatningen beregnes ud fra dyrets vægt på  

 aflivningstidspunktet og udgør 9 kr. pr. kg. levende vægt.
 3)  

 	  

 Værdien af  

 destruerede slagtekroppe, jf. § 24.
 § 33.  

  

 Alle øvrige udgifter end de i §§ 31 og 32 nævnte, der afholdes i  

 forbindelse med denne bekendtgørelse, er Fødevarestyrelsen uvedkommende.
Kapitel 7 Straf og ikrafttræden § 34.  

  

 Med bøde straffes den, der 1)  

 	  

 overtræder § 3, § 4,  

 stk. 1, 3 og 4, § 6, stk. 1-5, §§ 7-8, § 9, stk. 1 og 2, §§ 10-11, § 12, stk.  

 1-5 og stk. 7-11, §§ 13-14, §§ 17-19, §§ 21-22, § 23, stk. 2 og 3, § 24, stk.  

 1, § 26, stk. 1, 3 og 6, og § 28, stk. 3, eller 2)  

 	  

 undlader at  

 efterkomme fødevareregionens eller Fødevarestyrelsen anvisninger efter § 4,  

 stk. 4, § 6, stk. 2, § 12, stk. 6 og 11, og § 19, stk. 1.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 35.  

  

 Bekendtgørelsen træder i kraft den 22. juli 2006.
 Stk. 2. Samtidig ophæves bekendtgørelse nr. 1528  

 af 20. december 2004 om overvågning og bekæmpelse af BSE hos kvæg.
Ministeriet for Familie- og  

 Forbrugeranliggender, den 13. juli 2006 P.S.V.
Preben Willeberg /Birgit Hendriksen Bilag 1 Fastsættelse af fødselskohorte Fødselskohorten fastsættes som anført i  

 skemaet.
Alder på det  

 mistænkte eller smittede kreatur Dato for den  

 nederste grænse for fødselskohorten Dato for den øverste  

 grænse for fødselskohorten 6 år og derunder 1½ år før  

 fødselsdato.
1½ år efter fødselsdato 7 år Alle kreaturer med  

 fødselsdato før det mistænkte eller smittede kreatur.
2 år efter fødselsdato 8 år Alle kreaturer med  

 fødselsdato før det mistænkte eller smittede kreatur.
3 år efter fødselsdato 9 år Alle kreaturer med  

 fødselsdato før det mistænkte eller smittede kreatur.
4 år efter fødselsdato 10 år og opefter Alle kreaturer med  

 fødselsdato før det mistænkte eller smittede kreatur.
5 år og stigende med  

 1 år for hvert hele år det mistænkte eller smittede kreatur er ældre Fødselskohorten er en  

 gruppe af kreaturer, som har en fødselsdato, som ligger indenfor en nærmere  

 afgrænset periode i forhold til det mistænkte eller smittede kreaturs  

 fødselsdato, og som har opholdt sig i samme besætning, som det mistænkte  

 eller  

 smittede kreatur i perioden for fødselskohorten.
 Fødselskohortens omfang  

 afhænger af det mistænkte eller smittede kreaturs alder i hele år på  

 dødstidspunktet.
 Kreaturer i fødselskohorten  

 og det mistænkte eller smittede kreatur skal ikke nødvendigvis have opholdt  

 sig  

 i besætningen på samme tidspunkt.
For et mistænkt eller  

 smittet kreatur, som er 6 år eller derunder, omfatter fødselskohorten alle  

 kreaturer i den besætning, hvor det mistænkte eller smittede kreatur er født  

 med fødselsdato i perioden fra 1½ år før, til 1½ år efter det mistænkte eller  

 smittede kreaturs fødselsdato.
Desuden omfatter fødselskohorten de kreaturer  

 i  

 andre besætninger, som det mistænkte eller smittede kreatur eventuelt er  

 flyttet til, som har fødselsdato i perioden fra 1½ år før det mistænkte eller  

 smittede kreaturs indgang i besætningen til 1½ år efter det mistænkte eller  

 smittede kreaturs fødselsdato.
Fødselskohorten for et  

 mistænkt eller smittet kreaturer på 7 år og derover omfatter alle kreaturer  

 med  

 fødselsdato før den øverste grænse for fødselskohorten i den besætning, hvor  

 det mistænkte eller smittede kreatur er født, samt i den eller de  

 besætninger,  

 som det mistænkte eller smittede kreatur eventuelt er flyttet til inden  

 datoen  

 for den øverste grænse for fødselskohorten.
Fødselskohorten omfatter dog ikke  

 kreaturer flyttet fra besætningen til en anden besætning mere end 1½ år før  

 det  

 mistænkte eller smittede kreaturs fødsel eller anden indgang i besætningen.
1)  

 I bekendtgørelsen er der medtaget visse bestemmelser fra Europa-Parlamentets  

 og  

 Rådets Forordning (EF) Nr. 999/2001 af 22. maj 2001 om fastsættelse af regler  

 for forebyggelse af, kontrol med og udryddelse af visse transmissible  

 spongiforme encephalopatier (EF-Tidende 2001 L 147, s. 1), som senest ændret  

 ved Kommissionens forordning (EF) nr. 688/2006 af 4. maj 2006 om ændring af  

 bilag III og XI til Europa-Parlamentets og Rådets forordning (EF) nr.  

 999/2001  

 for så vidt angår overvågning af  

 transmissible  

 spongiforme encephalopatier og specificeret risikomateriale fra kvæg i  

 Sverige(EF-Tidende 2006 L 120 s. 10-10). Ifølge artikel 249 i EF-traktaten  

 gælder en forordning umiddelbart i hver medlemsstat.
Gengivelse af disse  

 bestemmelser i bekendtgørelsen er således udelukkende begrundet i praktiske  

 hensyn og berører ikke den nævnte forordnings umiddelbare gyldighed i  

 Danmark.
