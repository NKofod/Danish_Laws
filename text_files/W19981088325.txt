Klager i forbindelse med akutte  

 mavesmerter Patientklagenævnet lagde vagtlægens forklaring  

 til grund, idet denne blev underbygget af vagtlægenotatet.
 Patientklagenævnet fandt, at vagtlægen ikke  

 har udvist manglende omhu og samvittighedsfuldhed ved sin behandling af  

 patienten, idet vagtlægen ifølge vagtlægenotatet ikke fik  

 beskrevet en tilstand, der indikerede akut lægeundersøgelse.  

 Nævnet fandt dog, at det havde været hensigtsmæssigt, om  

 vagtlægen ved telefonsamtalen med patienten havde foretaget en mere  

 grundig udspørgen om patientens sygdomssymptomer, for med sikkerhed at  

 kunne vurdere om akut lægeundersøgelse kunne undlades.  

 Nævnet var af den opfattelse, at det er den lægelige visitator  

 på lægevagten, der, ved at udspørge patienten om  

 sygdomssymptomer, har ansvaret for at sikre et tilstrækkeligt grundlag  

 til at vurdere, om akut lægeundersøgelse er  

 påkrævet.
