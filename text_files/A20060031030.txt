 Lov  

 om ændring af lov om Ørestaden m.v.
(Opløsning af Østamagerbaneselskabet I/S) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 477 af 24. juni 1992 om Ørestaden m.v., som  

 ændret senest ved § 5 i lov nr. 386 af 6. juni 2002, foretages følgende  

 ændring:
 1.  

  

 Efter § 15 og før overskriften »Andre  

 bestemmelser« indsættes:
»Opløsning af Østamagerbaneselskabet I/S § 15 a.  

  

 Østamagerbaneselskabet I/S  

 opløses med virkning fra den 1. januar 2007. Østamagerbaneselskabets aktiver  

 og  

 passiver, rettigheder og pligter overtages med virkning fra den 1. januar  

 2007  

 af Ørestadsselskabet I/S.
Københavns Amtskommunes rettigheder og pligter  

 over for Østamagerbaneselskabet I/S overtages ligeledes med virkning fra  

 den 1. januar 2007 af Ørestadsselskabet I/S forud for overførslen af  

 Københavns Amtskommunes øvrige aktiver og passiver samt rettigheder og  

 pligter  

 til andre myndigheder end Ørestadsselskabet I/S efter lov om visse  

 proceduremæssige spørgsmål i forbindelse med kommunalreformen.
Stk. 2.  

  

 Tinglysning  

 og registrering af Ørestadsselskabet I/S rettigheder og pligter  

 kan ske  

 på grundlag af denne lov.« § 2 Loven træder i kraft den 1. januar 2007.
Givet på Christiansborg Slot, den 19. april  

 2006 Under Vor Kongelige Hånd og Segl MARGRETHE R.
