1. Skatteydere, der i kraft af nuværende eller  

 tidligere ansættelsesforhold har optaget lån, eller hvis ægtefælle, samlever,  

 børn eller forældre i kraft af ansættelsesforholdet har optaget lån hos eller  

 gennem arbejdsgiveren til en lavere rente end mindsterenten, skal beskattes  

 af den herved opnåede fordel.
Fordelen anses for et skattepligtigt tillæg til  

 det vederlag, som den ansatte modtager eller har modtaget fra arbejdsgiveren,  

 jf. statsskattelovens § 4 og cirkulære til personskatteloven (cirkulære nr.  

 22 af 9. december 1986, punkt 14).
 Bestemmelserne i nærværende cirkulære finder tilsvarende anvendelse på  

 bestyrelsesmedlemmer, disses ægtefælle, samlever, børn eller forældre.
 2. Den skattepligtige fordel beregnes som anført  

 nedenfor og medregnes til den ansattes personlige indkomst.
 Dette gælder også, selv om lånet ikke er ydet til den ansatte selv, men  

 til dennes ægtefælle, samlever, børn eller forældre.
 Låntageren kan samtidig fratrække et tilsvarende beløb som yderligere  

 renteudgift (kapitalindkomst).
 Den yderligere renteudgift indgår i renteafgiftsgrundlaget efter  

 sammeregler, som i øvrigt gælder for den pågældende lånetype.
 3. Den skattepligtige fordel opgøres som forskellen  

 mellem årets forfaldne rente og en beregnet løbende rente, opgjort på  

 grundlag af årets mindsterente efter kursgevinstlovens § 7. Mindsterenten  

 offentliggøres i SD-cirkulærer.
 Beregningen af den skattepligtige fordel kan foretages efter følgende  

 princip:
 Hvis lånets rentefod og/eller mindsterenten ændres inden for det enkelte  

 indkomstår, kan den skattepligtige fordel beregnes efter samme princip, men  

 med anvendelse af gennemsnitlige rentesatser.
 Cirkulærets beskatningsbestemmelser finder kun anvendelse, hvis den  

 ansattes samlede skattepligtige fordel overstiger kr. 1.200 pr. indkomstår.
 4. Hvis den ansatte eller dennes ægtefælle, samlever,  

 børn eller forældre har optaget et fast forrentet og for kreditor uopsigeligt  

 lån hos eller gennem arbejdsgiveren, og hvis afregning har fundet sted til en  

 kurs, den er højere end markedskursen på lånets optagelsestidspunkt,  

 henregnes den herved opnåede fordel til den ansattes personlige indkomst i  

 det indkomstår, hvor lånet er optaget.
 Det samme gælder, hvis den ansatte eller dennes ægtefælle, samlever, børn  

 eller forældre har afhændet et pantebrev el. lign. til eller gennem  

 arbejdsgiveren til en kurs, der er højere end markedskursen på  

 afhænelsestidspunktet.
 5. Nærværende cirkulære finder ikke anvendelse på  

 aktionærer, der er omfattet af SD-cirkulærerne 1978-31 og 1982-24.
 6. For indkomståret 1988 og tidligere indkomstår må  

 der kun ske indkomstregulering, såfremt skatteprovenuet incl. renteafgift pr.  

 år overstiger 2.000 kr.
