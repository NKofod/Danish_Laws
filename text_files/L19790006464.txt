 Den 5. februar 1979 undertegnedes i Brasilia følgende aftale mellem  

 Danmark og Brasilien om økonomisk og industrielt samarbejde:
AFTALE mellem Kongeriget Danmark og Den føderative Republik Brasilien om  

 økonomisk og industrielt samarbejde Kongeriget Danmark og Den føderative Republik Brasilien - DER ØNSKER yderligere at styrke de venskabelige forbindelser mellem de  

 to lande, - SAMT ØNSKER at fremme udviklingen af det økonomiske og industrielle  

 samarbejde, er blevet enige om følgende:
Artikel 1 De kontraherende parter vil opmuntre til og bestræbe sig for gensidigt at  

 udvikle det økonomiske og industrielle samarbejde mellem institutioner,  

 organisationer, virksomheder og andre parter i de respektive lande.
Artikel 2 Former, modaliteter og betingelser for samarbejde inden for denne aftales  

 rammer vil blive forhandlet og aftalt mellem de berørte institutioner,  

 organisationer, virksomheder og andre parter i overensstemmelse med de  

 respektive landes love og øvrige forordninger.
Artikel 3 De kontraherende parter vil bestræbe sig for, i muligt omfang, at lette de  

 formaliteter, der er forbundet med forberedelsen, indgåelsen og  

 gennemførelsen af samarbejde inden for denne aftales rammer.
Artikel 4 Der nedsættes mellem Danmarks og Brasiliens regeringer en Blandet  

 Kommission for Økonomisk og Industrielt Samarbejde.
 Den Blandede Kommission vil kunne indbefatte repræsentanter for  

 institutioner, organisationer, virksomheder og andre parter fra de to lande.
Artikel 5 Den Blandede Kommission vil undersøge de økonomiske og industrielle  

 forbindelser og, i overensstemmelse med den eksisterende aftale herom, også  

 forbindelserne inden for det tekniske samarbejde mellem Danmark og Brasilien.  

 Med henblik på udviklingen af disse forbindelser vil den Blandede Kommission  

 søge at identificere områder af fælles interesse og træffe foranstaltninger  

 til gennemførelse af bestemte projekter og programmer.
Artikel 6 Den Blandede Kommission vil tjene som middel til udveksling af oplysninger  

 og samråd i sager, der ligger inden for dens kompetence. samt opmuntre til og  

 lette kontakter mellem kommercielle og industrielle virksomheder i de to lande.
Artikel 7 Den Blandede Kommission vil mødes i København eller i Brasilia på begæring af een af de kontraherende parter.
Artikel 8 Nærværende aftale vil træde i kraft på datoen for dens undertegnelse og  

 kan bringes til ophør ved skriftlig opsigelse fra een af de kontraherende  

 parter.
Opsigelsen vil have virkning 6 måneder efter datoen for  

 notifikationen.
Udfærdiget i Brasilia den 5. februar 1979 i tre eksemplarer på dansk,  

 portugisisk og engelsk, alle tekster af samme gyldighed.
I tilfælde af  

 uoverensstemmelse i fortolkningen vil teksten i engelsk version have forrang.
For Kongeriget Danmarks regering:
Richard Wagner Hansen For den Føderative Republik Brasiliens regering:
