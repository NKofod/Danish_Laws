 I henhold til § 19 i anordning nr. 65 af 4. februar 1974 for Det Kgl.  

 Danske Kunstakademis Arkitektskole og § 14 i anordning nr. 346 af 4. juli  

 1978 for Arkitektskolen i Aarhus fastsættes:
§ 1.  Det Kgl.
Danske Kunstakademis Arkitektskole og  

 Arkitektskolen i Aarhus kan tildele Ph.D.-graden (licentiatgraden) i faget  

 arkitektur med tilgrænsende fagområder.
 Stk. 2.  Den enkelte skole fastsætter nærmere regler  

 inden for bekendtgørelsens rammer og skal sørge for, at reglerne, herunder  

 generelle studieprogrammer for Ph.D.-studiet, gøres tilgængelige for  

 interesserede.
 § 2.  Ph.D.-graden tildeles som anerkendelse af, at  

 den, der får graden tildelt, tilfredsstillende har gennemført en  

 forskeruddannelse og ved en afhandling, som forsvares ved en offentlig  

 forsvarshandling, har dokumenteret at være i stand til at gennemføre et  

 videnskabelig projekt ved selvstændig anvendelse af arkitektfagets  

 videnskabelige metoder og derved har ydet et bidrag til fremme af forskningen  

 på et niveau, der svarer til international standard for Ph.D.-grader inden  

 for fagområdet.
 Stk. 2.  En Ph.D.-afhandling kan ikke indleveres til  

 bedømmelse af flere i fællesskab.
Stk. 3.  Arkitektskolen kan bestemme, at en afhandling,  

 der bygger på allerede publicerede artikler kan indleveres som  

 Ph.D.-afhandling.
Er en del af de publicerede artikler udarbejdet i  

 samarbejde med andre, skal der følge erklæringer med fra hver af forfatterne  

 om den Ph.D.-studerendes andel i arbejdet.
 § 3.  Arkitektskolen træffer selv afgørelse om, hvem  

 der kan indskrives som Ph.D.-studerende.
 Stk. 2.  Arkitektskolen skal sikre, at der er de  

 fornødne ressourcer til rådighed for, at den enkelte Ph.D.-studerende kan  

 gennemføre forløbet, jf. § 4, på en kvalificeret måde.
Stk. 3.  For hver Ph.D.-studerende skal der udpeges en  

 vejleder fra arkitektskolen, der har hovedansvaret for det samlede  

 studieforløb, og der kan herudover udpeges en eller flere andre vejledere fra  

 arkitektskolen eller uden for denne.
Vejledere skal være professorer eller  

 fastansatte lektorer eller andre med tilsvarende kvalifikationer inden for  

 fagområdet.
 § 4.  Ph.D.-studiet skal i omfang svare til en  

 studietid på 3 år og skal niveaumæssigt baseres på et gennemført forudgående  

 kandidatstudium.
Stk. 2.  Den Ph.D.-studerende skal i løbet af  

 uddannelsesperioden gennemgå det studieprogram, der er fastsat for  

 vedkommende.
Den studerende skal med tilfredsstillende resultat gennemgå  

 kurser i et omfang svarende til ca. 1/2 år.
Det skal sikres, at den  

 studerende indgår i aktive forskermiljøer ikke alene ved den arkitektskole,  

 der har indskrevet den studerende, men også uden for denne enten ved ophold  

 på andre, primært udenlandske, forskningsinstitutioner eller på anden måde.  

 Endvidere skal den studerende opnå erfaring med undervisningsvirksomhed eller  

 anden form for videnformidling, f.eks. formidling af forskningsresultater ved  

 den institution eller virksomhed, hvor forskningsprojektet gennemføres.
Inden  

 for de 3 år skal der være afsat den nødvendige tid til gennemførelsen af den  

 studerendes eget selvstændige forskningsarbejde og til udarbejdelse af  

 afhandlingen.
Afgørelsen af, om graden kan tildeles, skal træffes snarest  

 muligt, efter at afhandlingen er indleveret til bedømmelse.
 § 5.  Arkitektskolen kan bestemme, at studerende, der  

 ikke har afsluttet et kandidatstudium, kan indskrives som Ph.D.-studerende,  

 men det skal sikres, at det samlede uddannelsesforløb er af samme omfang og  

 på samme niveau som beskrevet i §§ 2 og 4, ligesom det er en forudsætning, at  

 de studerende, der sideløbende er indskrevet som kandidatstuderende, har  

 mulighed for at erhverve en kandidatgrad.
 Stk. 2.  Arkitektskolen kan godkende, at en  

 Ph.D.-afhandling tages under bedømmelse, selv om forfatteren ikke eller kun i  

 kortere tid har været indskrevet som Ph.D.-studerende, hvis forfatteren på  

 anden måde har erhvervet kvalifikationer, der kan sidestilles med det, der er  

 forudsat i §§ 2 og 4.
§ 6.  Hvert halve år skal det vurderes, om den  

 Ph.D.-studerendes forskeruddannelse forløber tilfredsstillende.
Er dette ikke  

 tilfældet, skal der - men kun en gang - gives den studerende et tilbud om  

 inden for 3 måneder at rette op på forholdet. Ønsker den studerende ikke at  

 tage mod dette, skal indskrivningen bringes til ophør ved månedens udgang.  

 Har den studerende taget imod tilbuddet, skal der ved udløbet af de 3 måneder  

 foretages en ny bedømmelse inden for en måned.
Er bedømmelsen negativ,  

 bringes indskrivningen til ophør.
Den Ph.D.-studerende kan dog forlange, at  

 sagen forelægges det organ på skolen, der træffer beslutning om tildeling af  

 Ph.D.-graden, til endelig afgørelse.
Ved vurderingen af, om forløbet er  

 tilfredsstillende, skal der tages hensyn til dokumenteret sygdom og til  

 barselsperioder.
Stk. 2.  Overholder den studerende ikke bestemmelser,  

 der er fastsat af skolen eller aftalt, af denne i forbindelse med  

 gennemførelsen af studieophold, forskningsprojekter m.v., ved andre  

 institutioner eller virksomheder, jf. § 7, kan indskrivningen bringes til  

 ophør ved månedens udgang, hvis der er tale om en så grov forseelse, at en  

 påtale eller advarsel ikke findes tilstrækkelig.
Afgørelsen kan af den  

 Ph.D.-studerende indbringes for Kulturministeriet.
 § 7.  Arkitektskolen kan træffe aftale med  

 Forskerakademiet eller med andre institutioner mv. om etablering af  

 forskeruddannelseskurser, som de studerende skal deltage i, og med andre  

 institutioner, herunder sektorforskningsinstitutioner, eller private  

 virksomheder om, at en studerendes forskningsprojekt gennemføres der.
§ 8.  Når afhandlingen foreligger, og der tillige  

 foreligger en udtalelse fra den vejleder, der har haft hovedansvaret for det  

 samlede studieforløb, jf. § 3, stk. 3, om at forløbet har været  

 tilfredsstillende, nedsætter skolen et bedømmelsesudvalg på 3 medlemmer, der  

 skal være professorer eller fastansatte lektorer eller have tilsvarende  

 kvalifikationer.
Mindst 2 af medlemmerne skal være udefra kommende.
Den  

 Ph.D.-studerendes vejleder(e) kan ikke være medlem af udvalget, men deltager  

 i udvalgets arbejde uden stemmeret.
Den Ph.D.-studerende skal underrettes om  

 sammensætningen af udvalget og have lejlighed til at gøre indsigelse inden  

 for en frist på mindst 8 hverdage.
 Stk. 2.  Bedømmelsesudvalget skal afgive indstilling om,  

 hvorvidt den Ph.D.-studerende ved sin afhandling, som forsvaret ved den  

 offentlige forsvarshandling, har dokumenteret at opfylde de krav, der er  

 fastsat i § 2, stk. 1. Bedømmelsesudvalget kan tillade, at der foretages  

 ændringer i eller suppleringer af afhandlingen forud for forsvaret.
 § 9.  Arkitektskolen fastsætter tidspunkt og sted for  

 det offentlige forsvar og skal sørge for, at afhandlingen er tilgængelig for  

 interesserede i rimelig tid før forsvaret.
Stk. 2.  Den Ph.D.-studerende skal have lejlighed til at  

 redegøre for sit arbejde og skal derefter lade sig eksaminere af  

 bedømmelsesudvalgets medlemmer.
Den, der leder forsvarshandlingen, kan give  

 andre tilladelse til at komme med indlæg under forsvaret.
§ 10.  Bedømmelsesudvalget skal umiddelbart efter  

 forsvaret afgive indstilling om, hvorvidt Ph.D.-graden bør tildeles.
Hvis  

 udvalget ikke er enigt om at afgive en positiv indstilling, sendes udvalgets  

 foreløbige indstilling til forfatteren, der skal have lejlighed til at  

 kommentere indstillingen inden 2 uger.
Herefter afgives den endelige  

 indstilling.
 Stk. 2.  Ph.D.-graden skal tildeles, hvis der foreligger  

 en positiv indstilling fra et enigt udvalg eller fra 2 af medlemmerne, eller  

 hvis der foreligger en positiv indstilling fra et af medlemmerne, og et  

 flertal på 2/3 af de stemmeberettigede medlemmer af det besluttende  

 kollegiale organ stemmer for at følge denne indstilling.
§ 11.  Til den, der får tildelt Ph.D.-graden, udsteder  

 arkitektskolen et bevis på både dansk og engelsk.
I beviset gives oplysninger  

 om det emne, som afhandlingen specielt vedrører, og efter skolens nærmere  

 bestemmelse oplysninger om den gennemgåede uddannelse, herunder om kurser,  

 ophold ved andre forskningsinstitutioner eller virksomheder mv.
 § 12.  Kulturministeriet kan, hvis der i  

 enkelttilfælde foreligger ganske særlige forhold, godkende fravigelser fra  

 bekendtgørelsen efter forslag fra det organ, der tildeler Ph.D.-graden.
 § 13.  Klage over afgørelser i henhold til denne  

 bekendtgørelse kan, når klagen vedrører § 6, stk. 2 eller retlige spørgsmål,  

 indbringes for Kulturministeriet.
Stk. 2.  Klagen indgives til arkitektskolen senest 4  

 uger efter, at afgørelsen er meddelt den pågældende.
Hvis en klage ikke tages  

 til følge, og klageren fastholder klagen, videresender skolen klagen til  

 ministeriet.
 § 14.  Bekendtgørelsen træder i kraft den 1. januar  

 1994.
 Stk. 2.  Bekendtgørelse nr. 71 af 1. februar 1980 og  

 bekendtgørelse nr. 307 af 8. juni 1988 ophæves.
 Stk. 3.  Arkitektskolerne fastsætter overgangsregler for  

 Ph.D.-studerende mv., der har påbegyndt studierne efter hidtidige  

 bestemmelser.
 Stk. 4.  Den, der i henhold til tidligere gældende  

 bestemmelser har erhvervet en licentiatgrad, har ret til at betegne sig Ph.D.
Kulturministeriet, den 23. december 1993 P.M.V.
 E.B.
