 I henhold til § 3, stk. 3 og § 6, stk. 2, i landbrugsministeriets  

 bekendtgørelse nr. 71 af 10. marts 1982 om kvalitetskontrol og afgift ved  

 salg af kartofler, fastsætter statens plantetilsyn, i det følgende kaldt  

 tilsynet, ved disse regler bestemmelser for avls- og salgssteders  

 registrering og drift.
Definition § 1. Et registreret avls- og salgssted er en virksomhed, der har  

 tilladelse til at foretage kvalitetssortering, opbevaring og omsætning af  

 spisekartofler af egen avl.
Registrering § 2. Et registreret avls- og salgssted må ikke tages i brug, før tilsynet  

 skriftligt har godkendt virksomheden og herunder meddelt registreringsnummer.  

 Ansøgningsskemaer kan rekvireres fra statens plantetilsyn, Gersonsvej 13,  

 2900 Hellerup. eller fra et af tilsynets distriktskontorer.
Det udfyldte  

 ansøgningsskema indsendes til et af tilsynets distriktskontorer eller til  

 hovedkontoret.
Stk. 2. Ansøgningen skal angive en bestemt person, der i henhold til  

 registreringen er ansvarlig for overholdelse af bestemmelserne fastsat af  

 landbrugsministeriet eller tilsynet vedrørende omsætning af spisekartofler,  

 og som alene er underskriftsberettiget på tilsynets formularer mv.
Denne  

 person kan kun være ejeren/forpagteren af virksomheden eller dennes daglige,  

 ansvarlige leder.
Stk. 3. Registreringen omfatter de af tilsynet godkendte lokaler med  

 inventar mv. samt ejer- og ansvarsforhold som anført ved meddelelse om  

 registrering.
Såfremt der sker ændringer af disse forhold, eller  

 virksomhedens drift ophører, skal dette omgående meddeles tilsynet.
Indretning § 3. Et registreret avlssteds bygninger skal være velisolerede og i  

 øvrigt være velegnede som grundlag for virksomhedens omsætning af  

 spisekartofler.
Der skal være fast gulv i hele bygningsarealet.
 Stk. 2. Opbevaringsrum for usorterede kartofler skal være indrettet, så  

 kartoffelsorterne kan holdes adskilt.
Stk. 3. Der skal være installeret en sorteremaskine til  

 størrelsessortering, sorterebord til frasortering af kartofler med  

 kvalitetsfejl samt en justeret vægt.
I forbindelse med disse indretninger  

 skal der findes kraftig belysning.
Stk. 4. Ved godkendelse af virksomhedens lokaler og installationer kan  

 tilsynet skriftligt meddele begrænsninger i virksomhedens drift.
Fx. kan der  

 dispenseres fra kravet om sorteremaskine.
 Stk. 5. Til brug for virksomhedens ansatte og tilsynets kontrollører skal  

 der i virksomheden findes håndvask med varmt vand, sæbe, børste og håndklæde.
Drift § 4. På et registreret avls- og salgssted skal der findes et ajourført  

 lagerregnskab, der skal omfatte alle kartofler omsat af virksomheden.
Ved  

 salg anføres modtagerens navn og adresse, partiets størrelse samt sortsnavn  

 og dato for salget.
For opsorterede spisekartofler angives endvidere  

 pakningsenhedernes størrelse samt kvalitetsbetegnelse.
 Stk. 2. Lagerregnskab skal opbevares i 2 år og konstant være tilgængeligt  

 for tilsynet.
§ 5. Under opbevaring, transport og behandling skal kartoffelsortern e holdes adskilt.
 Stk. 2. Sortere- og transportanlæg skal holdes rengjorte, og ved  

 transport af kartoflerne må der kun anvendes rengjort emballage og  

 transportmidler.
 § 6. Opsorterede spisekartofler skal som minimum være mærket med  

 følgende: spisekartofler, sort, kvalitetsklasse og sorteringsstørrelse.  

 Såfremt kartoflerne er pakket i salgsemballage, skal mærkningsbestemmelserne  

 angivet i bilag 2 til landbrugsministeriets bekendtgørelse nr. 71 af 10.  

 marts 1982 være opfyldt.
§ 7. Lokaler, installationer og maskiner skal holdes tørre og rene o g være vedligeholdt i en stand, der svarer til niveauet ved tilsynets  

 godkendelse af virksomheden.
Lokalerne skal holdes ryddelige og fri for  

 brugte sække samt restpartier under nedbrydning.
Tilsynet kan meddele nærmere  

 regler for rengøring og desinfektion mv.
 Stk. 2. Lokaler, der er omfattet af tilsynets godkendelse, må ikke  

 anvendes til andre formål, herunder opbevaring af andre effekter, uden  

 tilsynets skriftlige tilladelse.
Partikontrol § 8. Tilsynet fører kontrol med, at kvalitets- og mærkningsbestemmelserne  

 i bilag 1 og 2 i landbrugsministeriets bekendtgørelse nr. 71 af 10. marts  

 1982 overholdes.
 Stk. 2. Anmeldelse til partikontrol af spisekartofler til eksport  

 foretages på tilsynets anmeldelsesformular (form. 15), der skal være tilsynet  

 i hænde i god tid og senest dagen, før kontrollen ønskes udført, og inden for  

 tilsynets åbningstid.
Stk. 3. Tilsynet er berettiget til vederlagsfrit imod kvittering at  

 udtage prøver af kartoffelpartierne i det omfang, kontrollen gør det  

 nødvendigt.
Det påhviler virksomheden at give tilsynet fornødne oplysninger  

 om de kartoffelpartier, der er omfattet af kontrollen, samt yde  

 tilstrækkeligt bistand til kontrollens gennemførelse.
 Stk. 4. Den i henhold til registreringen ansvarlige person har ansvaret  

 for, at de givne oplysninger er rigtige, samt at eksisterende regler er  

 fulgt, herunder at kartoflerne opfylder gældende kvalitets- og  

 mærkningsbestemmelser.
Kontrol § 9. Tilsynet fører kontrol med, at bestemmelserne i disse regler  

 overholdes.
 Stk. 2. Tilsynet kan pålægge virksomheden at rette fejl og mangler ved  

 virksomhedens indretning og drift.
Klage § 10. Tilsynets afgørelser i henhold til disse regler kan påklages til  

 landbrugsministeriet.
Ikrafttræden § 11. Reglerne træder i kraft den 1. juni 1983.
 Samtidig ophæves statens plantetilsyns regulativ af 25. august 1977 for  

 godkendte avls- og salgssteder for spisekartofler.
 Stk. 2. Fra datoen for disse reglers ikrafttræden bortfalder alle  

 tidligere meddelte registreringer som avls- og salgssted, idet arbejdet på  

 virksomheden dog vil kunne fortsættes indtil den 30. juni 1984.
 Stk. 3. Såfremt bestemmelserne i disse regler er opfyldt senest den 30.  

 juni 1984, meddeles der avls- og salgsstedet ny registrering med virkning fra  

 1. juli 1984. Er bestemmelserne derimod ikke opfyldt senest den 30. juni  

 1984, bortfalder registreringen fra dette tidspunkt.
 STATENS PLANTETILSYN, den 2. maj 1983.
