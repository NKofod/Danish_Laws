Nr LSF 100 Forslag til Lov om ændring af lov om biavl (* 1) Fremsat af landbrugs- og fiskeriministeren (Henrik Dam Kristensen) den 8. december 1994 Vedtaget ved tredjebehandling den 23. marts 1995 Lov nr. 211 af 29/03/1995 § 1 I lov om biavl, jf. lovbekendtgørelse nr. 803 af 30. september 1993,  

 foretages følgende ændringer:
 1. § 2, stk. 1, affattes således:
»Hvor det er påkrævet af hensyn til gennemførelsen af og kontrollen  

 med overholdelse af lovens bestemmelser eller bestemmelser fastsat i medfør  

 af loven, har landbrugs- og fiskeriministeren eller den, ministeren har  

 bemyndiget hertil, mod behørig legitimation uden retskendelse adgang til  

 bistader, bifamilier, bigårde og dertil hørende materiel samt registre,  

 regnskaber, forretningsbøger og lign., der skal føres i henhold til loven  

 eller bestemmelser fastsat i medfør af loven, desuden til alle lokaliteter,  

 herunder transportmidler, hvor der kan forefindes bier, herunder vilde eller  

 forvildede bier.« 2. I § 2, stk. 2, indsættes efter »kan«:  

 »vederlagsfrit«.
 3. I § 2, stk. 3, indsættes efter »og skal i  

 øvrigt«: »vederlagsfrit«.
 4. § 13, stk. 1, nr. 3, affattes således:
»3. veterinærkontrol med levende bier, herunder larver og andre  

 kønsprodukter, samt biavlsmateriale, der føres ind i eller ud af landet, og  

 om registrerings- og regnskabspligt for personer, selskaber og foreninger  

 m.v., der fører levende bier m.m. ind i eller ud af landet.« 5. I § 13 indsættes som stk. 3:
»Stk. 3. Udgifterne ved gennemførelse af kontrol med levende bier  

 m.m., der føres ind i eller ud af landet, påhviler den, der fører dem ind i  

 eller ud af landet, medmindre landbrugs- og fiskeriministeren bestemmer  

 andet.
Udgifterne er tillagt udpantningsret.« § 2 Loven træder i kraft ved bekendtgørelsen i Lovtidende.
Oprindeligt fremsat forslag § 1 I lov om biavl, jf. lovbekendtgørelse nr. 803 af 30. september 1993,  

 foretages følgende ændringer:
 1. § 2, stk. 1, affattes således:
 » § 2. Hvor det er påkrævet af hensyn til gennemførelsen af og  

 kontrollen med overholdelse af lovens bestemmelser eller bestemmelser fastsat  

 i medfør af loven, har landbrugs- og fiskeriministeren eller den, ministeren  

 har bemyndiget hertil, mod behørig legitimation uden retskendelse adgang til  

 bistader, bifamilier, bigårde og dertil hørende materiel samt registre,  

 regnskaber, forretningsbøger o.lign., der skal føres i henhold til loven  

 eller bestemmelser fastsat i medfør af loven, desuden til alle lokaliteter,  

 herunder transportmidler, hvor der kan forefindes bier, herunder vilde eller  

 forvildede bier.«.  2. I § 2, stk. 2, indsættes efter  

 »kan«: »vederlagsfrit«.
 3. I § 2, stk. 3, indsættes efter »og skal i  

 øvrigt«: »vederlagsfrit«.
 4. § 13, stk. 1, nr. 3, affattes således:
 »3. veterinærkontrol med levende bier, herunder larver og andre  

 kønsprodukter, samt biavlsmateriale, der føres ind i eller ud af landet, og  

 om registrerings- og regnskabspligt for personer, selskaber og foreninger  

 m.v., der erhvervsmæssigt fører levende bier m.m. ind i eller ud af  

 landet.«.
 5. I § 13 indsættes som stk. 3:
Stk. 3. Udgifterne ved gennemførelse af kontrol med levende bier m.m., der  

 føres ind i eller ud af landet, påhviler den, der fører dem ind i eller ud af  

 landet, medmindre landbrugs- og fiskeriministeren bestemmer andet.
Udgifterne  

 er tillagt udpantningsret.'.
§ 2 Loven træder i kraft den 1. februar 1995.
Bemærkninger til lovforslaget Som led i gennemførelsen af det indre marked i Den Europæiske Union er der  

 bl.a. fastsat krav om kontrol af bier og biavlsprodukter ved ind- og  

 udførsel, jf.
Rådets direktiv 92/65/EØF af 13. juli 1992 om  

 dyresundhedsmæssige betingelser for samhandel med og indførsel til  

 Fællesskabet af dyr samt sæd, æg og embryoner m.m. og direktiv 92/118/EØF af  

 17. december 1992 om dyresundhedsmæssige betingelser for samhandel og  

 indførsel til Fællesskabet af produkter, der, for så vidt angår disse  

 betingelser, ikke er underlagt specifikke fællesskabsbestemmelser m.m.  

 Direktiverne skulle have været fuldt gennemført 1. januar 1994. Kontrollen af  

 de øvrige dyr og produkter omfattet af direktivet foretages i forvejen af  

 Veterinærdirektoratet i henhold til lov om husdyrsygdomme, og direktoratet  

 vil derfor ligeledes varetage kontrollen med ind- og udførsel af bier m.m.
 Direktivet forskriver, at der som led i ind- og udførselskontrollen skal  

 ske registrering af importører og eksportører, ligesom disse skal føre  

 optegnelse over køb og salg af dyr og produkter.
I den gældende lov om biavl er der kun hjemmel til at foretage kontrol ved  

 indførsel af bier og biavlsprodukter samt delvis hjemmel til at stille krav  

 om registrering af importører.
Det er derfor nødvendigt at ændre lov om biavl  

 således, at der skabes hjemmel til at foretage udførselskontrol, herunder  

 hjemmel til at pålægge eksportører registreringspligt.
Derudover må der i  

 loven skabes hjemmel til at pålægge importører og eksportører pligt til at  

 føre optegnelser over køb og salg.
Endelig må hjemlen til adgang til  

 offentlig og privat ejendom m.m. ved kontrol bringes i overensstemmelse med  

 denne udvidelse i omfanget af kontrol.
I lighed med bestemmelsen i § 28, stk. 3, i husdyrsygdomsloven, jf.  

 lovbekendtgørelse nr. 381 af 7. juni 1993, må der i lov om biavl indsættes  

 hjemmel til at opkræve betaling for veterinærkontrol ved ind- og udførsel.  

 Det er i EF-bestemmelserne om veterinærkontrol af levende dyr og visse  

 produkter forudsat, at udgifterne ved veterinærkontrol i forbindelse med  

 indførsel til og udførsel fra tredjeland skal dækkes af den, der er ansvarlig  

 for indførslen eller udførslen.
Lovforslaget har været til høring hos  

 Landbrugsraadet, De danske Landboforeninger, Dansk Familielandbrug, Dansk  

 Erhvervsgartnerforening, Danmarks Biavlerforening, Sammenslutningen af Danske  

 Erhvervsbiavlere og Danske Biavleres Landsforening.
Veterinærdirektoratet har foreløbig skønnet, at denne arbejdsbyrde  

 andrager ca. 1/2 årsværk og medfører en lønudgift på 0,27 mill. kr.
Det er  

 hensigten, at denne udgift skal være delvist brugerfinansieret.
Lovforslaget  

 har ingen personalemæssige eller økonomiske konsekvenser for kommunerne.
 Lovforslaget har ingen miljømæssige konsekvenser.
Benærkninger til de enkelte bestemmelser Til § 1, nr. 1 Den tidligere bestemmelse skønnes ikke at give tilstrækkelig hjemmel for  

 adgang i forbindelse med udførsel af kontrol med ind- og udførsel af bier.  

 Den er derfor udvidet med adgang til at kontrollere regnskaber, registre og  

 forretningsbøger m.v., der skal føres i henhold til § 13, stk. 1, nr. 3, samt  

 mulighed for adgang til transportmidler i forbindelse med ind- og udførsel af  

 bier.
Til § 1, nr. 2 og 3 Disse tilføjelser, hvorefter prøver gratis kan udtages, og bistand skal  

 ydes vederlagsfrit, er en kodificering af den nugældende praksis på området,  

 hvorefter udtagning af prøver til brug for kontrol m.v. samt den bistand, der  

 skal ydes ved kontrol, sker vederlagsfrit.
Lignende bestemmelser findes i lov  

 om husdyrsygdomme samt en række andre love.
Der vil, som tidligere, være tale  

 om prøver af en meget begrænset økonomisk værdi.
Til § 1, nr. 4 Med virkning fra den 1. januar 1994 er Det Europæiske Fællesskabs  

 rådsdirektiv 92/65/EØF om dyresundhedsmæssige betingelser for samhandel med  

 og indførsel til Fællesskabet af dyr samt sæd, æg og embryoner m.m. trådt i  

 kraft.
Ved ændringsforslaget bemyndiges ministeren til at fastsætte  

 bestemmelser om registrering af personer m.fl., der fører levende bier m.v.  

 ind i eller ud af landet, om pligt for disse til at føre regnskab over  

 sådanne bier m.v.
Denne pligt omfatter alle, der erhvervsmæssigt fører bier  

 ind i eller ud af landet.
 Den gældende bekendtgørelse nr. 610 af 7. juli 1992 om indførsel af bier  

 m.v. skal ændres i overensstemmelsse med direktivets bestemmelser.
Til § 1, nr. 5 Det foreslåede § 13, stk. 3, svarer til § 28, stk. 3, i lov om  

 husdyrsygdomme, jf. lovbekendtgørelse nr. 381 af 7. juni 1993, hvorefter  

 kontroludgifter skal afholdes af hhv. importør og eksportør.
I medfør af  

 denne bestemmelse er udstedt bekendtgørelse om betaling for grænsekontrol ved  

 indførsel fra og udførsel til lande, der ikke er medlem af EU, samt betaling  

 for kontrol ved udførsel til lande, der er medlem af EU.
De fastsatte takster  

 dækker omkostningerne ved gennemførelse af de enkelte  

 kontrolforanstaltninger.
Tilsvarende bestemmelser agtes udstedt for så vidt  

 angår bier.
Som på de tilsvarende områder vil det her være henholdsvis  

 importør og eksportør, der skal erlægge betaling for kontrol.
Der er i  

 forslaget hjemmel til, at ministeren kan fastsætte afvigende regler om  

 betaling.
Hjemlen kunne bl.a. tænkes anvendt, hvis der fastsættes andre  

 EU-regler end de nugældende.
På andre lignende områder overvejes der indført  

 EU-bestemmelser, eksempelvis om takster for betaling for kontrol, der vil  

 nødvendiggøre anvendelsen af en sådan hjemmel.
Det ses derfor at være  

 hensigtsmæssigt ligeledes at indsætte tilsvarende hjemmel her, desuagtet at  

 den ikke umiddelbart er påkrævet.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 2, stk. 1, affattes således:
 » § 2. Hvor det er påkrævet af hensyn til gennemførelsen af og  

 kontrollen med overholdelse af lovens bestemmelser eller bestemmelser fastsat  

 i medfør af loven, har landbrugs- og fiskeriministeren eller den, ministeren  

 har bemyndiget hertil, mod behørig legitimation uden retskendelse adgang til  

 bistader, bifamilier, bigårde og dertil hørende materiel samt registre,  

 regnskaber, forretningsbøger o.lign., der skal føres i henhold til loven  

 eller bestemmelser fastsat i medfør af loven, desuden til alle lokaliteter,  

 herunder transportmidler, hvor der kan forefindes bier, herunder vilde eller  

 forvildede bier.«.
 2. I § 2, stk. 2, indsættes efter »kan«:  

 »vederlagsfrit«.
 3. I § 2, stk. 3, indsættes efter »og skal i  

 øvrigt«: »vederlagsfrit«.
 § 2. Hvor det er påkrævet af hensyn til gennemførelsen af og  

 kontrollen med overholdelse af lovens bestemmelser eller bestemmelser fastsat  

 i medfør af loven, har landbrugsministeren eller den, ministeren har  

 bemyndiget hertil, mod behørig legitimation uden retskendelse adgang til  

 bistader, bifamilier, bigårde og dertil hørende materiel og tavlebygninger  

 samt til alle lokaliteter, hvor der kan forefindes bier, herunder vilde eller  

 forvildede bier.
 Stk. 2. Landbrugsministeren eller den, ministeren bemyndiger  

 hertil, kan lade udtage prøver fra de i stk. 1 nævnte lokaliteter.
 Stk. 3. Biavlere og ejere af lokaliteter, hvor der kan forefindes  

 bier, skal efter anmodning give ministeren eller den, ministeren har  

 bemyndiget hertil, de oplysninger, der er nødvendige for gennemførelsen af og  

 kontrollen med overholdelsen af lovens bestemmelser eller bestemmelser  

 fastsat i medfør af loven, og skal i øvrigt yde fornøden vejledning og hjælp  

 ved udøvelsen af beføjelserne efter stk. 1 og 2.
 4. § 13, stk. 1, nr. 3, affattes således:
 »3. veterinærkontrol med levende bier, herunder larver og andre  

 kønsprodukter, samt biavlsmateriale, der føres ind i eller ud af landet, og  

 om registrerings- og regnskabspligt for personer, selskaber og foreninger  

 m.v., der erhvervsmæssigt fører levende bier m.m. ind i eller ud af  

 landet.«.
 5. I § 13 indsættes som stk. 3:
Stk. 3. Udgifterne ved gennemførelse af kontrol med levende bier m.m., der  

 føres ind i eller ud af landet, påhviler den, der fører dem ind i eller ud af  

 landet, medmindre landbrugs- og fiskeriministeren bestemmer andet.
Udgifterne  

 er tillagt udpantningsret.'.
§ 13. Landbrugsministeren kan fastsætte nærmere bestemmelser om  

 forebyggelse, begrænsning og bekæmpelse af farlige bisygdomme, herunder om 1. tilintetgørelse af smittefarlige bifamilier og smittefarligt materiel  

 eller anden behandling af bifamilier med smitte, 2. flytning af bifamilier og materiel, 3. forbud mod indførsel af bidronninger, levende bier, honning og  

 tavlebygning samt af præparater, der indeholder honning.
Stk. 2. Såfremt der ved foranstaltninger, der gennemføres i medfør  

 af bestemmelser fastsat efter stk. 1, nr. 1, påføres en biavler økonomiske  

 tab, ydes der erstatning herfor af statskassen.
Erstatning ydes ikke, når  

 foranstaltningerne er iværksat som følge af, at biavleren har handlet  

 uagtsomt.
Efter 2. behandling den 16 marts 1995 § 1 I lov om biavl, jf. lovbekendtgørelse nr. 803 af 30. september 1993,  

 foretages følgende ændringer:
 1. § 2, stk. 1, affattes således:
»Hvor det er påkrævet af hensyn til gennemførelsen af og kontrollen  

 med overholdelse af lovens bestemmelser eller bestemmelser fastsat i medfør  

 af loven, har landbrugs- og fiskeriministeren eller den, ministeren har  

 bemyndiget hertil, mod behørig legitimation uden retskendelse adgang til  

 bistader, bifamilier, bigårde og dertil hørende materiel samt registre,  

 regnskaber, forretningsbøger og lign., der skal føres i henhold til loven  

 eller bestemmelser fastsat i medfør af loven, desuden til alle lokaliteter,  

 herunder transportmidler, hvor der kan forefindes bier, herunder vilde eller  

 forvildede bier.« 2. I § 2, stk. 2, indsættes efter »kan«:  

 »vederlagsfrit«.
 3. I § 2, stk. 3, indsættes efter »og skal i  

 øvrigt«: »vederlagsfrit«.
 4. § 13, stk. 1, nr. 3, affattes således:
»3. veterinærkontrol med levende bier, herunder larver og andre  

 kønsprodukter, samt biavlsmateriale, der føres ind i eller ud af landet, og  

 om registrerings- og regnskabspligt for personer, selskaber og foreninger  

 m.v., der fører levende bier m.m. ind i eller ud af landet.« 5. I § 13 indsættes som stk. 3:
»Stk. 3. Udgifterne ved gennemførelse af kontrol med levende bier  

 m.m., der føres ind i eller ud af landet, påhviler den, der fører dem ind i  

 eller ud af landet, medmindre landbrugs- og fiskeriministeren bestemmer  

 andet.
Udgifterne er tillagt udpantningsret.« § 2 Loven træder i kraft ved bekendtgørelsen i Lovtidende.
 (* 1) Loven indeholder bestemmelser, der gennemfører Det Europæiske  

 Fællesskabs direktiv 92/65/EØF (EFT 1992, L 268, s. 54) og 92/118/EØF (EFT  

 1993, L 62, s. 49).
