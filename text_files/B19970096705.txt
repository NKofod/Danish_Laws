 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 122 af 5. februar 1997, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som skibsmekaniker.
 Stk. 2.  I uddannelsen indgår uddannelse i henhold til  

 lov om søfartsuddannelse og uddannelse i henhold til  

 erhvervsuddannelsesloven.
 § 2.  Det faglige udvalg for uddannelsen, jf.  

 erhvervsuddannelseslovens § 37, er Det faglige Udvalg for Maritime  

 Metaluddannelser.
 Uddannelsens varighed og struktur m.v.
 § 3.  Uddannelsen varer 3 år og 3 måneder, jf. dog §  

 5. Uddannelsestiden for den enkelte elev skal dog altid fastsættes sådan, at  

 eleven kan opfylde kravene til sejltiden, jf. stk. 3, inden for  

 uddannelsestiden.
Stk. 2 .  Skoleundervisningen i henhold til  

 erhvervsuddannelsesloven varer 40 uger og foregår på erhvervsskole.
Endvidere  

 omfatter uddannelsen undervisning i henhold til lov om søfartsuddannelse, der  

 omfatter skibsassistentuddannelsens grundkursus og afslutningskursus for  

 skibsmekanikere.
Undervisningen på erhvervsskole veksler med  

 søfartsuddannelse og praktikuddannelse som vist i figuren og som anført  

 nedenfor, jf. dog § 4:
Stk. 3.  Praktiktiden består af værkstedspraktik og  

 mindst 12 måneders sejltid.
Værkstedspraktikken kan foregå i land eller på  

 skib.
 Stk. 4.  Uddannelsen kan gennemføres delvis med  

 delkompetence, jf. § 14, stk. 4.
Voksenuddannelse § 4.  Personer, der er fyldt 25 år, kan indgå  

 uddannelsesaftale med afkortning af uddannelsestiden med normalt indtil 2/3  

 af den tid, den pågældende forud for indgåelsen af uddannelsesaftalen har  

 gennemgået relevant uddannelse eller har været beskæftiget med arbejde, som i  

 det væsentlige er sammenfaldende med det, som er fastsat for uddannelsen, jf.  

 bilag 1. Det faglige udvalg træffer afgørelse efter indhentning af udtalelse  

 fra skolen.
Kursus i henhold til erhvervsuddannelseslovens § 16 kan være  

 omfattet af uddannelsesaftalen, jf. lovens § 48, stk. 2.
Stk. 2.  For elever med uddannelsesaftale efter stk. 1,  

 kan erhvervsskolen i samarbejde med det faglige udvalg tilrettelægge et  

 særligt uddannelsesforløb, bestående af perioder med henholdsvis  

 skoleundervisning og praktikuddannelse samt eventuel søfartsuddannelse.
Den  

 samlede varighed af skoleundervisningen i henhold til  

 erhvervsuddannelsesloven, inklusive eventuelt kursus efter  

 erhvervsuddannelseslovens § 16, må ikke overstige 40 uger.
Det faglige udvalg  

 skal godkende fastsættelsen af praktikperioder.
 Stk. 3.  Det faglige udvalg kan i særlige tilfælde  

 dispensere fra alderskravet eller beskæftigelseskravet efter samråd med  

 praktikvirksomheden.
 Stk. 4.  Det er en forudsætning, at eleven efter skolens  

 vurdering vil kunne gennemføre skoleundervisningen inden for den fastsatte  

 uddannelsestid, eventuelt efter fritagelse for dele af undervisningen, jf. §  

 5.
 Stk. 5.  Afgørelser efter denne paragraf og efter § 5  

 skal så vidt muligt træffes inden indgåelsen af uddannelsesaftalen.
Fritagelse for dele af uddannelsen § 5.  Elever, der har gennemført 2. skoleperiode i  

 maskinuddannelsen, suppleret med 2 ugers uddannelse i smede- og svejseteknik  

 samt fornøden undervisning i forebyggende vedligeholdelse, er fritaget for  

 undervisningen i 2. skoleperiode.
 Stk. 2.  Elever, der har gennemført 2. skoleperiode i  

 smedeuddannelsen, suppleret med 3 ugers uddannelse, omfattende spåntagende  

 bearbejdning, måleteknik og hydraulik samt fornøden undervisning i  

 forebyggende vedligeholdelse, er fritaget for undervisningen i 2.  

 skoleperiode.
 Stk. 3.  Elever, der har gennemført 3. skoleperiode i  

 smedeuddannelsen, er fritaget for undervisning i 3. skoleperiode.
 Stk. 4.  Elever, der har gennemført 2. og 3.  

 skoleperiode i maskinuddannelsen, kan indstilles til den i § 20 nævnte prøve  

 i 4. skoleperiode uden først at have gennemgået undervisningen i henhold til  

 erhvervsuddannelsesloven i 4. skoleperiode.
 Stk. 5.  Skolen kan i øvrigt fritage den enkelte elev  

 for dele af undervisningen efter erhvervsuddannelsesloven på baggrund af  

 anden uddannelse, jf. bilag 1, hvis det kan ske under hensyn til uddannelsens  

 helhed og sammenhæng.
 Stk. 6.  En elev kan i øvrigt fritages efter  

 bekendtgørelse om erhvervsuddannelser (hovedbekendtgørelsen) og  

 bekendtgørelsen om merit for visse fag, for så vidt angår uddannelsen efter  

 erhvervsuddannelsesloven.
 Stk. 7.  Spørgsmålet om fritagelse for dele af  

 uddannelsen efter lov om søfartsuddannelse afgøres efter reglerne herom.
 Uddannelsens mål m.v.
 § 6.  Den uddannede skibsmekaniker skal kunne udføre  

 alle arbejdsprocesser, der forekommer inden for det arbejdsområde,  

 uddannelsen retter sig imod, under iagttagelse af gældende miljø- og  

 sikkerhedsbestemmelser.
 Stk. 2.  Den uddannede skibsmekaniker skal kunne:
Skoleundervisningen § 7.  Undervisningen efter erhvervsuddannelsesloven  

 skal på en helhedsorienteret måde omfatte både praktisk og teoretisk  

 undervisning med henblik på at give eleven fornødne generelle og specielle  

 kvalifikationer, herunder at give eleven forudsætninger for at varetage de  

 funktioner, som uddannelsen tager sigte på.
 Stk. 2.  Undervisningen skal give indsigt i og  

 forståelse af miljømæssige forhold, herunder håndtering af miljømæssige  

 problemstillinger i forbindelse med materialeanvendelse.
 Stk. 3.  Undervisningen skal samtidig give forudsætning  

 for udbygning af kvalifikationerne ved efter- og videreuddannelse og bidrage  

 til elevens personlige udvikling og forståelse af samfundet og dets  

 udvikling.
 § 8.  Skoleundervisningen i henhold til  

 erhvervsuddannelsesloven omfatter grundfag, områdefag og valgfag med følgende  

 vejledende uddannelsestid og fordeling på skoleperioder:
Stk. 2.  Undervisningen i grundfag følger  

 Undervisningsministeriets regler om grundfag.
Undervisningen i valgfag følger  

 reglerne om de valgte fag.
 Stk. 3.  Undervisningen i områdefag følger reglerne om  

 henholdsvis maskinuddannelsen og smedeuddannelsen, jf. dog § 9, stk. 2, nr.  

 6.
 Stk. 4.  Uddannelsen omfatter i øvrigt  

 skibsassistentuddannelsens grundkursus og afslutningskursus for  

 skibsmekanikere i henhold til lov om søfartsuddannelse.
§ 9.  Undervisningen i skibsassistentuddannelsens  

 grundkursus og 2. skoleperiode gennemføres koordineret af en søfartsskole og  

 en erhvervsskole.
Undervisningen i 2. skoleperiode følger stk. 2.
Stk. 2.  Undervisningen i 2. skoleperiode består af  

 elementer fra maskinuddannelsens 2. skoleperiode og smedeuddannelsens 2.  

 skoleperiode.
Undervisningen har til formål, at eleven opnår:
§ 10.  Undervisningen i 3. skoleperiode, der varer 10  

 uger, omfatter elementer fra 3. skoleperiode i smedeuddannelsen.  

 Undervisningen har til formål, at eleven § 11.  Undervisningen i 4. skoleperiode og  

 afslutningskursus for skibsmekanikere gennemføres koordineret af en  

 erhvervsskole og en søfartsskole.
Undervisningen i 4. skoleperiode følger  

 stk. 2.
Stk. 2.  Undervisningen i 4. skoleperiode består af  

 elementer fra maskinuddannelsens 3. skoleperiode.
Undervisningen har til  

 formål, at eleven Praktikuddannelsen § 12.  Praktikuddannelsen skal gennemføres således, at  

 den sammen med skoleundervisningen fører til, at eleven kan nå uddannelsens  

 mål.
Praktikuddannelsen opfølges og dokumenteres løbende af praktikstedet og  

 eleven i en af Det Faglige Udvalg for Maritime Metaluddannelser udarbejdet  

 uddannelsesbog.
 Stk. 2.  Praktikuddannelsen har følgende mål og indhold:
Øvrige bestemmelser vedrørende praktikuddannelsen § 13.  Ved afslutningen af hver praktikperiode  

 meddeler virksomheden (rederiet) i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder endvidere ved  

 praktikuddannelsens afslutning en afsluttende praktikerklæring i  

 overensstemmelse med hovedbekendtgørelsen.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 virksomheden.
 Bedømmelse og uddannelsesbevis m.v.
 § 14.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som skibsmekaniker.
 Stk. 2.  Uddannelsesbevis udstedes, når eksamen  

 (svendeprøve) er bestået, og der er udstedt skolebevis, afsluttende  

 praktikerklæring og fornødne beviser i henhold til lov om søfartsuddannelse.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal indeholde oplysninger om  

 karakter ved eksamen (svendeprøve), jf. § 20, samt fornødne oplysninger om  

 gennemførelse af uddannelse og sejltid i henhold til søfartslovgivningen.
Stk. 4.  Hvis uddannelsesbevis ikke kan udstedes, har  

 eleven ret til Skolebevis m.v.
 § 15.  Efter afslutningen af undervisningen i 2.-4.  

 skoleperiode i henhold til erhvervsuddannelsesloven udsteder erhvervsskolen  

 et skolebevis, hvoraf kopi sendes til praktikvirksomheden og til det faglige  

 udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis stk. 2, nr. 1, ikke er opfyldt, men de  

 øvrige betingelser for udstedelse af skolebevis er opfyldt, kan skolebevis  

 dog udstedes, når skolen ud fra en samlet bedømmelse vurderer, at eleven,  

 eventuelt efter supplerende undervisning, opfylder målene for undervisningen.
 Stk. 5.  Hvis skolebevis ikke kan udstedes, udsteder  

 skolen en skolevejledning.
 Stk. 6.  I øvrigt udstedes beviser i henhold til  

 reglerne om søfartsuddannelse.
Skolens bedømmelse § 16.  I forbindelse med gennemførelse af  

 undervisningen i henhold til erhvervsuddannelsesloven foretager  

 erhvervsskolen en løbende bedømmelse af eleven i overensstemmelse med  

 skolebedømmelsesplanen.
 Stk. 2.  Formålet med den løbende bedømmelse er at  

 hjælpe og vejlede eleven samt at evaluere undervisningens indhold og metode.  

 Endvidere er formålet at give grundlag for udstedelse af skolevejledning og  

 skolebevis.
Skolevejledning § 17.  Efter 2. og 3. samt eventuelt efter 4.  

 skoleperiode, jf. stk. 3, udsteder erhvervsskolen en skolevejledning til  

 eleven og praktikvirksomheden, jf. dog stk. 4.
 Stk. 2.  Skolevejledningen udfærdiges i overensstemmelse  

 med hovedbekendtgørelsen og skal indeholde oplysning om:
Stk. 3.  Efter 4. skoleperiode udsteder erhvervsskolen  

 kun en skolevejledning, hvis skolebevis ikke kan udstedes.
Skolen kan dog  

 udstede en skolevejledning med angivelse af elevens eventuelle behov for  

 supplerende oplæring i praktikvirksomheden.
 Stk. 4.  Skolevejledning efter 2. skoleperiode udstedes  

 kun til eleven, medmindre eleven har uddannelsesaftale.
Karakterskala § 18.  Ved karaktergivning i forbindelse med  

 undervisningen i henhold til erhvervsuddannelsesloven, herunder den prøve,  

 som er omtalt i § 21, anvendes 13-skalaen.
Afsluttende bedømmelse § 19.  Eleven aflægger eksamen i grundfag efter  

 reglerne om disse fag.
 Stk. 2.  Endvidere afholder erhvervsskolen i 4.  

 skoleperiode eksamen, jf. § 20.
 Stk. 3.  Erhvervsskolen giver i øvrigt  

 standpunktskarakterer i de grundfag, som ikke afsluttes med eksamen.
 Stk. 4.  I områdefag giver erhvervsskolen en samlet  

 karakter ud fra en helhedsvurdering.
 Stk. 5.  I valgfag gives karakterer efter reglerne for  

 disse fag.
§ 20.  I 4. skoleperiodes sidste uge afholder  

 erhvervsskolen en eksamen, der samtidig udgør en svendeprøve.
Prøven  

 gennemføres efter reglerne for den afsluttende eksamen i maskinuddannelsen  

 for specialet skruestiksarbejder.
 § 21.  Adgang til omprøve og sygeeksamen i  

 undervisningen efter erhvervsuddannelsesloven følger reglerne om  

 maskinuddannelsen.
Ikrafttræden § 22.  Bekendtgørelsen træder i kraft den 2. januar  

 1998.
Stk. 2.  Samtidig ophæves bekendtgørelse nr. 31 af 16.  

 januar 1995 om forsøgsuddannelsen til skibsmekaniker.
Igangværende elever i  

 forsøgsuddannelsen til skibsmekaniker vil dog kunne færdiggøre uddannelsen  

 efter de hidtidige regler.
Undervisningsministeriet, den 15.  

 december 1997 Ole vig Jensen / Arne Andreasen Bilag 1 Bekendtgørelse om skibsmekanikeruddannelsen December 1997 I meritskemaet er angivet merit pr. skoleperiode for den anførte  

 uddannelsesmæssige baggrund.
 Markeringen S betyder, at skolen vurderer om der kan gives merit for det  

 pågældende grundfag.
 Afkortning af uddannelsestid og fritagelse for dele af  

 skoleundervisningen m.v.
