 I henhold til § 14, stk. 2, § 16, stk. 4, og § 21, stk. 2, i lov nr. 449  

 af 14. juni 1995 om daghøjskoler og produktionsskoler m.v. fastsættes:
Regnskab § 1.  Bestyrelsen er ansvarlig for en forsvarlig  

 organisation af skolens virksomhed i forbindelse med regnskab og revision.  

 Bestyrelsen skal sørge for, at der tages skyldige økonomiske hensyn ved  

 forvaltningen af skolens midler.
 Stk. 2.  Bestyrelsen skal påse, at skolens bogføring og  

 formueforvaltning kontrolleres på betryggende måde.
Stk. 3.  Skolens bogføring skal være i overensstemmelse  

 med bogføringsloven.
Formueforvaltningen skal varetages på betryggende måde  

 og i overensstemmelse med bestemmelserne herom i skolens vedtægter.
§ 2.  Skolens regnskabsår er kalenderåret.
Ved  

 regnskabsårets slutning skal udarbejdes et årsregnskab omfattende  

 resultatopgørelse og balance samt noter. Årsregnskabet skal omfatte skolens  

 samlede virksomhed, såvel inden for som uden for lov om daghøjskoler og  

 produktionsskoler m.v. Årsregnskabet udarbejdes i overensstemmelse med  

 Regnskabsmodel 1996 for daghøjskoler og produktionsskoler, der er optaget som  

 bilag til denne bekendtgørelse. Årsregnskabet skal tillige omfattte en  

 årsberetning, hvori der redegøres for årets drift, forventningerne til det  

 følgende års drift samt øvrige forhold af betydning for skolen, som ikke  

 direkte fremgår af resultatopgørelsen, balancen eller noterne.
 Stk. 2.  Årsregnskabet underskrives af samtlige  

 bestyrelsesmedlemmer.
 Stk. 3.  Bestyrelsen er ansvarlig for, at årsregnskabet  

 er retvisende, og at indberetninger til brug for tilskudsberegningen er  

 korrekt opgjort efter bestemmelserne herom.
 § 3.  Årsregnskabet, underskrevet af bestyrelsen og  

 påtegnet af revisor, indsendes hvert år inden den 1. juli til  

 Undervisningsministeriet.
Stk. 2.  Sammen med årsregnskabet indsendes kopi af  

 årets revisonsprotokollat, jf. § 12. Protokollatet skal være fremlagt for  

 bestyrelsen og forsynet med medlemmernes underskrifter herom.
Giver  

 protokollatet anledning til bemærkninger fra bestyrelsen, skal de indsendes  

 til ministeriet inden den 1. august i det efter regnskabsåret følgende år.
 Stk. 3.  Bestyrelsen er ansvarlig for indsendelse til  

 ministeriet af regnskab og revisionsprotokollat.
Revision § 4.  Revision m.v. skal udføres af en  

 statsautoriseret eller registreret revisor, Kommunernes Revisionsafdeling  

 eller andre kommunale revisionsorganer.
Revisionen omfatter skolens  

 årsregnskab, jf. § 2, samt kontrol af skolens tilskudsgrundlag og sådanne  

 opgørelser, hvor afgivelse af særskilt revisorerklæring er foreskrevet af  

 Undervisningsministeriet.
 § 5.  Revision foretages i overensstemmelse med god  

 offentlig revisionsskik, således som dette begreb er fastlagt i § 3 i lov om  

 revisionen af statens regnskaber m.m.
Stk. 2.  Ved revisionen skal revisor efterprøve, om  

 regnskabet er rigtigt, og om de dispositioner, der er omfattet af  

 regnskabsaflæggelsen, er i overensstemmelse med love og andre forskrifter  

 samt med indgåede aftaler og sædvanlig praksis.
Revisor skal endvidere  

 vurdere, hvorvidt der er taget skyldige økonomiske hensyn ved forvaltningen  

 af de midler og driften af den institution, der er omfattet af regnskabet.
§ 6.  Revisor foretager normalt revision i årets løb.  

 Revisor skal mindst en gang om året foretage et uanmeldt kasse- og  

 beholdningseftersyn.
Som led i revisionen skal revisor undersøge eksisterende  

 forretningsgange, herunder forretningsgange vedrørende registrering af  

 tilskudsudløsende faktorer for at påse, om den interne kontrol er  

 betryggende.
§ 7.  Skolen skal give revisor de oplysninger, som må  

 anses af betydning for bedømmelsen af skolens regnskab.
Skolen skal give  

 revisor adgang til at foretage de undersøgelser, denne finder nødvendige, og  

 skal sørge for, at revisor får de oplysninger og den bistand revisor anser  

 for nødvendige for udførelsen af sit hverv.
§ 8.  Bliver revisor opmærksom på lovovertrædelser  

 eller tilsidesætttelser af forskrifter af væsentlig betydning i forbindelse  

 med midlernes forvaltning, eller på at der af økonomiske grunde ikke kan  

 antages at være sikkerhed for skoledriften, skal revisor straks underrette  

 skolens bestyrelse.
Bestyrelsen skal inden tre uger herefter indsende  

 redegørelse herfor, bilagt revisors bemærkninger, til  

 Undervisningsministeriet.
Hvis dette ikke sker, skal revisor snarest  

 underrette ministeriet.
§ 9.  Ved revisionen skal revisor blandt andet  

 efterprøve, § 10.  Revisor attesterer de aktivitetsopgørelser, der  

 skal indsendes efter hvert kvartal til beregning af statstilskud.
Revisor  

 skal herved efterprøve, om skolens opgørelse af årselever er korrekt, og om  

 der er fornøden kontrol med, hvilke persoer der deltager som led i  

 aktiverende forløb i henhold til lov om kommunal aktivering eller lov om en  

 aktiv arbejdsmarkedspolitik.
Stk. 2.  Revisor skal iøvrigt efterprøve, om skolen  

 opfylder tilskudsbetingelserne i lov om daghøjskoler og produktionsskoler  

 m.v., herunder om skolens vedtægter er godkendt, og om reglerne om ydelse af  

 kommunalt grundtilskud er overholdt.
Revisor skal desuden kontrollere, at de  

 offentlige tilskud skolen modtager kun anvendes til virksomhed i henhold til  

 loven, og at skolens midler ikke anvendes til investering i strid med lovens  

 § 7.
§ 11.  Revisionen kan udføres ved stikprøvevise  

 undersøgelser.
Revisionens omfang afhænger iøvrigt af skolens administrative  

 struktur og forretningsgange, herunder den interne kontrol og andre forhold  

 af betydning for regnskabsaflæggelsen.
§ 12.  Revisor skal føre en revisionsprotokol.
Heri  

 indføres beretning om, hvilket revisionsarbejde, der er udført, samt alle  

 væsentlige forhold, der har givet anledning til bemærkninger.
Specielt  

 oplyses om revisors undersøgelser af samt vurdering og konklusioner  

 vedrørende skolens interne kontrol og registreringssystemer, skolens formål,  

 herunder om eventuelle dispositioner udenfor formålet, sparsommelighed,  

 produktivitet og effektivitet.
Stk. 2.  Ved revisionen af årsregnskabet indføres  

 beretning om den udførte revision, herunder Stk. 3.  I revisionsprotokollen indføres endvidere  

 oplysninger om særlige kontrolarbejder, afgivelse af særlige beretninger,  

 rådgivning eller assistance.
 Stk. 4.  Kopi af årets revisionsprotokollat indsendes  

 til Undervisningsministeriet inden den 1. juli i det efter regnskabsåret  

 følgende år, jf. § 3, stk. 2 og 3.
§ 13.  Efter afsluttet revision forsyner revisor  

 årsregnskabet med en påtegning om, at regnskabet er revideret i  

 overensstemmelse med reglerne i denne bekendtgørelse.
Forbehold skal fremgå  

 af påtegningen.
Ikrafttræden § 14.  Bekendtgørelsens bestemmelser har virkning fra  

 den 1. januar 1996 og finder anvendelse på regnskaber for regnskabsåret 1996  

 og følgende år.
 Stk. 2.  Den som bilag optagne regnskabsmodel, jf. § 2,  

 kræves dog ikke fulgt for regnskabsåret 1996.
Undervisningsministeriet, den 23. april  

 1996 Ole Vig Jensen / Svend Otto Bruun Værdiansættelser og afskrivninger foretages efter reglerne i  

 årsregnskabsloven (lovbekendtgørelse nr. 661 af 25. september 1991).  

 Henlæggelser kan således ikke foretages.
 Endvidere gives i regnskabet oplysning om den regnskabspraksis, der  

 anvendes.
