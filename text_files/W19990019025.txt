Skrivelse om, hvorvidt et  

 kommunalbestyrelsesmedlem, der har vedtaget et bødeforelæg for  

 overtrædelse af lov om kemiske stoffer og produkter, er valgbar (Fra Valgbarhedsnævnet til en kommunalbestyrelse,  

 j.nr. 553/1999) Ved brev af 17. maj 1999 har X-Kommunalbestyrelse i  

 medfør af den kommunale valglovs § 101, stk. 4, indberettet til  

 Valgbarhedsnævnet, at kommunalbestyrelsesmedlem NN har vedtaget en  

 bøde på 10.000 kr. for overtrædelse af § 59, stk. 1, nr.  

 10, i lov om kemiske stoffer og produkter, jf. lovbekendtgørelse nr.  

 21 af 16. januar 1996 som ændret ved lov nr. 424 af 10. juni 1997.
 Det fremgår af sagen, at den pågældende  

 den 31. marts 1999 har vedtaget en bøde på 10.000 kr. for den 3.  

 marts 1998 i sin ejendom at have foretaget sprøjtning for lopper med  

 en blanding af nærmere angivne insektsbekæmpelsesmidler i strid  

 med etikettens anvisning for brugen af produktet, hvilket havde til  

 følge, at måger, der havde indtaget giftige foderrester fra  

 ejendommen, blev fundet døde eller døende på markerne  

 nær ved ejendommen den 4. marts 1998.
 I denne anledning skal man meddele, at  

 Valgbarhedsnævnet har fundet, at den begåede handling   uanset de  

 krav, der må stilles til personer, der beklæder hverv som medlem  

 af kommunale råd   ikke i almindeligt omdømme gør den  

 pågældende uværdig til at være medlem af kommunale  

 råd, jf. den kommunale valglovs § 4.
 Den pågældende må derfor anses for  

 valgbar.
