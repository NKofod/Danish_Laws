 Klage over tilslutningspligt til kollektiv varmeforsyning da det vil  

 medføre en betydelig forøgelse af de årlige udgifter til opvarmning.
 Kravene til fritagelse fra tilslutningspligten efter § 11 skønnes ikke  

 opfyldt, hvorfor klagen afvises.
 I skrivelse af 9. september 1989 har De klaget over Energistyrelsens  

 afgørelse af 4. juli 1989 vedrørende pålæg om tilslutningspligt til Hinnerup  

 Fjernvarme.
 De begrunder Deres klage med, at tilslutning til fjernvarme vil medføre en  

 betydelig forøgelse af de årlige udgifter i forbindelse med opvarmning af  

 Deres hus, hvilket skyldes dels de investeringer, der vil være forbundet med  

 omstilling til fjernvarme, dels selve udgifterne til opvarmning.
 Det fremgår af Energistyrelsens afgørelse, at omstillingen til fjernvarme  

 ikke skønnes at blive så bekostelig eller af en sådan karakter, at det vil  

 kunne begrunde en fritagelse for tilslutningspligten, jf. § 11 i  

 bekendtgørelse nr. 98 af 19 marts 1982.
 Efter en gennemgang og vurdering af sagen skal Energiministeriet meddele,  

 at man kan tilslutte sig Energistyrelsens afgørelse, samt den heri anførte  

 begrundelse.
 For så vidt angår Deres beregninger af selve udgifterne til opvarmning med  

 fjernvarme sammenstillet med udgifterne til opvarmning med olie, skal  

 Energiministeriet bemærke, at man finder, at beregningen hviler på et  

 grundlag, hvor der indgår så mange antagede størrelser, at det må anses som  

 tvivlsomt, om sammenstillingen kan tillægges den ønskede værdi.
 På denne baggrund skal Energiministeriet meddele, at Hinnerup Kommunes  

 beslutning om tilslutningspligt opretholdes.
P.M.V E.B.
