 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Lovens område § 1.  Ved fisk forstås i denne lov fisk, krebs- og  

 bløddyr samt bestanddele og produkter heraf.
§ 2.  Loven gælder for selvstændig næringsvirksomhed i  

 første handelsled ved Stk. 2.  Fiskeriministeren kan bestemme, at loven også  

 skal omfatte afsætning af egen fangst eller opdræt af fisk direkte til  

 forbruger eller til eksport.
 Stk. 3.  Fiskeriministeren kan fastsætte regler,  

 hvorefter nærmere angivne fisk, herunder importerede fisk, undtages fra  

 lovens område.
 Stk. 4.  Ved førstegangsomsætning i første handelsled  

 forstås første modtagelse og køb m.v. af fisk efter fangst eller opdræt samt  

 efter import.
Bevilling § 3.  Den, som driver virksomhed, der er omfattet af  

 loven, skal have en af fiskeriministeren dertil udstedt bevilling.
Det er  

 ikke tilladt i første handelsled at sælge eller levere fisk til  

 bevillingspligtige personer eller virksomheder, der ikke har bevilling.
 Stk. 2.  Fiskeriministeren fastsætter de nærmere regler  

 for udstedelse af bevilling.
Stk. 3.  Bevilling til offentlig fiskeauktion meddeles  

 efter opslag og gælder for et område, der er fastsat i bevillingen.
Inden for  

 det i bevillingen angivne område har bevillingshaveren pligt til at drive  

 auktion. Ønsker indehaveren af en bevilling til offentlig fiskeauktion  

 tillige at udøve anden erhvervsmæssig virksomhed, skal fiskeriministeren  

 underrettes herom.
Fiskeriministeren kan nedlægge forbud herimod.
§ 4.  Bevilling kan efter ansøgning meddeles til  

 personer, aktieselskaber eller lignende, der opfylder næringslovens  

 betingelser for at opnå næringsbrev som handlende eller industridrivende.
Ved  

 bevilling til afholdelse af offentlig fiskeauktion kræves endvidere for  

 personer, at vedkommende Stk. 2.  I ansvarlige interessentskaber og  

 kommanditselskaber skal alle personligt ansvarlige deltagere opfylde de i  

 stk. 1 nævnte betingelser.
Aktieselskaber og anpartsselskaber og andre  

 selskaber med begrænset ansvar har ret til at drive næring som nævnt i stk.  

 1, når de er registreret i Erhvervs- og Selskabsstyrelsen og direktørerne og  

 flertallet af bestyrelsesmedlemmerne opfylder betingelserne i stk. 1.
 Stk. 3.  Fiskeriministeren kan tillade, at bevilling  

 meddeles, selv om de i stk. 1 og 2 nævnte betingelser ikke er opfyldt.
 Stk. 4.  Bevilling til personer kan nægtes, hvis  

 ansøgeren er dømt for strafbart forhold, der kan begrunde en fare for misbrug  

 af bevillingen, eller hvis der i øvrigt efter de oplysninger, der foreligger  

 om pågældendes personlige forhold, er grund til at antage, at vedkommende  

 ikke vil drive virksomheden på forsvarlig måde.
 Stk. 5.  Er ansøgeren et aktieselskab eller lignende,  

 kan bevilling nægtes, hvis der om et medlem af selskabets direktion eller  

 bestyrelse eller om indehaveren af en bestemmende aktiepost eller andel m.v.  

 foreligger oplysninger, som efter stk. 4 kan begrunde nægtelse af bevilling.  

 Indtræder der nye medlemmer i direktionen eller bestyrelsen, eller sker der  

 overdragelse af en bestemmende aktiepost eller andel i et aktieselskab eller  

 lignende, som har opnået bevilling, skal der inden 14 dage foretages  

 anmeldelse herom til Fiskeriministeriet, der afgør, om bevillingen kan  

 opretholdes.
§ 5.  Før virksomheden påbegyndes, skal indehaveren  

 eller den ansvarlige ledelse anmelde til Fiskeriministeriet, hvor den agtes  

 drevet.
Flytter bevillingshaveren, skal bevillingshaveren forinden give  

 Fiskeriministeriet meddelelse herom.
 § 6.  Bevillingshaveren skal på sit forretningssted  

 have sin bevilling eller en af Fiskeriministeriet udstedt genpart ophængt på  

 et iøjnefaldende sted.
§ 7.  Bevillingen gælder indtil videre.
Bevillinger  

 til personer til at drive offentlig fiskeauktion bortfalder ved udgangen af  

 det kalenderår, hvor bevillingshaveren fylder 67 år.
 Stk. 2.  Bevillingen bortfalder, såfremt den ikke har  

 været udnyttet i 12 på hinanden følgende måneder, eller når bevillingshaveren  

 dør, jf. dog stk. 1. Det samme gælder, hvor bevillingshaveren ophører med at  

 opfylde betingelserne for at modtage bevilling, eller hvis anmeldelse efter §  

 4, stk. 5, ikke foretages rettidigt.
 Stk. 3.  Fiskeriministeren kan undtage fra  

 bestemmelserne i stk. 1 og 2.
 Stk. 4.  Ved bevilling til offentlig fiskeauktion kan  

 fiskeriministeren fastsætte særlige regler for bevillingsbortfald.
§ 8.  Efter ansøgning til fiskeriministeren kan et  

 dødsbo, en ægtefælle, der sidder i uskiftet bo, et konkursbo eller en værge  

 for en umyndiggjort få bevilling til at fortsætte afdødes, fallentens eller  

 den umyndiggjortes virksomhed med henblik på afvikling, afhændelse eller  

 lignende af virksomheden, jf. § 12, stk. 3. Denne bevilling gælder indtil et  

 år efter dødsfaldet, konkursdekretets afsigelse eller umyndiggørelsen.
I  

 særlige tilfælde kan fiskeriministeren forlænge fristen.
§ 9.  Hvis en bevillingshaver gør sig skyldig i  

 tilsidesættelse af de pligter, der påhviler denne efter denne lov eller efter  

 de forskrifter, som er fastsat i henhold til loven eller fiskerilovgivningen  

 i øvrigt, og det efter de udviste forhold må antages, at pågældende fremtidig  

 ikke vil drive virksomheden på forsvarlig måde, kan fiskeriministeren  

 tilbagekalde bevillingen.
Afgørelsen skal indeholde oplysning om adgangen til  

 domstolsprøvelse efter § 10 og fristen herfor.
 § 10.  En afgørelse efter § 9 kan af bevillingshaveren  

 indbringes for domstolene inden 8 uger efter, at afgørelsen er meddelt den  

 pågældende.
 Stk. 2.  Afgørelsens indbringelse for retten har ikke  

 opsættende virkning, men fiskeriministeren kan efter begæring bestemme, at  

 den pågældende under sagens behandling må udøve virksomhed i henhold til  

 bevillingen.
 § 11.  Er en bevilling bortfaldet efter § 7,  

 tilbagekaldt efter § 9 eller frakendt efter straffelovens § 79, skal den  

 straks afleveres til Fiskeriministeriet.
 § 12.  Den daglige drift af virksomheden skal forestås  

 af bevillingshaveren selv eller af en bestyrer, der er godkendt af  

 Fiskeriministeriet.
Stk. 2.  Udøves virksomheden fra flere  

 forretningssteder, kan kun et af disse forestås af bevillingshaveren.
Driften  

 af de øvrige forretningssteder skal forestås af godkendte bestyrere.
Stk. 3.  Er bevillingshaveren et selskab eller lignende,  

 skal driften forestås af en godkendt bestyrer.
Det samme gælder i de  

 tilfælde, der er nævnt i § 8.
 Stk. 4.  Med hensyn til godkendelse af bestyrere samt  

 bortfald og tilbagekaldelse af godkendelse af bestyrere finder bestemmelserne  

 i § 3, stk. 1 og 2, og §§ 4, 7, 9 og 10 tilsvarende anvendelse.
 § 13.  Fiskeriministeren kan forbyde, at en  

 bevillingshaver i sin virksomhed lader nogen, som ikke opfylder betingelserne  

 for at få bevilling, forestå modtagelse af fisk eller afslutte køb og salg  

 eller anden lignende virksomhed.
 § 14.  For afholdelse af offentlig fiskeauktion  

 tilkommer der bevillingshaveren et vederlag, der betales af sælgeren.  

 Fiskeriministeren fastsætter nærmere regler om beregningen af vederlaget for  

 den enkelte bevillingshaver.
Tilsyns- og kontrolforanstaltninger § 15.  Fiskeriministeriet har uden forudgående  

 retskendelse adgang til at foretage eftersyn af den bevillingspligtiges  

 forretningslokaler, varelagre og forretningsbøger og kan indhente de  

 oplysninger hos skattemyndighederne og andre offentlige myndigheder, der  

 anses for nødvendige for at kontrollere lovens overholdelse, herunder  

 oplysninger om lovovertrædelser, indkomst- og formueforhold, momsafregning  

 m.v.
 § 16.  Tilbydes en bevillingspligtig fisk under  

 omstændigheder, der kan begrunde mistanke om overtrædelse af  

 fiskerilovgivningen eller manglende lovlig adkomst, skal denne straks give  

 Fiskerikonkontrollen meddelelse derom samt tilbageholde varerne, indtil  

 Fiskerikontrollen eller politiet kommer til stede.
§ 17.  Fiskeriministeren kan fastsætte nærmere regler  

 for, hvilke forpligtelser der kan pålægges en bevillingshaver, og om udøvelse  

 af virksomhed i henhold til loven, herunder regler om Stk. 2.  Fiskeriministeren kan fastsætte auktionspligt  

 for udvalgte fisk eller geografiske områder eller for hele landet.
 Stk. 3.  Som led i kontrollen kan fiskeriministeren i  

 særlige tilfælde for den bevillingspligtiges regning udpege en  

 statsautoriseret eller registreret revisor til fornøden gennemgang af den  

 bevillingspligtiges regnskaber, regnskabsbøger m.v.
Andre bestemmelser § 18.  Til at bistå fiskeriministeren ved  

 administrationen af loven og de i medfør heraf fastsatte bestemmelser  

 nedsætter fiskeriministeren et rådgivende udvalg på indtil 10 medlemmer,  

 heraf 1 repræsentant for Fiskeriministeriet, 1 repræsentant for  

 Trafikministeriet, 1 repræsentant for de anerkendte producentorganisationer i  

 Danmark samt 1 repræsentant for hver af de følgende 6 organisationer:  

 Foreningen af Fiskeauktionsmestre i Danmark, Landsforeningen for  

 Fiskesorteringer og Samlecentraler i Danmark, Dansk Fiskeriforening, Danmarks  

 Havfiskeriforening, Danmarks Fiskeindustri- og Eksportforening og  

 Specialarbejderforbundet i Danmark.
Ministeren beskikker en stedfortræder for  

 hvert af udvalgets medlemmer og udpeger formanden blandt medlemmerne.
 Stk. 2.  Med udvalget forhandles sager vedrørende § 2,  

 stk. 2, § 3, stk. 2, § 4, stk. 3 og § 7, stk. 4, samt ethvert spørgsmål i  

 øvrigt, hvor fiskeriministeren anser udvalgets bistand for hensigtsmæssig.
 Stk. 3.  Fiskeriministeren fastsætter udvalgets  

 forretningsorden efter indstilling fra udvalget.
 Stk. 4.  Udvalget er berettiget til at tilkalde  

 sagkyndige til at deltage i udvalgets møder.
 Stk. 5.  Udvalgets sekretariatsopgaver varetages af  

 Fiskeriministeriet.
Straffebestemmelser § 19.  Overtrædelse af § 3, stk. 1, § 5, § 6, § 11, §  

 12, stk. 1-3, straffes med bøde.
Endvidere straffes overtrædelse af forbudet  

 efter § 13, forhindring af Fiskeriministeriets adgang efter § 15 og  

 overtrædelse af § 16 med bøde.
 Stk. 2.  I forskrifter, der udstedes i medfør af loven,  

 kan der fastsættes straf af bøde for overtrædelse af bestemmelser i  

 forskrifterne.
 Stk. 3.  Er overtrædelsen begået af et aktieselskab  

 eller lignende, kan der pålægges selskabet som sådant bødeansvar.
Ikrafttrædelsesbestemmelser § 20.  Fiskeriministeren fastsætter tidspunktet for  

 lovens ikrafttræden.
 Stk. 2.  Samtidig ophæves lov om offentlig fiskeauktion  

 m.v., jf. lovbekendtgørelse nr. 138 af 25. februar 1992.
 § 21.  Loven gælder ikke for Færøerne og Grønland.
Givet på Christiansborg Slot, den 27.  

 april 1994 Under Vor Kongelige Hånd og Segl I Dronningens Navn:
