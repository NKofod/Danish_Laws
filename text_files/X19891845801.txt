 Der skulle ikke erlægges afgift ved udbetalingen af et engangsindskud.
 Der skulle ikke svares skatter eller afgifter ved  

 udbetaling/tilskrivning af bonus og renter m.v.
 Forsikringerne skulle ikke medregnes ved opgørelsen af den  

 skattepligtige formue.
 Ligningsrådet blev anmodet om forhåndsbesked om følgende:
 A og dennes børn B 1 og B 2, der er bosat i England, overvejer at flytte  

 til Danmark, men påtænker inden fuld skattepligt til Danmark indtræder, at  

 tegne kapitalforsikringer ved engangsindskud i et engelsk forsikringsselskab.  

 I forbindelse hermed spørges om følgende:
1. Vil de nævnte engangsindskud være omfattet af præmieafgiftsreglen i  

 pensionsbeskatningslovens § 50 stk. 3? 2. Er udbetaling af forsikringssummerne ved udløb herunder tilvækst i form  

 af rente eller bonus efter den fulde skattepligts indtræden skattefri i  

 medfør af pensionsbeskatningslovens § 50, stk. 5 og 6? 3. Skal forsikringerne medregnes ved opgørerlsen af den skattepligtige  

 formue? Omstændighederne var:
A og dennes 2 børn er bosat i England.
De overvejer at flytte tilbage til  

 Danmark i begyndelsen af 1990. Inden tilflytningen og inden den fulde  

 skattepligt til Danmark indtræder, påtænker de at tegne kapitalforsikringer  

 ved engangsindskud i et engelsk forsikringsselskab.
 Det er hensigten at oprette flere policer med forskellige  

 udløbstidspunkter.
 Der påtænkes dels oprettet forsikringer med A som ejer og forsikret og  

 dels med dennes børn hver især som ejer og forsikret.
 Indskuddet på de af A tegnede forsikringer forventes at udgøre i alt 10  

 mio. kr., medens indskuddene på de af børnene tegnede forsikringer er anslået  

 til 1 mio. kr. til hver.
 Indskuddene på børnenes forsikringer tænkes tilvejebragt ved, at A  

 forinden tegningen yder børnene hver en gave på dette beløb.
 Kapitalforsikringerne tænkes i øvrigt oprettet som sædvanlige  

 livsforsikringer med udbetaling til A og børnene som forsikret og ejer, og  

 udbetales med en sum i tilfælde af død, dog senest ved opnåelse af det i hver  

 af policerne fastsatte udbetalingstidspunkt.
 For så vidt angår spørgsmål 1 er det revisors opfattelse, at der ikke skal  

 svares afgift af de foretagne indskud, idet anvendelse af afgiftsreglen i  

 pensionsbeskatningslovens § 50, stk. 3, er betinget af, at der foreligger  

 skattepligt efter kildeskattelovens § 1 (fuld skattepligt).
 De skitserede ordninger er efter de anførte forudsætninger omfattet af  

 pensionsbeskatningslovens § 50. Da anvendelse af præmieafgiftsreglen i  

 pensionsbeskatningensloven § 50, stk. 3, forudsætter, at ejeren er fuldt  

 skattepligtig her til landet, kan Ligningsrådet tiltræde, at der ikke skal  

 erlægges afgift ved indbetalingen af de omhandlede beløb.
 For så vidt angår spørgsmål 2 er revisor af den opfattelse, at der ikke  

 efter pensionsbeskatningslovens § 50, stk. 5 og 6, ved  

 udbetaling/tilskrivning af bonus og renter m.v. skal svares nogen form for  

 skatter eller afgifter.
I den udstrækning udbetaling af forsikringssummerne sker til ejeren af  

 ordningen, kan Ligningsrådet tiltræde denne opfattelse.
Dette gælder, uanset  

 forsikringerne udløber på forskellige tidspunkter.
 For så vidt angår spørgsmål 3 er det revisors opfattelse, at værdien af  

 forsikringerne ikke skal medregnes ved opgørelsen af den skattepligtige  

 formue, der henvises herved til pensionsbeskatningslovens § 50, stk. 7,  

 hvorefter formuen skal opgøres efter statsskattelovens § 12.
 Idet der som forudsat, er tale om sædvanlige livsforsikringer, der  

 indeholder det risikomoment, der ligger i forfaldstidens afhængighed af et  

 dødsfalds indtræden, kan Ligningsrådet tiltræde, at der ikke skal svares  

 formueskat af de enkelte forsikringsordninger, så længe  

 forsikringsbegivenheden ikke er indtrådt.
 De nævnte spørgsmål kan herefter besvares således:
