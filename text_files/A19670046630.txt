 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Kendelser afsagt af en voldgiftsret i henhold  

 til konventionen af 18. marts 1965 om bilæggelse af investeringstvister  

 mellem stater og andre landes statsborgere har bindende virkning her i riget.  

 Det samme gælder de i konventionens art. 53 nævnte afgørelser vedrørende  

 fortolkning, revision eller ophævelse af tidligere afsagte kendelser.
 § 2.  Kendelser og afgørelser som nævnt i § 1, der går  

 ud på betaling af penge, kan fuldbyrdes her i riget efter smme regler, som  

 gælder for fuldbyrdelse af domme afsagt af danske domstole.
 Stk. 2.  Fuldbyrdelse af en kendelse eller afgørelse kan  

 dog ikke ske, hvis fuldbyrdelsen er udsat i henhold til konventionens art.  

 50-52.
§ 3.  Begæring om fuldbyrdelse af de i § 2 nævnte  

 kendelser og afgørelser indgives til fogden og skal være ledsaget af en  

 udskrift af kendelsen eller afgørelsen, der er bekræftet af generalsekretæren  

 for det internationale center til bilæggelse af investeringstvister, som er  

 oprettet i henhold til konventionen.
Fogden kan kræve, at der vedlægges en  

 bekræftet oversættelse af kendelsen eller afgørelsen.
 § 4.  Det internationale center, formanden for og  

 medlemmerne af centrets administrative råd, personer, der fungerer som  

 forligsmænd, voldgiftsmænd eller som medlemmer af en komite nedsat i henhold  

 til konventionens art. 52, samt embedsmænd og funktionærer ved centrets  

 sekretariat har de immuniteter og privilegier, der er nævnt i konventionens  

 kap. 1, afsnit 6. Det samme gælder personer, der deltager i forhandlinger i  

 henhold til konventionen som parter, repræsentanter, rådgivere, advokater,  

 vidner eller eksperter.
 § 5.  Loven træder i kraft den 1. januar 1968.
 Stk. 2.  Loven gælder ikke for Færøerne, men kan ved  

 kgl. anordning sættes i kraft for øerne.
 Givet på Amalienborg, den 15. december  

 1967.
 Under Vor Kongelige Hånd og Segl.
 FREDERIK R.
/K.
Axel Nielsen Justitsmin. j. nr.
L.A. 437/65. Folketindstid. 1967-68: 1424, 1841, 1911,  

 2005; A. 1705; C. 71.
