De i lovbekendtgørelse nr. 289 af 14. december 1957 indeholdte  

 bestemmelser er et optryk af bestemmelserne i lov nr. 517 af 19. december  

 1942 med de ændringer og tilføjelser, som følger af bestemmelserne i de  

 senere årlige ligningslove.
Bestemmelserne i lovbekendtgørelsen vil med de  

 undtagelser, som omtales i det følgende, være at lægge til grund ved  

 skatteligningen for skatteåret 1958-59.
 I forhold til lovbekendtgørelsen for skatteåret 1957-58 er der ved  

 lovbekendtgørelsen for skatteåret 1958-59 indført nye regler eller ændringer  

 i følgende paragraffer:
 Med hensyn til de omtalte ændringer og nye bestemmelser bemærkes følgende:
 Ad 1) og 2) Til § 2, stk. 1, 2 og 7.
Bestemmelserne medfører ændring af reglerne om tidspunktet henholdsvis for  

 skattepligtens indtræden ved tilflytning her til landet og for skattepligtens  

 ophør ved fraflytning til udlandet, men iøvrigt svarer bestemmelserne i stk.  

 2 til 6 til de gældende regler.
Der er således ikke sket ændring af  

 betingelserne for skattepligtens indtræden eller i den måde, hvorpå  

 indkomsten skal opgøres for en person, der tilflytter Danmark.
Ved bopælstagelse her i landet, eller når opholdsbetingelserne i stk. 2 er  

 opfyldt, indtræder skattepligten fremtidig ved begyndelsen af det nærmest  

 følgende kvartal.
For at statuere skattepligt i medfør af stk. 2 er det  

 herefter tilstrækkeligt, at den pågældende opholder sig her i landet pr. en  

 1. april 1. juli, 1. oktober eller 1. januar, og at han i den nærmest  

 forudgående periode af 6 måneder har haft et samlet ophold af mindst 3  

 måneders varighed.
 Medens skattepligten i tilfælde, hvor en person opgav sin bopæl her i  

 landet, i henhold til bestemmelsen i statsskattelovens § 36, stk. 3, vedblev  

 at bestå indtil udløbet af vedkommende skatteår, ophører skattepligten  

 fremtidig fra og med udløbet af det kvartal, hvori fraflytningen sker.  

 Skatteydern er ved udrejsen kun pligtig at tilsvare den del af det helårlige  

 skattebeløb, der forholdsmæssigt vedrører tiden indtil kvartalets udløb, og  

 skatterådet kan afgangsføre den del af skattebeløbet, der vedrører den  

 resterende del af skatteåret, på grundlag af en af vedkommende kommunes  

 folkeregister om udrejsen afgiven attest.
 Det bemærkes, at ligningsloven træder i kraft straks, hvilket bevirker, at  

 reglerne om til- og fraflytning får gyldighed for januar kvartal af  

 skatteåret 1957-58.
 Ad 3) Til § 4.
 Som allerede omtalt skal bestemmelsen første gang anvendes ved  

 skatteansættelsen for skatteåret 1960-61.
Den vedrører i første række banker og forsikringsselskaber og skal desuden  

 anvendes på visse investerings- og financieringsvirksomheder, der som et  

 normalt led i deres almindelige virksomhed foretager kapitalanbringelse i de  

 i bestemmelsen nævnte værdipapirer, nemlig offentlige obligationer samt  

 private pantebreve og fordringer.
De pågældende virksomheder skal beskattes  

 af avance såvel ved salg som ved indfrielse, herunder udtrækning.
Avancen  

 opgøres som forskellen mellem på den ene side salgssummen eller provenuet ved  

 indfrielse og på den anden side erhvervelsessummen for det pågældende  

 værdipapir.
 Er en obligation, der lyder på f.eks. 1.000 kr., erhvervet i 1955 til kurs  

 80, altså for 800 kr., og indfries den i 1959 ved udtrækning med 1.000 kr.,  

 bliver avancen 1.000 kr. - 800 kr. = 200 kr., der skal medregnes ved  

 indkomstopgørelsen for regnskabsåret 1959.
Sker indfrielsen afdragsvis, skal avancen beskattes, efterhånden som den  

 indvindes gennem afdragene.
De enkelte afdragsbeløb må derfor på samme måde  

 som indfrielsessummen ved samlet tilbagebetaling opdeles i tilbagebetaling af  

 erhvervelsessum og avance ved indfrielse.
Denne opdeling foretages gennem  

 hele afdragsperioden på grundlag af den oprindelige erhvervelseskurs for hele  

 fordringen.
Hvis en obligation, der lyder på 2.000 kr. og afdrages med 200  

 kr. årlig i 10 år, er ervhervet til kurs 80 i 1955, skal de 200 kr., der  

 afdrages i 1959, behandles således:
 Af afdraget på 200 kr. betragtes 80 pct. eller 160 kr. som årets  

 tilbagebetaling af erhvervelsessummen, medens 100 pct. - 80 pct. = 20 pct. af  

 de 200 kr. betragtes som indfrielsesgevinst for det pågældende regnskabsår.  

 Det beløb, der skal medregnes ved opgørelsen af den skattepligtige  

 indkomst,udgør således 40 kr.
Efter de gældende regler tager visse banker urealiseret kursgevinst og  

 kurstab i betragtning ved opgørelsen af den skattepligtige indkomst.
I så  

 fald opgøres realiseret kursavance som forskellen mellem på den ene side  

 salgssummen eller provenuet ved indfrielsen og på den anden side den bogførte  

 værdi af det pågældende værdipapir.
Med ligningsrådets tilladelse vil denne  

 fremgangsmåde også kunne benyttes efter de ny reglers ikrafttræden.
Dette  

 gælder opgørelsen af avance såvel ved salg eller samlet indfrielse som ved  

 indfrielse i afdrag.
Ved bestemmelsens stk. 2 fastslås det udtrykkeligt, at de virksomheder,  

 der er skattepligtige af gevinst ved salg m.v. af de foran nævnte  

 værdipapirer, i deres skattepligtige indkomst kan fradrage tab ved afhændelse  

 eller indfrielse af sådanne værdipapirer.
Tabet opgøres efter samme  

 principper som en eventuel gevinst.
 Ad 4) Til § 5.
Reglerne i stk. 1c om beskatning af fortjeneste ved afhændelse af  

 maskiner, inventar og lignende driftsmidler, der svarer til bestemmelsen i §  

 7, stk. 1c, i de tidligere ligningslove, gælder kun i de tilfælde, hvor  

 afhændelsen er sket før den 15. september 1957, idet afskrivningslovens  

 regler skal anvendes i tilfælde,hvor afhændelsen sker den 15. september 1957  

 eller senere.
Iøvrigt er bestemmelserne i § 5 de samme som de i den tidligere  

 ligningslovs § 7 fastsatte regler.
 Ad 5) Til § 8.
 Bestemmelsen, der første gang skal anvendes ved skatteansættelsen for  

 skatteåret 1959-60, omfatter kun fuldt skattepligtige personer.
Efter bestemmelsen er renteindtægt af enhver art samt aktieudbygger  

 o.lign. fritaget for indkomstbeskatning, såfremt de nævnte renteog  

 udbytteindtægter m.v. tilsammen ikke overstiger 200 kr. årlig.
Ligger de  

 nævnte indtægter over denne grænse, indrømmes der ved indkomstopgørelsen et  

 fradrag på 200 kr.
Hvis den skattepligtige indkomst opgjort under hensyntagen  

 til de lige nævnte regler overstiger 20.000 kr., medregnes renteindtægter  

 m.v. dog fuldt ud ved indkomstopgørelsen.
 Ved anvendelsen af den omhandlede bestemmelse skal den skattepligtiges  

 renteudgifter ikke fradrages i de samlede rente- og udbytteindtægter m.v.
 Ad 6) Til § 11.
 Efter bestemmelsen skal underholdsbidrag til børn uden for ægteskab kunne  

 fradrages ved opgørelsen af den skatteplitige indkomst, såfremt der påhviler  

 den skattepligtige forsørger- eller bidragspligt over for barnet.  

 Fradragsretten omfatter alene bidrag, som skatteyderen er forpligtet til at  

 udrede i henhold til bidragsresolution eller bindende aftale.
 Ad 7) Til § 12.
 Bestemmelsen finder først anvendelse fra og med skatteåret 1960-61.
 Efter statsskattelovens § 4, næstsidste stk. kan livforsikringsselskaber  

 ved opgørelsen af den skattepligtige indkomst fradrage henlægelser til  

 bonusfonds.
 Ved den nu indførte bestemmelse udvides fradragsretten til også at omfatte  

 henlæggelser til sikkerhedsfonds, såfremt det i selskabets vedtægter er  

 fastsat, at de pågældende henlæggelser alene kan anvendes til styrkelse af  

 præmiereserven eller på anden måde til fordel for de forsikrede.
 Ad 8) Til § 13.
Efter denne bestemmelse kan udgifter til udarbejdelse eller trykning af  

 doktordisputatser fradrages ved opgørelsen af den skattepligtige indkomst.  

 Det er en forudsætning for fradraget, at disputatsen bliver antaget af en  

 højere læreanstalt.
Fradraget må derfor principielt foretages i det  

 indkomstår, hvori disputatsen bliver antaget.
I tilfælde, hvor udgifterne er  

 afholdt i flere indkomstår, kan ligningsrådet dog tillade, at fradraget  

 fordeles på de pågældende indkomstår.
 Ad 9) Til § 14.
Ved bestemmelsen i stk. 1, andet afsnit, indføres en begrænsning i  

 adgangen til at fradrage udgifter til løbende ydelser såsom aftægts- og  

 underholdsydelser.
Begrænsningen gælder i de tilfælde, hvor den  

 skattepligtige uden vederlag har påtaget sig forpligtelsen til at udrede  

 sådanne ydelser til afkom (børn, børnebørn m.v., herunder adoptivbørn, og  

 -børnebørn). Hvis sådanne ydelser er udredet den 5. november 1957 eller  

 senere, kan de ikke fradrages ved indkomstopgørelsen.
Derimod kan beløb, der  

 er udredet før den 5. november 1957, fradrages efter de hidtil gældende  

 regler.
Har skatteyderen påtaget sig forpligtelsen mod delvis vederlag,  

 bevares fradragsretten dog for den del af ydelsen, der svarer til forholdet  

 mellem på den ene side vederlaget og på den anden side ydelsens kapitalværdi  

 på tidspunktet for indgåelses af forpligtelsen.
 Bestemmelsen berører ikke adgangen til at fradrage de i § 10 omhandlede  

 underholdsbidrag til børn i anledning af separation eller skilsmisse eller de  

 i § 11 omhandlede underholdsbidrag til børn uden for ægteskab.
 Iøvrigt svarer § 14 til den hidtidige ligningslovs § 22. Den omstændighed,  

 at yderen ikke kan fradrage de her omhandlede ydelser, fritager ikke  

 modtageren for at svare indkomstskat af disse.
 Ad 10) Til § 15.
 Bestemmelsen omhandler retten til at overføre underskud, der er fremkommet  

 ved opgørelsen af den skattepligtige indkomst for et skatteår, til de nærmest  

 efterfølgende to skatteår.
Medens den tilsvarende bestemmelse i § 9 i ligningsloven for skatteåret  

 1957-58 kun omfattede fuldt skattepligtige personer, har den ny bestemmelse  

 gyldighed for alle skattepligtige.
Dette vil sige, at bl.a. aktieselskaber  

 vil have mulighed for ved opgørelsen af den skattepligtige indkomst for  

 skatteåret 1958-59 at fradrage underskud vedrørende skatteåret 1957-58. Om  

 bestemmelsens praktisering henvises iøvrigt til skattedepartementets  

 cirkulære af 20. december 1956.
 Ad 11) Til § 17.
Bestemmelsen tager sigte på tilfælde, hvor den skattepligtige har ydet en  

 gave derved, at han har udstedt et rentebærende gældsbrev med sig selv som  

 debitor.
Hvis et sådant gældsbrev ("gavegældsbrev") er udstedt til  

 afkom (børn, børnebørn m.v., herunder adoptivbørn og -børnebørn), kan de  

 renter, som giveren udreder, ikke fradrages ved hans indkomstopgørelse.
Er  

 der tale om et egentligt lån, således at kreditor har ydet et vederlag, der  

 svarer til gældsbrevets værdi, kan renterne derimod fradrages.
Dækker  

 vederlaget kun en del af gældsbrevets værdi, kan en hertil svarende del af  

 renterne fradrages.
Renter, der vedrører tiden indtil den 5. november 1957,  

 kan dog fradrages efter de hidtil gældende regler, uanset hvornår de betales  

 eller forfalder til betaling.
De ny bestemmelser berører ikke modtagerens  

 pligt til at svare indkomstskat af renterne.
 Ad 12) Til § 21.
 Bestemelsen må ses i sammenhæng med § 14, stk. 1, andet afsnit, jfr. punkt  

 9 foran.
Hvis en skatteyder på tidspunktet for opgørelsen af den skattepligtige  

 formue er forpligtet til at udrede en løbende ydelse, som i henhold til denne  

 bestemmelse ikke kan fradrages ved indkomstopgørelsen, kan han heller ikke  

 fradrage ydelsesns kapitalværdi ved formueopgørelse.
Er forpligtelsen påtaget  

 mod delvis vederlag, kan skatteyderen dog fradrage den del af kapitalværdien,  

 der er ydet vederlag for.
 Ad 13) Til § 22.
 Denne bestemmelse, der afløser § 5 i de tidligere ligningslove, indeholder  

 reglerne om nedslag ved skatteansættelsen for folkepensionister,  

 invalidepensionister m.fl.
Efter den ny bestemmelse beregnes nedslagsbeløbene efter samme regler for  

 forsørgere og for andre skatteydere.
Maksimalindkomsterne og nedslagene er  

 for skatteåret 1958-59 fastsat til følgende beløb:
Endvidere er der sket den ændring, at nedslaget ikke kan overstige den  

 fulde forskel mellem maksimalindkomsten og den skattepligtige indkomst,  

 medens nedslaget for skatteårene 1956-57 og 1957-58 ikke kunne overstige  

 halvdelen af forskellen mellem den dagældende maksimalindkomst og den  

 skatteplitige indkomst.
Hvis en københavnsk skattepligtig, der omfattes af  

 bestemmelserne, f.eks. har en skattepligtig indkomst på 6.000 kr., bliver  

 nedslaget for skatteåret 1958-59 således forskellen mellem 8.800 kr. og 6.000  

 kr. eller 2.800 kr.
 Iøvrigt er betingelserne for opnåelse af neslag de samme som efter  

 ligningsloven for skatteåret 1957-58.
 Ad 14) Til § 25.
 Bestemmelsen, der skal anvendes ved skatteberegningen fra og med  

 skatteåret 1958-59, erstatter de hidtil gældende regler i statsskattelovens §  

 8 om, hvilke skattepligtige der anses for familieforsørgere.
Efter de hidtil gældende regler er spørgsmålet om, i hvorvidt en person  

 har egen "husstand", i visse tilfælde afgørende for, om vedkommende  

 kan betragtes som familieforsørger.
Efter de nye regler er dette forhold  

 derimod uden betydning.
 Om betingelserne for at opnå forsørgerstilling efter de ny regler bemærkes  

 iøvrigt følgende:
Hvis en mand, der er sambeskattet med hustruen, afgår ved døden, skal  

 enken efter bestemmelsen i § 25, stk. 3, beskattes som familieforsørger, når  

 hun første gang efter dødsfaldet ansættes selvstændigt.
Dette gælder også i  

 de tilfælde, hvor ansættelsen foretages efter reglerne i statsskattelovens §  

 7, stk. 6. Hvis enken første gang ansættes selvstændigt for 2. halvår af et  

 skatteår, skal hun også ved skatteberegningen for det følgende skatteår  

 behandles som familieforsørger.
De foran omtalte regler gælder derimod ikke for kvinder, der første gang  

 ansættes selvstændigt som følge af skilsmisse, separation eller faktisk  

 adskillelse.
I disse tilfælde skal kvinder som hovedregel beskattes som  

 ikke-forsørgere.
De kan dog opnå forsørgerstilling under samme betingelser  

 som ugifte, jfr. nedenfor under c. og d.
Selv om et barn under 18 år ikke er hjemmeværende, skal faderen eller  

 moderen dog behandles som familieforsørger, hvis barnet i overvejende grad  

 forsørges gennem bidrag fra den skattepligtige.
I denne forbindelse ses der  

 imidlertid bort fra bidrag, som kan fradrages ved opgørelsen af den  

 skattepligtige indkomst i medfør af §§ 10 og 11 (underholdsbidrag i anledning  

 af separation eller skilsmisse eller pligtsmæssige bidrag til børn uden for  

 ægteskab).
Ved praktiseringen af de foran omtalte regler sidestilles stedbørn og  

 adoptivbørn med den skattepligtiges egne børn.
Derimod berettiger plejebørn  

 kun til forsørgerstilling i de tilfælde, hvor den skattepligtige skal have  

 børnefradrag for plejebarnet i medfør af § 23, stk. 2, der i det hele svarer  

 til § 4, stk. 2, i ligningsloven for skatteåret 1957-58.
Endelig bemærkes, at en skattepligtig efter ansøgning til vedkommende  

 amtsskatteråd (i København og Frederiksberg vedkommende skattedirektorat) kan  

 opnå forsørgerstilling, hvis han eller hun har børn - herunder stedbørn og  

 adoptivbørn - der er fyldt 18 år og er under uddannelse.
Det er dog en  

 betingelse, at de pågældende børn ville berettige til forsørgerstilling,  

 dersom de var under 18 år, det vil sige, at de enten skal være hjemmeværende  

 eller i overvejende grad forsørges af den skattepligtige gennem bidrag, der  

 ikke kan fradrages i den skattepligtige indkomst i medfør af §§ 10 og 11.
 Endelig bemærkes,at det ikke er nogen betingelse for opnåelse af  

 forsørgerstilling efter den lige nævnte bestemmelse, at vedkommende nære  

 pårørende får sit underhold i den skattepligtiges hjem.
 Ad 15) Til § 27.
 Bestemmelsen, der svarer til § 24 i ligningsloven for skatteåret 1957-58,  

 giver adgang til i visse tilfælde at indrømme bevillingsmæssig nedsættelse af  

 den skattepligtigeindkomst for personer, der har etableret eller overtaget  

 selvstændig erhvervsvirksomhed, som de stadig er indehaver af.
 Den periode, hvori etablering eller overtagelse skal have fundet sted,  

 løber for skatteåret 1958-59 fra 1. april 1952 til 1. november 1957, medens  

 den for skatteåret 1957-58 løb fra 1. april 1951 til 1. november 1956.  

 Iøvrigt svarer bestemmelsen ganske til § 24 i ligningsloven for skatteåret  

 1957-58.
 Skattedepartementet, den 16. december  

 1957.
Hans P.
Gøtrik.
 /Henning Vogt.
