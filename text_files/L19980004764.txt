Bekendtgørelse  

 af  

 aftale af 2. september 1997 med Sverige om bestemmelser om status i Danmark  

 for Planlægningselementet for den Multinationale FN Stand-by Brigade  

 på Højt Beredskab (SHIRBRIG) Danmark har ved noteveksling af 31. august og 2. september  

 1997 indgået en aftale med Sverige.
Aftalen har følgende  

 ordlyd:
Bilag København, den 31. august 1997 Hans Excellence Håkan Berggren, overordentlig og befuldmægtiget ambassadør for Sverige København Hr. ambassadør, Deres Excellence Jeg har den ære at henvise til aftalememorandum  

 vedrørende drift, finansiering og administration af samt status for  

 Planlægningselementet for den Multinationale FN Stand-by Brigade  

 på Højt Beredskab (SHIRBRIG), oprindelig underskrevet af Danmark  

 den 14. marts 1997, i henhold til hvilket status for  

 Planlægningselementet og dets personel fra andre nationer end  

 værtsnationen skal behandles i særskilte ordninger (afsnit  

 6.1).
 Den danske regering har tilbudt at stille faciliteter til  

 rådighed i Danmark for Planlægningselementet.
Efter drøftelser i SHIRBRIG s internationale  

 implementeringsgruppe har jeg den ære at foreslå, at den status  

 og de immuniteter og procedurer, der skal gælde for  

 Planlægningselementet og dets personel, bliver som anført i  

 denne note og det vedlagte bilag (Forskrifter om Status for  

 Planlægningselementet i Danmark), som udgør gruppens  

 konklusioner.
Det er målet, at Planlægningselementet skal  

 påbegynde sine funktioner den 3. juni 1997.
 Hvis dette forslag, der er godkendt af den nævnte  

 implementeringsgruppe, kan accepteres af den svenske regering, udgør  

 denne note og Deres Excellences svar herpå en aftale mellem vore to  

 regeringer, som træder i kraft på datoen for Deres Excellences  

 svar.
Det er forudsat, at aftalen udgør en  

 foreløbig ordning, som, med forbehold af forhandlinger mellem  

 deltagerne i SHIRBRIG og med forbehold af konstitutionelle krav,  

 påtænkes erstattet af en multilateral og gensidig aftale om  

 styrkernes status, herunder status for det tjenestegørende personel i  

 Planlægningselementet for SHIRBRIG.
Inspiration til en sådan  

 aftale kunne fås fra eksisterende internationale dokumenter, der  

 definerer status for styrker, for eksempel aftalen mellem deltagerne i Den  

 nordatlantiske Traktat vedrørende retsstilling for NATO-styrker og  

 aftalen mellem deltagerstaterne i Den nordatlantiske Traktat og andre stater,  

 der deltager i Partnerskab for Fred, vedrørende retsstilling for  

 Partnerskab for Fredstyrker samt Tillægsprotokollen til denne  

 aftale.
 Der skal indledes konsultationer om ændringer i de  

 nævnte forskrifter efter anmodning fra en af regeringerne.  

 Sådanne ændringer skal foretages skriftligt efter fælles  

 samtykke.
Hver regering kan opsige denne aftale ved en skriftlig  

 meddelelse.
Opsigelsen får virkning et år efter modtagelse af  

 opsigelsen.
Den danske regering skal informere Styringskomitéen om  

 opsigelsen.
Enhver tvist mellem de to regeringer vedrørende  

 fortolkning eller anvendelse af de ovennævnte forskrifter, som ikke  

 afgøres ved forhandling, skal henvises til endelig afgørelse af  

 en voldgiftsret bestående af tre voldgiftsmænd, hvoraf hver  

 regering vælger én, og én vælges af  

 Styringskomitéen for SHIRBRIG.
Voldgiftsretten vælger et af sine  

 medlemmer som formand.
 Jeg benytter mig af denne lejlighed til atter at forsikre  

 Deres Excellence om min højeste agtelse.
Niels Helveg Petersen Udenrigsminister for   

 Kongeriget Danmark Hans Excellence Niels Helveg Petersen Udenrigsminister for Kongeriget Danmark DeresExcellence Jeg har den ære at bekræfte modtagelsen af  

 Deres Excellences note af 31. august 1997, som har følgende ordlyd:
 Her følger teksten til foranstående note.
 I besvarelse heraf har jeg den ære at meddele Deres  

 Excellence, at den svenske regering kan godkende den danske regerings forslag  

 og er enig i at betragte Deres Excellences note samt bilag, Forskrifter om  

 status for Planlægningselementet i Danmark, og dette svar som en  

 overenskomst mellem vore to regeringer, der træder i kraft i dag.
 Jeg benytter mig af denne lejlighed til atter at forsikre  

 Deres Excellence om min højeste agtelse.
København, den 2. september 1997 Håkan Berggren Ambassadør Bilag Forskrifter om Status for Planlægningselementet i  

 Danmark Artikel 1 Grundlag for oprettelse og drift af  

 Planlægningselementet 1.	Planlægningselementet er oprettet i overensstemmelse med de  

 bestemmelser, der er anført i aftalememorandum om drift, finansiering  

 og administration af samt status for Planlægningselementet for Den  

 Multinationale FN Stand-by Brigade på Højt Beredskab (SHIRBRIG),  

 oprindelig underskrevet af Danmark den 14. marts 1997, og er under tilsyn af  

 Styringskomitéen for Den Multinationale FN Stand-by Brigade på  

 Højt Beredskab, som beskrevet i aftalememorandum vedrørende  

 Styringskomitéen, der oprindelig blev underskrevet af Danmark den 9.  

 marts 1997.
 2.	Status for Planlægningselementet, dets stab og chefen for Den  

 Multinationale FN Stand-by Brigade på Højt Beredskab  

 sålænge disse befinder sig på dansk territorium,  

 fastlægges i de følgende forskrifter.
Artikel 2 Definitioner I det følgende skal (a)	udtrykket "SHIRBRIG" betyde Den Multinationale FN  

 Stand-by Brigade på Højt Beredskab, som er en præetableret  

 (ikke-stående), multinational brigade på højt beredskab,  

 sammensat af bidrag til De forenede Nationers Stand-by Arrangements System,  

 der i overensstemmelse med nationale beslutninger kan tilbydes med henblik  

 på at udføre fredsbevarende missioner bemyndiget af de Forenede  

 Nationer i henhold til kapitel VI i De Forenede Nationers Pagt, herunder  

 humanitære opgaver; (b)	udtrykket "Planlægningselement" betyde det  

 multinationale element, som er en permanent del af SHIRBRIG-staben, oprettet  

 for at støtte brigaden ved at udføre funktioner forud for  

 deployering; (c)	udtrykket "Styringskomitéen for Den Multinationale FN  

 Stand-by Brigade på Højt Beredskab" betyde den  

 komité, som er det ledende organ for SHIRBRIG, herunder  

 Planlægningselementet, oprettet med henblik på opsyn og politisk  

 styring. (Kontaktperson vil være formandskabet for SHIRBRIG s  

 Styringskomité); (d)	udtrykket "stabschef" betyde lederen af  

 Planlægningselementet.
(e)	udtrykket "Planlægningselementets tjenestegørende  

 personel" betyde Planlægningselementets officielle personel; (f)	udtrykket "chefen for SHIRBRIG" betyde chefen for Den  

 Multinationale FN Stand-by Brigade på Højt Beredskab", som  

 med henblik på disse forskrifter skal betragtes som  

 tjenestegørende i Planlægningselementet; (g)	udtrykket "regeringen" betyde den danske  

 regering.
Artikel 3 Selvstændig retssubjekt og kompetence 1.	Planlægningselementet skal have kompetence til:
(a)	at indgå kontrakter; (b)	at erhverve og afhænde løsøre; (c)	at fremsætte, behandle og indgå forlig eller  

 afgøre krav i overensstemmelse med aftalememorandum vedrørende  

 drift, finansiering og administration af samt status for  

 Planlægningselementet for Den Multinationale FN Standby-Brigade  

 på Højt Beredskab; (d)	at anlægge retssager.
2.	Planlægningselementet og det danske Forsvarsministerium kan  

 aftale, at de danske myndigheder skal handle på vegne af  

 Planlægningselementet i enhver retssag, som Planlægningselementet  

 måtte være part i for de danske domstole.
De omkostninger, der er  

 forbundet med at udføre kontrakter eller bringe retssager til  

 afslutning, skal afholdes af Planlægningselementet.
Artikel 4 Repræsentanter i Danmark 1.	Chefen for SHIRBRIG placeres i Planlægningselementet med  

 henblik på at udføre sine opgaver som fastsat i aftalememorandum  

 vedrørende drift, finansiering og administration af samt status for  

 Planlægningselementet.
 2.	Planlægningselementet repræsenteres i Danmark af  

 stabschefen.
Artikel 5 Status for Planlægningselementets  

 område 1.	Medmindre andet fremgår af disse forskrifter, gælder  

 Danmarks love på Planlægningselementets område.
 2.	Medmindre andet fremgår af disse forskrifter, har de danske  

 domstole eller andre relevante organer jurisdiktionskompetence, som fastsat i  

 gældende love, over handlinger, dispositioner eller udeladelser, der  

 finder sted på Planlægningselementets område.
 3.	Planlægningselementets arkiver og andre officielle dokumenter  

 er ukrænkelige, uanset hvor de måtte befinde sig, medmindre  

 stabschefen har givet afkald på denne immunitet.
 4.	Juridiske handlinger, herunder forkyndelse af stævninger og  

 beslaglæggelse af ejendom, kan ikke finde sted på  

 Planlægningselementets område, medmindre Styringskomitéen  

 for SHIRBRIG har givet sit samtykke hertil og kun på betingelser  

 godkendt af Styringskomitéen.
 5.	Danske regler om forebyggelse og kontrol af smitsomme sygdomme hos  

 mennesker, dyr og planter samt om forebyggelse og kontrol af skadedyr  

 på planter gælder for Planlægningselementet, og  

 Planlægningselementet og de danske myndigheder holder hinanden  

 underrettet om udbrud, eller mistanke om udbrud, udvikling og  

 bekæmpelse af smitsomme sygdomme, samt om de forholdsregler, der  

 træffes.
6.	(a)	Officielle motorkøretøjer og trailere  

 tilhørende Planlægningselementet skal bære et let  

 genkendeligt skilt udstedt af de danske myndigheder, som viser, at de  

 tilhører et militæranlæg.
Der gives tilladelse til  

 Planlægningselementet til afvigelser fra færdselslovgivningen  

 på de betingelser og i den udstrækning, som er tilladt for de  

 danske væbnede styrker.
 (b)	Med hensyn til dets officielle motorkøretøjer og  

 trailere er Planlægningselementet ikke underlagt den danske lovgivning  

 vedrørende lovpligtig ansvarsforsikring for motordrevne  

 køretøjer.
 7.	Uanset disse forskrifter træffer Planlægningselementet  

 alle mulige foranstaltninger for at forhindre, at dets område bliver  

 anvendt som tilflugtssted af personer, som forsøger at undgå  

 arrestation i henhold til dansk lov, som af regeringen kræves  

 fremstillet med henblik på udlevering til et andet land, eller som  

 forsøger at undgå forkyndelse af en stævning.
8.	De relevante danske myndigheder udøver behørig omhu  

 med henblik på at sikre, at roen på Planlægningselementets  

 område ikke forstyrres af personer eller grupper af personer, der  

 forsøger uberettiget at få adgang til eller skabe uro i  

 umiddelbar nærhed af området.
Hvis stabschefen anmoder herom,  

 yder de relevante danske myndigheder den nødvendige assistance til  

 opretholdelse af ro og orden i Planlægningselementet og til fjernelse  

 af personer fra området.
9.	De relevante danske myndigheder udfolder enhver mulig  

 bestræbelse på at sikre, at Planlægningselementet får  

 de offentlige tjenesteydelser, som det måtte have brug for.
Offentlige  

 tjenesteydelser skal leveres i overensstemmelse med det  

 førnævnte aftalememorandum vedrørende drift, finansiering  

 og administration af Planlægningselementet.
Artikel 6 Adgangsfrihed 1.	Uanset artikel 9 vil de kompetente danske myndigheder ikke hindre  

 adgang til eller fra Planlægningselementet eller chefen for SHIRBRIG  

 for personer, der har en officiel post i SHIRBRIG eller for personer, der er  

 inviteret dertil i forbindelse med Planlægningselementets officielle  

 arbejde og aktiviteter, ved disses ankomst til eller afrejse fra Danmark.
 2.	Med henblik herpå forpligter regeringen sig til at tillade  

 indrejse til og ophold i Danmark for de nedenfor anførte personer  

 under udførelsen af disses pligter for Planlægningselementet  

 uden at opkræve visumgebyrer og uden ugrundet ophold, såvel som  

 med fritagelse for krav om udrejsevisum ved afrejse fra Danmark:
(a)	Repræsentanter for Styringskomitéen for SHIRBRIG,  

 såvel som repræsentanter for SHIRBRIG og repræsentanter for  

 stater, der deltager i SHIRBRIG, og repræsentanter for mellemstatslige  

 og andre organisationer, med hvem SHIRBRIG eller Planlægningselementet  

 har oprettet officielle forbindelser, har inviteret eller bemyndiget til at  

 deltage i konferencer eller møder indkaldt i Danmark af SHIRBRIG eller  

 Planlægningselementet, herunder suppleanter for repræsentanter  

 eller observatører, rådgivere, eksperter og assistenter,  

 såvel som disses ægtefæller og  

 forsørgelsesberettigede pårørende; (b)	Det tjenestegørende personel, der er udpeget til at arbejde  

 for Planlægningselementet og personer, der har officielle pligter hos  

 Planlægningselementet, såvel som disses ægtefæller og  

 forsørgelsesberettigede pårørende; (c)	Alle personer, der er inviteret til Planlægningselementet i  

 tjenstlig medfør.
 3.	Uanset de særlige immuniteter, som de måtte nyde,  

 må de personer, der henvises til i stk. 2 ovenfor, ikke af de danske  

 myndigheder tvinges til at forlade dansk territorium, medmindre de misbruger  

 deres anerkendte privilegier ved at udøve en aktivitet, der er  

 uforenelig med den status, de har fået tillagt i disse forskrifter og  

 under iagttagelse af følgende bestemmelser:
(a)	Der må ikke træffes foranstaltninger til at tvinge de i  

 stk. 2 ovenfor nævnte personer til at forlade dansk territorium uden  

 det danske Udenrigsministeriums forudgående godkendelse.
En sådan  

 godkendelse vil kun blive givet efter samråd med de diplomatiske  

 repræsentanter for den stat, hvortil den pågældende person  

 hører; (b)	Personer, der nyder privilegier og immuniteter i henhold til disse  

 forskrifter, kan kun anmodes om at forlade dansk territorium i  

 overensstemmelse med de sædvaner og procedurer, der gælder for  

 diplomater, der er akkrediteret hos regeringen; (c)	Det er forudsat, at de personer, der henvises til i stk. 2 ovenfor,  

 ikke er fritaget for karantæne- eller andre  

 sundhedsbestemmelser.
Artikel 7 Kommunikationsfaciliteter 1.	Med hensyn til al officiel post-, telefon-, telegraf-, telefoto-,  

 telefax- og elektronisk kommunikation behandler regeringen  

 Planlægningselementet på samme måde, som den behandler de  

 danske væbnede styrker.
2.	Regeringen vil sikre, at Planlægningselementets officielle  

 korrespondance er ukrænkelig, og må ikke censurere denne  

 korrespondance.
Ukrænkeligheden udstrækker sig, uden  

 begrænsning på grund af denne opregning, til publikationer,  

 fastbilleder, film og lydoptagelser, der sendes til eller af  

 Planlægningselementet.
3.	Planlægningselementet har ret til at anvende koder og  

 chifrering samt at afsende og modtage sin korrespondance og andet materiale  

 enten via det danske postvæsen eller med kurér eller i  

 forseglede sække, som skal have de samme privilegier og immuniteter som  

 diplomatkurérer og  sække.
Uofficiel korrespondance og pakker  

 sendt af eller adresseret til Planlægningselementet eller dets  

 tjenestegørende personel via det danske postvæsen skal frankeres  

 behørigt i afsenderlandet i overensstemmelse med bestemmelserne i  

 konventionen for Verdenspostunionen og dennes regler i  

 øvrigt.
4.	(a)	Planlægningselementet kan på dansk territorium  

 importere, installere og anvende sådanne militære radiostationer  

 og telekommunikationsudstyr, som er påkrævet for  

 Planlægningselementets operationelle funktioner.
Militære  

 radiostationer m.m. skal udelukkende anvendes til tjenstlige  

 formål.
 (b)	Planlægningselementet er underlagt de samme procedurer og  

 regler vedrørende placering, tildeling og brug af frekvenser og  

 tekniske detaljer ved udstyret, herunder arbejde, tjenesteydelser og betaling  

 for brug af frekvenser, som de danske væbnede styrker.
 (c)	Anmodninger om kommercielle kommunikationssystemer og  

 kredsløb inden for dansk territorium og ansøgninger om brug af  

 internationale kommunikationssystemer og kredsløb vil blive  

 koordineret med de relevante danske myndigheder og internationale myndigheder  

 og organer.
(d)	Planlægningselementet vil træffe alle nødvendige  

 foranstaltninger med henblik på at undgå eller fjerne interferens  

 med danske radio- eller telekommunikationstjenester forårsaget af  

 Planlægningselementets kommunikationsaktiviteter eller andre elektriske  

 anlæg.
De danske myndigheder vil træffe alle foranstaltninger med  

 henblik på at undgå eller fjerne interferens med  

 Planlægningselementets radio- eller telekommunikationsaktiviteter.
 (e)	De faciliteter, som denne artikel indeholder bestemmelser om, kan -  

 i den udstrækning det er nødvendigt for effektiv brug - oprettes  

 og drives uden for Planlægnings-elementet med de relevante danske  

 myndigheders tilladelse.
Artikel 8 Planlægningselementets ejendom, midler og  

 aktiver 1.	(a)	Planlægningselementet fritages for told på varer  

 importeret af Planlægningselementet selv.
Importerede varer  

 pålægges ikke almindelig omsætningsafgift ved  

 indførsel.
Planlægningselementet fritages for bilskatter  

 opkrævet i henhold til lov om vægtafgift af  

 motorkøretøjer.
Når Planlægningselementet foretager  

 indkøb til officielle formål af løsøre,  

 hvorpå der er eller kan pålignes moms, skal de relevante danske  

 myndigheder, når det er muligt, træffe passende administrative  

 foranstaltninger til refusion eller eftergivelse af momsbeløbet.
 (b)	Planlægningselementet fritages for at betale licens for  

 radio- og tv-apparater, der er anskaffet til militære formål.
(c)	Det er forudsat, at effekter, der er importeret toldfrit af  

 Planlægningselementet med henblik på dets operationer, ikke  

 overdrages til personer, som ikke er berettiget til denne fritagelse, indtil  

 danske skatter og afgifter er betalt.
Tidspunktet for overdragelse er  

 bestemmende for værdiansættelsen i forbindelse med  

 toldklareringen.
2.	Planlægningselementet kan have enhver form for valuta og have  

 konti i enhver form for valuta.
Planlægningselementets bankkonti  

 fritages for nationale valutabestemmelser, og for nationale  

 nødforanstaltninger mod bankkonti.
 3.	Planlægningselementets ejendom og aktiver har immunitet for  

 ransagning, rekvisition, konfiskation, ekspropriation og enhver anden form  

 for indgreb, uanset om denne er af udøvende, administrativ, retlig  

 eller lovgivende karakter, medmindre Styringskomitéen for SHIRBRIG  

 giver afkald på denne immunitet.
Artikel 9 Privilegier og immuniteter for  

 Planlægningselementets tjenestegørende personel 1.	Planlægningselementets tjenestegørende personel, med  

 undtagelse af lokalansat personel og personel tildelt af de danske  

 væbnede styrker eller tilsvarende kategorier, nyder følgende  

 privilegier og immuniteter.
Privilegierne og immuniteterne gives ligeledes  

 til disses ægtefæller og forsørgelsesberettigede  

 pårørende, når der henvises til dem i nedenstående  

 bestemmelser:
(a)	Immunitet for retsforfølgning med hensyn til det talte og  

 skrevne ord og alle handlinger udført af dem i medfør af deres  

 tjenesteforhold; (b)	Ukrænkelighed for deres personlige papirer og dokumenter; (c)	Immunitet for eftersyn og beslaglæggelse af deres personlige  

 og officielle bagage; (d)	Fritagelse for dem selv og deres ægtefæller og  

 forsørgelsesberettigede pårørende for visumgebyrer og  

 immigrationsbegrænsninger eller registreringsprocedurer for  

 udlændinge; (e)	Fritagelse for dansk beskatning af lønninger og alle andre  

 vederlag betalt til dem af Planlægningselementet og af deres hjemland.  

 Danmark bibeholder retten til at beskatte dem af indkomst fra andre  

 indtægtskilder; (f)	Med hensyn til udenlandsk valuta, herunder at have konti med  

 udenlandsk valuta, de samme muligheder som gives til diplomater, der er  

 akkrediteret hos regeringen; (g)	De samme beskyttelses- og hjemsendelsesmuligheder for dem selv,  

 deres ægtefæller, deres forsørgelsesberettigede  

 pårørende og andre medlemmer af deres husstand, som i  

 forbindelse med internationale kriser gives til diplomater akkrediteret hos  

 regeringen; (h)	Hvis de tidligere har været bosiddende uden for Danmark,  

 retten til toldfrit at indføre møbler, personlige ejendele og  

 alt husholdningsudstyr, herunder ét motorkøretøj til  

 personligt brug, når de kommer for at bo i Danmark.
Dette privilegium  

 er normalt kun gyldigt i en etårig periode, regnet fra datoen for  

 ankomsten til Danmark; (i)	Tjenestegørende personel i Planlægningselementet har  

 en gang hvert tredje år ret til told- og afgiftsfrit (herunder  

 momsfrit) at indføre ét motorkøretøj, idet det er  

 forudsat, at tilladelse til at sælge eller afhænde  

 køretøjet på det åbne marked i Danmark normalt kun  

 vil blive givet to år efter, at det er blevet indført.
Det er  

 tillige forudsat, at der skal betales told og afgifter i tilfælde af  

 salg eller afhændelse af et sådant motorkøretøj  

 inden tre år efter dets indførsel til en person, som ikke er  

 berettiget til en sådan fritagelse; (j)	Planlægningselementets tjenestegørende personel og  

 deres forsørgelsesberettigede pårørende skal have dansk  

 kørekort.
Gyldige udenlandske kørekort, der er udstedt af  

 myndighederne i den tjenestegørendes hjemland og skrevet med latinske  

 bogstaver, accepteres af de danske myndigheder som gyldige uden  

 køreprøve eller erlæggelse af gebyr; (k)	Militær lægehjælp ydes af de danske væbnede  

 styrkers sundhedstjeneste til Planlægningselementets  

 tjenestegørende personel, disses ægtefæller og deres  

 forsørgelsesberettigede pårørende som fastlagt i  

 aftalememorandum vedrørende drift, finansiering og administration af  

 samt status for Planlægningselementet, bilag G.  

 Planlægningselementets tjenestegørende personel, disses  

 ægtefæller og deres forsørgelsesberettigede  

 pårørende kan modtage anden læge- eller  

 tandlægehjælp på samme betingelser som medlemmer af den  

 diplomatiske repræsentation hos regeringen.
2.	Det danske Forsvarsministerium bemyndiges i henhold til disse  

 forskrifter til at forsyne Planlægningselementets  

 tjenestegørende personel med et identitetskort forsynet med et foto af  

 indehaveren.
Dette kort kan tjene til identifikation af indehaveren i forhold  

 til de danske myndigheder.
3.	(a)	Planlægningselementets tjenestegørende personel  

 må bære uniform; (b)	Planlægningselementets tjenestegørende personel kan  

 besidde og bære våben, når de er bemyndiget dertil i  

 henhold til deres ordrer.
Myndighederne i den stat, hvortil den  

 tjenestegørende hører, vil overveje anmodninger fra danske  

 myndigheder om dette spørgsmål med velvilje.
4.	(a)	Stabschefen meddeler parterne navnene på  

 Planlægningselementets tjenestegørende personel.
Stabschefen  

 tilstiller regeringen en liste over alle personer, som falder inden for denne  

 artikels rammer.
Listen revideres løbende efter behov; (b)	De privilegier og immuniteter, der nævnes i denne artikel,  

 gives af hensyn til Planlægningselementet og SHIRBRIG og ikke til  

 personlig fordel for det tjenestegørende personel selv; (c)	Immunitet ydet til en tjenestegørende ansat af eller tildelt  

 Planlægningselementet vil blive frafaldet, når en sådan  

 immunitet vil hindre retfærdigheden i at ske fyldest og kan frafaldes  

 uden skade for Planlægningselementets interesser.
Immunitet kan  

 frafaldes af den stat, hvortil den tjenestegørende  

 hører.
Artikel 10 Samarbejde med de danske myndigheder og  

 gennemførelse af forskrifter 1.	Chefen for SHIRBRIG og stabschefen skal til enhver tid samarbejde  

 med de relevante myndigheder for at fremme den tilbørlige retspleje,  

 sikre overholdelse af politivedtægterne og undgå, at der sker  

 misbrug af de faciliteter, privilegier og immuniteter, der nævnes i  

 disse forskrifter.
2.	(a)	Planlægningselementet kan indgå de  

 nødvendige praktiske ordninger med de relevante danske myndigheder for  

 at gennemføre disse forskrifter, f.eks. fritagelse for skatter og  

 afgifter, toldfrihedsprivilegier, opgørelse og administration af  

 leverancer fritaget for skat, og toldinspektioner; (b)	Sådanne ordninger må ikke være uforenelige med  

 disse bestemmelser.
I tilfælde af uoverensstemmelse har disse  

 forskrifter forrang.
 3.	Planlægningselementet skal opnå relevant  

 forhåndsgodkendelse fra det danske Forsvarsministerium, før det  

 udfører eller beordrer manøvrer eller andre  

 træningsøvelser på dansk territorium.
 4.	Efter anmodning fra Planlægningselementet udpeger det danske  

 Forsvarsministerium militære bilinspektører,  

 militærlæger og anden sagkundskab til at rådgive  

 Planlægningselementet.
 Aftalen trådte i kraft den 2. september 1997  

 på datoen for den svenske svarnote.
