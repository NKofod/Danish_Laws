Kursistmeddelelse nr. 12/99 om  

 kursistvilkår under arbejdsmarkedsuddannelserne (regulering af  

 befordringstilskud) I henhold til § 28, stk. 2 i bekendtgørelse om  

 adgang og deltagerstøtte ved deltagelse i arbejdsmarkedsuddannelser  

 reguleres befordringstilskuddet med virkning fra den første mandag i  

 juli måned.
 Det samlede tilskud afrundes til hele  

 kronebeløb.
Fra og med mandag den 5. juli 1999 udgør  

 kilometersatsen for beskæftigede deltagere 0,72 kr. pr. km.
For andre  

 deltagere, herunder ledige er taksten 1,34 kr. pr. km.
 Ved benyttelse af Storebæltsbroen ydes tilskud for  

 km.-afstanden over broen.
 Samtidig skal det meddeles, at der med virkning fra den  

 5. juli 1999 ikke længere kan ydes befordringstilskud på grundlag  

 af den dobbelte km.-afstand ved benyttelse af færge.
Arbejdsmarkedets Ankenævn har den 16. juni 1999  

 truffet afgørelse om, at der ikke er hjemmel til at yde  

 befordringstilskud på grundlag af den dobbelte km.-afstand ved  

 benyttelse af færge. (Udsendt som meddelelse nr. 14/99) Vejledningen til bekendtgørelse om adgang og  

 deltagerstøtte ved deltagelse i arbejdsmarkedsuddannelser vil blive  

 rettet til på baggrund af ankenævnsafgørelsen.
