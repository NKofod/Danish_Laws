(Til samtlige kommuner) Folketinget har den 18. december 1992 vedtaget:
L 126: Forslag til lov om ændring af bistandsloven (Ændring af ungdomsydelsens visitationsperiode).
L 90: Forslag til lov om ændring af bistandsloven (Udvidelse af forsøgsreglerne).
Som bilag vedlægges en kopi af lovforslagene, som de blev vedtaget ved 3. behandlingen i Folketinget. (* 1) 1. Ændring af ungdomsydelsen (L 126).
 Med vedtagelsen af lovforslaget ændres den såkaldte visitationsperiode i  

 ungdomsydelsesordningen, dvs. den frist der gælder for kommunens afgivelse af  

 tilbud til de unge.
 Perioden er i dag på op til 2 uger og forlænges til op til 13 uger for så  

 vidt angår de unge i alderen 21-24 år.
 For de unge under 21 år gælder der fortsat en visitationsperiode på op til  

 2 uger.
 Loven træder i kraft den 1. januar 1993, og har virkning for unge, der  

 søger om kontanthjælp efter lovens ikrafttræden.
 2. Udvidelse af forsøgsreglerne (L 90).
 Med vedtagelsen af lovforslaget udvides den gældende forsøgsbestemmelse i  

 bistandslovens § 138 d, således at kommunerne kan få godkendt  

 forsøgsordninger med aktivering af kontanthjælpsmodtagere over 25 år samt den  

 gruppe af kontanthjælpsmodtagere under 25 år, der efter udløbet af en  

 ungdomsydelsesperiode endnu ikke opfylder betingelsen for et gentaget tilbud.
Efter den nye forsøgsbestemmelse i § 138 d, stk. 3 vil der kunne godkendes  

 forsøgsordninger under forudsætning af, at kontanthjælpsmodtagerne deltager i  

 særligt af kommunen tilrettelagte aktiverende foranstaltninger.
Deltagerne  

 skal ud over deres kontanthjælp have udbetalt en mindre  

 ikkerefusionsberettigende godtgørelse, der medgår til at dække udgifter til  

 transport, arbejdstøj og lignende.
Godtgørelsen skal ikke medføre fradrag i  

 kontanthjælpen.
Der vil med de særligt tilrettelagte aktiviteter kunne være tale om  

 beskæftigelsesfremmende foranstaltninger, der f.eks. kombinerer et  

 vejlednings- og praktikforløb.
Der vil også kunne tænkes etableret ordninger,  

 der indebærer en opblødning af det traditionelle arbejdsbegreb i form af  

 foranstaltninger, som omfatter et bredt spektrum af opgaver og aktiviteter i  

 lokalsamfundet.
 Da aktiviteterne i forsøgsordningerne som nævnt forudsættes at kunne give  

 en forbedring af deltagelsernes beskæftigelsesmuligheder, vil en afvisning af  

 tilbuddet kunne medføre, at der ikke længere kan udbetales kontanthjælp.
 Forsøgsordningerne skal indstilles af kommunalbestyrelsen og godkendes af  

 socialministeren.
 Lovændringen om den nye forsøgsbestemmelse træder i kraft dagen efter  

 bekendtgørelsen i Lovtidende.
Else Winther Andersen /Anne Mette Lolk (* 1) Bilag ikke vedlagt her.
