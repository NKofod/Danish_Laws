Nr BTL 80 Betænkning over Forslag til lov om dansk retskrivning   

 Nr L 80 1996-97, 1. samling Afgivet af Uddannelsesudvalget Afgivet: 19970320 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Modersmål-Selskabet.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse uændret.
 Et andet mindretal (Venstres medlemmer af udvalget) vil redegøre  

 for sin stilling til lovforslaget ved 2. behandling.
 Et tredje mindretal (Det Konservative Folkepartis medlemmer af  

 udvalget) vil redegøre for sin stilling til lovforslaget ved 2. behandling.
Et fjerde mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet  

 indstiller ligeledes ændringsforslaget fremsat af Venstre og Det Konservative  

 Folkeparti til forkastelse.
Mindretallet har ikke fået præsenteret  

 overbevisende argumenter for nødvendigheden af gennemførelsen af lovgivning på området ud over de gældende  

 bestemmelser.
 Et femte mindretal (Dansk Folkepartis medlem af udvalget)  

 indstiller lovforslaget til vedtagelse med det stillede  

 ændringsforslag.
 ÆndringsforslagAf et mindretal (V og KF), tiltrådt af et  

mindretal (DF):
 Til § 1 1) Stk. 1 affattes således:
»Dansk retskrivning fastlægges af Dansk Sprognævn.« Bemærkninger Til nr. 1 Ændringsforslaget har til formål at forhindre en monopolisering  

 af udgivelsen af retskrivningsordbogen.
Forslagsstillerne mener, at der  

 finder en konkurrenceforvridning sted, når Dansk Sprognævn kan knytte sin  

 normerende funktion til en enkelt retskrivningsordbog.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Henning Urup (V) Ulla Tørnæs  

 (V) Frank Dahlgaard (KF) Lene Espersen (KF) John Vinther (KF) Poul Nødgaard  

 (DF) Fremskridtspartiet havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder.
 Et flertal (udvalget med undtagelse af Enhedslistens medlem)  

 indstiller lovforslaget til vedtagelse uændret.
Flertallet er af den opfattelse, at det kan være hensigtsmæssigt at sikre,  

 at Dansk Sprognævn, der er den myndighed, som fastlægger retskrivningen, også  

 sørger for, at der til enhver tid findes og med jævne mellemrum  

 offentliggøres en publikation.
Den skal præsentere de gældende  

 retskrivningsregler og eksempler på deres anvendelse for dem, der skal følge  

 reglerne, f.eks. offentlige myndigheder og skoler.
Når Dansk Sprognævn reviderer og supplerer retskrivningen, bør  

 fremgangsmåden være, at Dansk Sprognævn ved licitation udvælger et forlag til  

 at stå for udgivelsen og offentliggørelsen af dansk retskrivning.
En  

 licitation vil naturligvis sikre, at udvælgelsen af forlag tages op til  

 selvstændig vurdering hver gang.
 Flertallet understreger, at lovforslaget ikke udelukker andre forlag fra  

 at udgive konkurrerende retskrivningsordbøger, der - såfremt de er i  

 overensstemmelse med den af Dansk Sprognævn fastlagte retskrivning - kan  

 bruges af offentlige myndigheder og skoler, herunder ved folkeskolens  

 afgangsprøver.
 Et mindretal (Enhedslistens medlem af udvalget) indstiller  

 lovforslaget til forkastelse .
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Henning Urup (V) Ulla Tørnæs  

 (V) Frank Dahlgaard (KF) Lene Espersen (KF) Brian Mikkelsen (KF) Kristian  

 Thulesen Dahl (DF) Fremskridtspartiet havde ikke medlemmer i udvalget.
