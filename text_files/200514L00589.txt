Betænkning afgivet af Retsudvalget den 18. maj 2006 Betænkning over Forslag  

 til lov om ændring af lov om ændring af færdselsloven (Overgangsbestemmelser  

 i forbindelse med fradømmelse af kørekort på grund af spirituskørsel) [af Kim Christiansen (DF), Frode Sørensen (S),  

 Simon Emil Ammitzbøll (RV),  

 Anne Baastrup (SF) og Per Clausen (EL)] 1. Ændringsforslag Justitsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 7. april 2006 og var til 1.  

 behandling den 5. maj 2006. Lovforslaget blev efter 1. behandling henvist til  

 behandling i Retsudvalget.
Møder Udvalget har behandlet lovforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget 2 skriftlige  

 henvendelser.
Spørgsmål Udvalget har stillet 1 spørgsmål til justitsministeren til  

 skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
 Socialdemokratiet finder det vigtigt at indføre en  

 overgangsregel i færdselsloven, der giver personer, som har fået frakendt  

 kørekortet før den 1. september 2005 på grund af spiritus- eller  

 promillekørsel,  

 mulighed for at indbringe spørgsmålet om generhvervelse for domstolene, når  

 halvdelen  

 af frakendelsestiden, dog mindst 1½ år, er forløbet.
Socialdemokratiet lægger vægt på, at der hos den gruppe personer  

 er en begrundet forventning til, at de har fået stillet en tidligere  

 generhvervelse af deres førerbevis i udsigt.
Forudsætningen må dog være, at  

 de  

 har underkastet sig en kontrolleret behandling mod alkoholmisbrug.
Det var  

 forventningen, allerede da den eksisterende lov blev vedtaget.
 Socialdemokratiet understreger, at dette kunne være gjort bedre,  

 og lovforslaget medfører, at de berørte personer får lov til at generhverve  

 førerretten tidligere, idet der indsættes en overgangsbestemmelse i loven.  

 Justitsministeren har peget på en række problemer af teknisk karakter og har  

 stillet ændringsforslag herom, som Socialdemokratiet kan tilslutte sig.
De mange reaktioner fra mennesker, som er kommet i klemme med lovændringen,  

 viser klart, at Folketinget må have et ansvar for at rette op på noget, som  

 opleves som en lovgivning med tilbagevirkende kraft, om end det rent juridisk  

 ikke  

 er tilfældet.
Socialdemokratiet bærer et ansvar for, at disse mennesker får  

 deres problem løst uden skelen til tekniske spidsfindigheder, og stemmer  

 derfor  

 for lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 justitsministeren,  

  

 tiltrådt af  

  

 udvalget:
Til titlen 1)  

  

 Undertitlen affattes således:
 »(Overgangsbestemmelser  

 vedrørende ændring af reglerne om generhvervelse af førerretten efter  

 frakendelse som følge af spiritus- eller promillekørsel)«.
[Præcisering af lovforslagets undertitel] Til § 1 2)  

  

 Paragraffen affattes således:
»§ 1 I lov nr. 363 af 24. maj 2005 om ændring af færdselsloven.  

 (Sanktionsfastsættelse i sager om spirituskørsel m.v.) foretages følgende  

 ændring:
 1.  

  

 I  

  

 § 3  

  

 indsættes som  

  

 stk. 4  

  

 og  

  

 5:
»Stk. 4. Personer,  

 hvorom der inden den 1. september 2005 er truffet afgørelse om frakendelse af  

 retten til at føre motordrevet køretøj, hvortil der kræves kørekort, som  

 følge  

 af spiritus- eller promillekørsel, kan indbringe spørgsmålet om  

 generhvervelse  

 af førerretten for domstolene, når halvdelen af frakendelsestiden, dog mindst  

 1½ år, er forløbet.
Såfremt førerretten i sådanne tilfælde er frakendt for  

 bestandig, kan spørgsmålet om generhvervelse tidligst indbringes for  

 domstolene,  

 når 5 år af frakendelsestiden er forløbet.
Indbringelsen sker efter reglerne  

 i  

 straffelovens § 78, stk. 3. Generhvervelse af førerretten kan kun ske,  

 såfremt  

 den pågældende i mindst 1 år forud for sagens indbringelse for retten har  

 overholdt en kontrolleret behandling mod misbrug af alkohol.
Stk. 5. Såfremt der  

 inden udløbet af frakendelsestiden og før den 1. september 2005 er sket  

 fornyet  

 frakendelse af førerretten, regnes de i stk. 4 nævnte frister for  

 indbringelse  

 af spørgsmålet om generhvervelse for domstolene fra datoen for den seneste  

 dom,  

 hvorved førerretten er frakendt den pågældende.«« [Inddragelse af personer, der har fået førerretten frakendt for  

 bestandig, under den foreslåede overgangsordning, proceduren i forbindelse  

 med  

 indbringelsen af spørgsmålet om generhvervelse for domstolene og beregningen  

 af  

 frister herfor] Bemærkninger Til nr. 1 og 2 Formålet med ændringsforslagene er at præcisere den i  

 lovforslaget foreslåede overgangsordning, således at alle, som før den 1.  

 september 2005 er blevet frakendt førerretten som følge af spiritus- eller  

 promillekørsel, får mulighed for at søge om generhvervelse af førerretten i  

 overensstemmelse med ordningen efter den ophævede bestemmelse i  

 færdselslovens  

 § 132, stk. 2.
 Det forudsættes, at ansøgninger om generhvervelse i henhold til  

 overgangsordningen behandles i overensstemmelse med forarbejderne til og  

 praksis efter den tidligere § 132, stk. 2.
I henhold til denne bestemmelse kunne personer, der var frakendt  

 førerretten som følge af spiritus- eller promillekørsel, ansøge retten om  

 generhvervelse af førerretten væsentlig tidligere end andre, nærmere bestemt  

 når halvdelen af frakendelsestiden, dog mindst 1½ år, var forløbet.
Såfremt  

 førerretten i sådanne tilfælde var frakendt for bestandig, kunne spørgsmålet  

 om  

 generhvervelse tidligst indbringes for domstolene, når 5 år af  

 frakendelsestiden var forløbet.
Det fremgik endvidere af bestemmelsen, at  

 generhvervelse af førerretten kun kunne ske, såfremt den pågældende i mindst  

 1  

 år forud for sagens indbringelse for retten havde overholdt en kontrolleret  

 behandling mod misbrug af alkohol.
Det fremgår af bemærkningerne til forslag til lov nr. 468 af 10.  

 juni 1997, hvorved den særlige ordning i § 132, stk. 2, efter en  

 forsøgsperiode blev permanent, at bestemmelsen kunne anvendes, selv om  

 alkoholistbehandlingen ikke var gennemført umiddelbart forud for sagens  

 indbringelse for retten.
Der blev i den forbindelse henvist til, at det  

 f.eks.  

 i tilfælde, hvor der var sket frakendelse i 5 år, måtte anses for mere  

 formålstjenligt, at den pågældende hurtigst muligt indledte et  

 behandlingsforløb,  

 end at den pågældende ventede hermed til kort før, at der udestod 1 år af de  

 2½  

 år, som i dette tilfælde skulle være forløbet, før der kunne ansøges om  

 generhvervelse.
Kravene til alkoholistbehandlingen svarede til de krav, der  

 stilles, for at en frihedsstraf for spiritus- eller promillekørsel kan gøres  

 betinget med vilkår om alkoholistbehandling.
Det var dermed en betingelse, at  

 ansøgeren havde et reelt alkoholproblem.
Det var endvidere en betingelse, at  

 behandlingen mod alkoholmisbrug havde været effektiv.
Det bemærkes i den  

 forbindelse, at der i praksis findes eksempler på personer, som havde  

 overholdt  

 en kontrolleret behandling mod misbrug af alkohol, selv om de ikke havde et  

 reelt alkoholmisbrug, og i sådanne tilfælde afslog domstolene normalt en  

 begæring om generhvervelse af førerretten efter færdselslovens § 132, stk. 2.
 Herudover var det  som det fremgår af bemærkningerne til  

 forslagene til både ovennævnte lov nr. 468 af 10. juni 1997 og lov nr. 292 af  

 28. april 2000, som lempede den tidsmæssige betingelse for ansøgning om  

 generhvervelse  en forudsætning for anvendelsen af bestemmelsen, at der  

 ikke  

 forelå kørsel i frakendelsestiden.
Endelig fremgår det af nyere praksis, at generhvervelse af  

 førerretten efter § 132, stk. 2, også var betinget af, at der forelå »ganske  

 særlige omstændigheder«, jf. herved § 132, stk. 1, 3. pkt.
Efter praksis, der  

 var meget restriktiv, indgik en række forhold i denne konkrete vurdering,  

 herunder  

 den pågældendes sociale forhold, f.eks. forsørgerforpligtelser,  

 ansættelsesforhold og helbredsforhold.
Der blev endvidere lagt vægt på  

 behovet  

 for generhvervelse.
Imødekommelse af ansøgninger om generhvervelse i henhold til den  

 foreslåede overgangsbestemmelse skal ske i overensstemmelse med ordningen  

 efter  

 den tidligere § 132, stk. 2. Dette indebærer, at den pågældende i mindst 1 år forud for sagens  

 indbringelse for retten har overholdt en kontrolleret behandling mod misbrug  

 af  

 alkohol, at den pågældende har haft et reelt alkoholproblem, at den kontrollerede behandling mod misbrug af alkohol  

 har været effektiv, at den pågældende ikke i frakendelsestiden har ført  

 motordrevet køretøj, hvortil der kræves kørekort, og at der foreligger ganske særlige omstændigheder, jf.  

 herved færdselslovens § 132, stk. 1, 3. pkt.
Ad nr. 1 Det foreslås at præcisere lovforslagets undertitel, således at  

 det udtrykkeligt fremgår, at ændringen angår overgangsbestemmelser vedrørende  

 ændringer af reglerne om generhvervelse efter frakendelse som følge af  

 spiritus- eller promillekørsel.
Ad nr. 2 I henhold til det fremsatte lovforslag kan personer, der før den  

 1. september 2005 er blevet frakendt førerretten som følge af spiritus- eller  

 promillekørsel, indbringe spørgsmålet om generhvervelse for retten, når  

 halvdelen af frakendelsestiden, dog mindst 1½ år, er forløbet.
 I modsætning til den tidligere § 132, stk. 2, indeholder den  

 foreslåede overgangsordning ikke bestemmelse om, at personer, der er blevet  

 frakendt førerretten for bestandig som følge af spiritus- eller  

 promillekørsel,  

 kan ansøge om generhvervelse, når 5 år af frakendelsestiden er forløbet,  

 uanset  

 at frakendelsen er sket før den 1. september 2005.
 Lovforslaget omfatter dermed efter sin ordlyd alene personer,  

 der har en tidsbestemt frakendelse af førerretten, idet betingelsen om, at  

 halvdelen  

 af frakendelsestiden skal være forløbet, i sagens natur ikke vil kunne  

 opfyldes  

 af personer, der er frakendt førerretten for bestandig.
 Under hensyn til, at også personer, som er blevet frakendt  

 førerretten for bestandig, kan være blevet stillet i udsigt, at de ville  

 kunne  

 søge om generhvervelse efter den nu ophævede § 132, stk. 2, foreslår  

 Justitsministeriet, at overgangsordningen i overensstemmelse med den ophævede  

 bestemmelse udvides til også at omfatte denne persongruppe.
 Det forudsættes, at overgangsordningen vil omfatte alle  

 tilfælde, hvor der er truffet afgørelse om frakendelse i første instans inden  

 den 1. september 2005, uanset om afgørelsen ankes, og om afgørelsen i  

 ankesagen  

 først falder efter den 1. september 2005.
 Den tidligere § 132, stk. 2, indeholdt en betingelse om, at en  

 ansøgning om generhvervelse af førerretten kun kunne imødekommes, hvis den  

 pågældende i mindst 1 år forud for sagens indbringelse for retten havde  

 overholdt en kontrolleret behandling mod misbrug af alkohol.
Betingelsen er ikke gentaget i det fremsatte lovforslags  

 lovtekst.
Det fremgår imidlertid af lovforslagets bemærkninger, at  

 generhvervelse af førerretten efter overgangsordningen forudsættes at være  

 betinget af, at den pågældende har gennemført alkoholistbehandling i  

 overensstemmelse med kravet i den tidligere § 132, stk. 2.
 Justitsministeriet foreslår, at betingelsen om mindst 1 års  

 alkoholistbehandling anføres udtrykkeligt i lovteksten i overensstemmelse med  

 den tidligere § 132, stk. 2. Det er således Justitsministeriets opfattelse,  

 at  

 bestemmelsen om overgangsordningen så vidt muligt bør formuleres på samme  

 måde  

 som den tidligere § 132, stk. 2, for at præcisere, at overgangsordningen  

 indebærer  

 en uændret videreførelse af ordningen efter den tidligere § 132, stk. 2, for  

 så  

 vidt angår personer, der er blevet frakendt førerretten før bestemmelsens  

 ophævelse den 1. september 2005.
 Efter den tidligere § 132, stk. 2, blev fristerne for indbringelse  

 af spørgsmålet om generhvervelse for domstolene regnet fra begyndelsen af  

 frakendelsestiden.
 Bestemmelsen var suppleret af bestemmelsen i den dagældende §  

 132, stk. 3, som indebar, at hvis der inden udløbet af frakendelsestiden var  

 sket fornyet frakendelse af førerretten, skulle de i § 132, stk. 2, nævnte  

 frister for indbringelse af spørgsmålet om generhvervelse for domstolene  

 regnes  

 fra datoen for den seneste dom, hvorved førerretten var frakendt den  

 pågældende.
 Justitsministeriet foreslår, at der knyttes en lignende  

 bestemmelse til den i lovforslaget indeholdte overgangsordning, dog således  

 at  

 det præciseres, at også den nye frakendelse skal have fundet sted før den 1.  

 september 2005.
 Justitsministeriet forudsætter herved, at overgangsordningen  

 alene skal omfatte personer, hvis  

  

 seneste  

  

 frakendelse af førerretten er sket inden den 1. september 2005.
Det bemærkes, at færdselslovens terminologi ved lov nr. 363 af  

 24. maj 2005 er blevet ændret, således at enhver overtrædelse af lovens  

 forbud  

 mod at føre motordrevet køretøj efter indtagelse af alkohol betegnes  

 spirituskørsel.
Da overgangsordningen vedrører tilfælde, hvor førerretten er  

 frakendt  

 før lovens ikrafttræden, er betegnelsen »spiritus- eller promillekørsel« fra  

 den dagældende terminologi anvendt i ændringsforslaget.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 232 Bilagsnr.
Titel 1 Tidsplan for udvalgets behandling af lovforslaget 2 Internt bilag 3 Kopi af svar på spm. nr.
S 3254 vedrørende frakendelse af  

 førerretten som følge af spiritus- eller promillekørsel 4 Internt bilag 5 Ændringsforslag fra justitsministeren 6 1. udkast til betænkning Oversigt over spørgsmål og svar vedrørende L 232 Spm.nr.
