Nr LSF 112 Forslag til Lov om ændring af lov om amtskommuners overtagelse af visse  

 statsskoler og -kursus m.v. (Ændring af nedlæggelseskompetencen) Fremsat af undervisnings- og forskningsministeren (Bertel Haarder) den 17. november 1988 Vedtaget ved tredjebehandling den 16. december 1988 Lov nr. 825 af 21/12/1988 § 1 I lov om amtskommuners overtagelse af visse statsskoler og -kursus m.v.,  

 jf. lovbekendtgørelse nr. 438 af 27. juni 1986, affattes § 5 således:
»§ 5. Amtskommunerne træffer beslutning om nedlæggelse af offentlige  

 gymnasieskoler og de dertil knyttede kursus til højere forberedelseseksamen,  

 af offentlige studenterkursus og kursus til højere forberedelseseksamen samt  

 af offentlige kostafdelinger.
En beslutning om nedlæggelse skal ledsages af  

 en afviklingsplan, som skal godkendes af undervisnings- og  

 forskningsministeren.« § 2 Loven træder i kraft den 1. august 1989.
Oprindeligt fremsat forslag § 1 I lov om amtskommuners overtagelse af visse statsskoler og -kursus m.v.,  

 jf. lovbekendtgørelse nr. 438 af 27. juni 1986, affattes § 5 således:
»§ 5. Amtskommunerne træffer beslutning om nedlæggelse af offentlige  

 gymnasieskoler og de dertil knyttede kursus til højere forberedelseseksamen,  

 af offentlige studenterkursus og kursus til højere forberedelseseksamen samt  

 af offentlige kostafdelinger.
En beslutning om nedlæggelse skal ledsages af  

 en afviklingsplan, som skal godkendes af undervisningsministeren.« § 2 Loven træder i kraft den 1. august 1989.
Bemærkninger til lovforslaget 1. Baggrunden for lovforslaget I følge § 5 i lov om amtskommuners overtagelse af visse statsskoler og  

 -kursus m.v. kan nedlæggelse af offentlige gymnasieskoler og de dertil  

 knyttede kursus til højere forberedelseseksamen, af offentlige  

 studenterkursus og kursus til højere forberedelseseksamen samt af offentlige  

 kostafdelinger kun ske med undervisningsministerens godkendelse.
I december 1987 afgav det af indenrigsministeren nedsatte udvalg om  

 amtskommunalt udgiftspres og styringsmuligheder (»Lotz-udvalg I«)  

 betænkning nr. 1123. Udvalget foreslår bl.a., at kompetencen med hensyn til  

 nedlæggelse af gymnasier og de dertil knyttede kurser til HF-eksamen bliver  

 overladt til amtsrådenes suveræne afgørelse, men at undervisningsministerens  

 godkendelsesbeføjelser vedrørende afviklingsplaner opretholdes.
Udvalget  

 begrunder dette forslag med, at der på de amtskommunale områder må sikres en  

 tilpasning af ressourceforbruget til det faldende elevtal i 1990'erne.  

 Forslaget om ministerens godkendelse af afviklingsplaner skal ses på baggrund  

 af den dagsorden herom, som Folketinget vedtog den 17. november 1987, jf.  

 F.T. sp. 1906-1938. I lyset af regeringens bestræbelser for  

 afbureaukratisering har man imidlertid fundet det rigtigst ikke at tage dette  

 sidstnævnte forslag med i lovforslaget.
Ifølge lovforslaget overlades det derfor fuldt og helt til amtskommunerne  

 at træffe afgørelse om nedlæggelse af offentlige gymnasieskoler og de dertil  

 knyttede kursus til højere forberedelseseksamen, af offentlige  

 studenterkursus og kursus til højere forberedelseseksamen, samt af offentlige  

 kostafdelinger og til at sørge for afviklingsplaner.
Undervisningsministeren  

 har nedlæggelseskompetence med hensyn til Sorø Akademis Skole og den dertil  

 hørende kostafdeling, ligesom nedlæggelsekompetencen med hensyn til kursus  

 til højere forberedelseseksamen knyttet til seminarier følger kompetencen i  

 relation til seminariet.
2. Administrative og økonomiske konsekvenser Lovforslaget indebærer en administrativ forenkling, idet  

 nedlæggelseskompetencen lægges hos den myndighed, som har ejerforholdet til  

 institutionen, og som betaler dens drift.
 Forslaget indebærer forbedrede økonomiske styringsmuligheder for  

 amtskommunerne.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget » § 5. Amtskommunerne træffer beslutning om nedlæggelse af  

 offentlige gymnasieskoler og de dertil knyttede kursus til højere  

 forberedelseseksamen, af offentlige studenterkursus og kursus til højere  

 forberedelseseksamen samt af offentlige kostafdelinger.
 § 5. Nedlæggelse af offentlige gymnasieskoler og de dertil knyttede kursus  

 til højere forberedelseseksamen, af offentlige studenterkursus og kursus til  

 højere forberedelseseksamen samt af offentlige kostafdelinger kan kun ske med  

 undervisningsministerens godkendelse.
