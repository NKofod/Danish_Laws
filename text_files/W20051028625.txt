Klage over skøn om tandreguleringsbehandling med retentionsplade Nævnet fandt ikke anledning til kritik af  

 specialtandlægen, men fandt dog, at det havde været hensigtsmæssigt, om  

 specialtandlægen havde anbefalet indsættelse af to ætsbroer.
Nævnet lagde vægt på, at studiemodeller viste, at der i  

 overkæbens tandbue var åbnet op til protetiske erstatninger for de manglende  

 fortænder.
Områdernes nabotænder var opstillet med sufficient rodhældning, og  

 størrelsen af det vertikale overbid gav let adgang til senere isættelse af en  

 plastretineret bro.
Nævnet lagde videre vægt på, at det fremgik af  

 journalen i 2001, at drengens reguleringsbehandling var færdiggjort som  

 næsten  

 17-årig og af brev fra 2003 fra en overtandlæge til kommunen, at  

 implantatbehandlingen  

 først skulle finde sted, når drengen blev 22 - 23 år.
Det ville sige om 5-6  

 år.
 Årsagen til denne usammenhængende timing af behandlingsdelene  

 skyldtes vækstmæssige forhold.
