 Der blev søgt om overdragelse af en basisandel på ca. 30.000 kg mælk,  

 der var knyttet til et areal på ca. 1 ha, som bortforpagteren havde haft  

 brugsretten til allerede fra kvoteordningens indførelse.
Landbrugsministeriet har tidligere afgjort, at uanset, at der var  

 knyttet 30.000 kg mælk til 1 ha, kunne basisandelen overdrages, såfremt  

 arealet blev overdraget.
Forpagtningen blev senere gennemført, men med en ny  

 ejer.
Mælkeudvalget godkendt ansøgningen om overdragelse dog således, at den  

 overdragne mængde blev reduceret til det halve begrundet i, at fastsættelsen  

 var sket under hensyn til den manglende balance mellem basisandelen og det  

 areal, der havde bidraget til mælkeproduktionen.
I forbindelse med  

 overdragelse af et areal med tilknyttet basisandel accepteres overdragelse af  

 hele basisandelen uanset, om der er knyttet mere end 10.000 kg mælk/ha.
 Såfremt hele arealet er bortforpagtet, er der ikke på grund af  

 arealets størrelse begrundelse for at foretage en reduktion af den overdragne  

 mængde.
 I skrivelse af 3. oktober 1990 har foreningen  

 for Palle Jensen, Søholmvej 8, 8791 Tranebjerg, Samsø, rettet henvendelse til  

 Landbrugsministeriet om fortolkning af en afgørelse herfra af 1. maj 1989 om  

 overdragelse af basisandel (afgiftsfri mælkeleverance).
Det fremgår af sagen, at der i februar 1988 blev søgt om overdragelse af  

 en basisandel på ca. 30.000 kg mælk, der var knyttet til et areal på ca. 1 ha  

 på bedriften Søholmvej 5, idet Sigvard Holm Nielsen havde brugsretten til  

 bygninger og dette areal allerede fra kvoteordningens start.
Sagen blev  

 indbragt for Landbrugsministeriet, som i skrivelse af 1. maj 1989 afgjorde  

 sagen således, at uanset, at der var knyttet 30.000 kg mælk til 1 ha jord,  

 kunne basisandelen efter ansøgning overdrages til Palle Jensen, såfremt  

 arealet også blev overdraget.
 Forpagtningen blev ikke gennemført, fordi hele ejendommen blev solgt til  

 frugtavler Jørgen Thorngaard, Agerup 2, 8791 Tranebjerg, som herefter indgik  

 aftale med Palle Jensen om overdragelse af 1,7 ha jord samt den ovenfor  

 nævnte basisandel med virkning fra 1. maj 1989 til 1. maj 1994. Ansøgningen  

 var Mælkeudvalget i hænde 5. juli 1989. Da forpagtningsaftalen var  

 underskrevet 7. juni 1989, besluttede Mælkeudvalget i skrivelse af 27.  

 november 1989, at overdragelsen skulle have gyldighed fra det tidspunkt,  

 hvorefter der for afgiftsåret 1989/90 blev overdraget 13.569 kg, mens der for  

 afgiftsåret 1990/91 blev godkendt en overdragelse på 16.548 kg mælk med  

 begrundelsen, at fastsættelsen var sket under hensyn til den manglende  

 balance mellem basisandelen og det areal, der blev overdraget.
 I klageskrivelsen til Landbrugsministeriet anføres det, at foreningen er  

 uforstående over for Mælkeudvalgets afgørelse, og der anmodes derfor om en  

 præcisering af Landbrugsministeriets afgørelse af 1. maj 1989.
 Landbrugsministeriet skal bemærke følgende.
 I forbindelse med overdragelse af et areal med tilknyttet basisandel  

 accepteres overdragelse af hele basisandelen, uanset om der er tilknyttet  

 mere end 10.000 kg pr. ha.
 Idet der henvises til skrivelse herfra af 1. maj 1989 og med henvisning  

 til ovenstående, finder Landbrugsministeriet, at hele basisandelen tilknyttet  

 arealet på 1 ha af bedriften Søholmvej 5 kan overdrages til Palle Jensen,  

 såfremt han har forpagtet et areal på 1,7 ha, idet der ikke på grund af  

 arealets størrelse har været begrundelse for at foretage en reduktion på den  

 overdragne mængde.
 Meddelelse om den overdragne basisandel vil blive givet af Danske  

 Mejeriers Mælkeudvalg.
 Man har samtidig anmodet EF-direktoratet om at foretage de videre  

 foranstaltninger i sagen.
 P.M.V.
 E.B.
