 En hest, der ejes af et stutteri, og som deltager i væddeløb, betragtes  

 som udtaget til ejerens brug, således at den skal afgiftsberigtiges efter  

 reglerne i lovens § 8, stk 1. Der er efter momslovens § 9, stk 2, fastsat et  

 standardbeløb for berigtigelsen, pt 7.000 kr pr hest, jf afgørelse nr 349 og  

 nr 737.
 På betingelse af, at stutteriet medregner de i væddeløbene indvundne  

 præmiebeløb til sin afgiftspligtige omsætning, kan det tillades, at  

 afgiftsberigtigelsen udskydes, indtil hesten har deltaget i væddeløb  

 én sæson, dog længst til hesten er 3 år gammel.
 Stutteriet vil til den indgående afgift kunne medregne afgiften på indkøb  

 (foder, træning, transport mv) vedrørende hestens deltagelse i væddeløb,  

 inden afgiftsberigtigelsen finder sted.
 Afgiften af de efter afgiftsberigtigelsen afholdte udgifter til hesten vil  

 ikke kunne medregnes til den indgående afgift.
 Overgår hesten senere til udelukkende anvendelse i avlen, vil afgiften  

 vedrørende udgifter til hesten på ny kunne medregnes til den indgående  

 afgift.
Stutterier kan indkøbe en avlshest, som ikke har været præsenteret på  

 danske væddeløbsbaner og udskyde momsberigtigelsen, indtil hesten har  

 deltaget i væddeløb den førstkommende sæson, uanset hestens alder.
Det er en  

 betingelse, at stutteriet medregner de i væddeløbene indvundne præmier til  

 den momspligtige omsætning.
 Afgørelsen er suppleret ved Dep.996.
