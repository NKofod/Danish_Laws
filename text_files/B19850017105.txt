 I medfør af §§ 32, 82, 86 og 153 i lov om luftfart, jfr. lovbekendtgørelse  

 nr. 381 af 10. juni 1969, som ændret senest ved lov nr. 87 af 13. marts 1985,  

 fastsættes herved følgende:
 § 1.  Statens Luftfartsvæsen udfærdiger  

 driftsforskrifter for luftfart med danske luftfartøjer.
 Stk. 2.  Et luftfartøj betragtes som dansk, når det er  

 dansk registreret eller anvendes til erhvervsmæssig flyvning i henhold til en  

 dansk driftstilladelse.
 Stk. 3.  Forskrifterne udfærdiges som Bestemmelser for  

 Civil Luftfart (BL).
 § 2.  Driftsforskrifter for lufttrafik i form af  

 rute-, charter- og taxaflyvning skal udfærdiges i overensstemmelse med  

 kravene i Annex 6, Part I, til Konventionen om international civil luftfart  

 (Chicago-konventionen). Forskrifter, der er mindre vidtgående end kravene  

 (standards) i Annex 6, Part I, skal godkendes af ministeriet for offentlige  

 arbejder.
 Stk. 2.  Statens Luftfartsvæsen kan udfærdige særlige  

 forskrifter for visse specielle arter af lufttrafik, f.eks. ambulance- og  

 isflyvning eller for flyvning med særlige luftfartøjer, f.eks. helikoptere.
 § 3.  For anden erhvervsmæssig luftfart, som f.eks.  

 skole-, rund-, fotograferings-, udlejnings-, landbrugs- og reklameflyvning,  

 kan Statens Luftfartsvæsen udfærdige særskilte driftsforskrifter.
§ 4.  Driftsforskrifter for privatflyvning skal  

 udfærdiges i overensstemmelse med kravene i Annex 6, Part II, til  

 Chicago-konventionen.
Forskrifter, der er mindre vidtgående end kravene  

 (standards) i Annex 6, Part II, skal godkendes af ministeriet for offentlige  

 arbejder.
 § 5.  Statens Luftfartsvæsen, kan, når en flyvnings  

 specielle karakter, f.eks. i forbindels med flyvestævner, gør det  

 hensigtsmæssigt, give sådanne supplerende forskrifter, som måtte være  

 nødvendige til at sikre overholdelse af en rimelig sikkerhedsmargin.
 § 6.  Statens Luftfartsvæsen kan i særlige tilfælde  

 meddele dispensation fra de forskrifter, der er udfærdiget i medfør af denne  

 bekendtgørelse.
 § 7.  Statens Luftfartsvæsen fører tilsyn med  

 overholdelsen af de forskrifter, der er udfærdiget i medfør af denne  

 bekendtgørelse.
 § 8.  Afgørelser efter denne bekendtgørelse eller de  

 bestemmelser, der er udfærdiget i medfør af denne, kan påklages til  

 ministeriet for offentlige arbejder.
 § 9.  Bekendtgørelsen træder i kraft den 15. maj 1985.
