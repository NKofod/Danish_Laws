Ved kgl resolution af 15. december 1972, og efter at folketinget den 12.  

 december samme år havde meddelt sit sammentykke dertil, har Danmark  

 ratificeret den under 10. april 1972 i London, Moskva og Washington  

 undertegnede konvention om forbud mod udvikling, fremstilling og oplagring af  

 bakteriologiske (biologiske) våben og toksinvåben samt om disse våbens  

 tilintetgørelse.
Konventionen har følgende ordlyd (den kinesiske,russiske og  

 spanske tekst er udeladt her): Oversættelse KONVENTION OM FORBUD MOD UDVIKLING, FREMSTILLING OG OPLAGRING AF  

 BAKTERIOLOGISKE VÅBEN OG TOKSINVÅBEN SAMT OM DISSE VÅBENS TILINTETGØRELSE De i denne konvention deltagende stater, som er besluttet på at søge at opnå effektive fremskridt hen imod almindelig  

 og fuldstændig nedrustning, herunder forbud mod og tilintetgørelse af alle  

 arter masseødelæggelsesvåben, og som er overbevist om, at forbud mod  

 udvikling, fremstilling og oplagring af kemiske og bakteriologiske  

 (biologiske) våben og disses tilintetgørelse ved effektive foranstaltninger  

 vil lette opnåelsen af almindelig og fuldstændig nedrustning under streng og  

 effektiv international kontrol, anerkender den store betydning af protokollen om forbud mod anvendelsen  

 til krigsbrug af kvælende, giftige eller lignende gasarter samt af  

 bakteriologiske krigsmidler, undertegnet i Geneve den 17. juni 1925, og som  

 er vidende om det bidrag, den nævnte protokol allerede har ydet og fortsat  

 yder til mildnelse af krigens rædsler, på ny bekræfter deres troskab mod denne protokols principper og mål og  

 opfordrer alle stater til at holde sig dem efterrettelig, minder om, at De forenede Nationers generalforsamling gentagne gange har  

 fordømt alle handlinger, der er i modstrid med principperne og målene i  

 Geneve-protokollen af 17. juni 1925, ønsker at bidrage til at styrke tilliden mellem folkene og til en  

 almindelig forbedring af den internationale atmosfære, ligeledes ønsker at bidrage til opfyldelsen af formålene og principperne i  

 De forenede Nationers pagt, er overbevist om vigtigheden og den påtrængende nødvendighed af fra  

 staternes arsenaler ved effektive foranstaltninger at fjerne sådanne farlige  

 masseødelæggelsesvåben, hvortil der anvendes kemiske og bakteriologiske  

 (biologiske) stoffer, erkender, at en aftale om forbud mod bakteriologiske (biologiske) våben og  

 toksinvåben udgør et første muligt skridt hen imod opnåelsen af enighed om  

 effektive foranstaltninger til forbud også mod udvikling, fremstilling og  

 oplagring af kemiske våben, og som er besluttet på at videreføre  

 forhandlingerne i dette øjemed, er besluttet på for hele menneskehedens skyld fuldstændig at udelukke  

 muligheden af anvendelsen af bakteriologiske (biologiske) stoffer og toksiner  

 som våben, er overbevist om, at en sådan anvendelse ville være i modstrid med  

 menneskehedens samvittighed, og at ingen anstrengelse må spares for at  

 formindske denne risiko, er blevet enige om følgende:
ARTIKEL I Enhver i denne konvention deltagende stat forpligter sig til aldrig under  

 nogen omstændigheder at udvikle, fremstille, oplagre eller på anden måde  

 erhverve eller bibeholde:
ARTIKEL II Enhver i denne konvention deltagende stat forpligter sig til snarest  

 muligt og senest ni måneder efter konventionens ikrafttræden at tilintetgøre  

 eller overføre til fredelige formål alle stoffer, toksiner, våben, udstyr og  

 fremføringsmidler, der er nærmere angivet i denne konventions artikel 1, som  

 er i dens besiddelse eller under dens jurisdiktion eller kontrol.
Ved  

 gennemførelsen af denne artikels bestemmelser skal der tages alle nødvendige  

 sikkerhedsforanstaltninger til beskyttelse af befolkningerne og omgivelserne.
ARTIKEL III Enhver i denne konvention deltagende stat forpligter sig til ikke til  

 nogen som helst modtager, direkte eller indirekte, at overføre og til ikke på  

 nogen måde at bistå, opmuntre eller foranledige nogen stat, gruppe af stater  

 eller internationale organisationer til at fremstille eller på anden måde  

 erhverve nogen af de stoffer, toksiner, våben, udstyr eller  

 fremføringsmidler, der er nærmere angivet i denne konventions artikel I.
ARTIKEL IV Enhver i denne konvention deltagende stat skal i overensstemmelse med sine  

 forfatningsmæssige fremgangsmåder tage alle nødvendige skridt til at forbyde  

 og forhindre udvikling, fremstilling, oplagring, erhvervelse eller  

 bibeholdelse af de i denne konventions artikel I nærmere angivne stoffer,  

 toksiner, våben, udstyr og fremføringsmidler på dens territorium eller hvor  

 som helst under dens jurisdiktion eller kontrol.
ARTIKEL V De i denne konvention deltagende stater forpligter sig til at rådføre sig  

 med hinanden og samarbejde om løsningen af alle problemer, som måtte opstå i  

 forbindelse med denne konventions mål eller ved anvendelse af dens  

 bestemmelser.
Samråd og samarbejde i henhold til denne artikel kan også ske  

 ved passende internationale procedurer inden for De forenede Nationers rammer  

 og i overensstemmelse med dens pagt.
ARTIKEL VI ARTIKEL VII Enhver i konventionen deltagende stat forpligter sig til i  

 overensstemmelse med De forenede Nationers pagt at yde eller støtte bistand  

 til enhver i konventionen deltagende stat, som anmoder derom, hvis  

 Sikkerhedsrådet beslutter, at den pågældende stat har været udsat for fare  

 som følge af et brud på denne konvention.
ARTIKEL VIII Intet af det i denne konvention indeholdte skal fortolkes som på nogen måde at begrænse eller svække de forpligtelser, en hvilken som helst  

 stat måtte have påtaget sig i medfør af den i Geneve den 17. juni 1925  

 undertegnede protokol om forbud mod anvendelsen til krigsbrug af kvælende,  

 giftige eller lignende gasarter samt af bakteriologiske krigsmidler.
ARTIKEL IX Enhver i denne konvention deltagende stat bekræfter det anerkendte mål: et  

 effektivt forbud mod kemiske våben, og forpligter sig derfor til i god tro at  

 videreføre forhandlingerne med henblik på en snarlig opnåelse af enighed om  

 effektive foranstaltninger til forbud mod udvikling, fremstilling og  

 oplagring af kemiske våben samt om disse våbens tilintetgørelse og om  

 passende forholdsregler vedrørende udstyr og fremføringsmidler specielt  

 indrettet til fremstilling eller anvendelse af kemiske stoffer til  

 krigsformål.
ARTIKEL X ARTIKEL XI Enhver deltagende stat kan foreslå ændringer i denne konvention. Ændringer  

 skal for enhver deltagende stat, der accepterer ændringerne, træde i kraft,  

 når de er blevet accepteret af et flertal af de i konventionen deltagende  

 stater, og derefter for enhver anden deltagende stat på den dato, den  

 accepterer dem.
ARTIKEL XII Fem år efter denne konventions ikrafttræden eller tidligere, hvis et  

 flertal af de i konventionen deltagende stater kræver det ved fremsættelse af  

 et forslag herom til depositarmagterne, skal der i i Geneve, Schweiz,  

 afholdes en konference af de i denne konvention deltagende stater for at  

 gennemgå, hvorledes konventionen virker, med henblik på at sikre, at  

 præamblens formål og konventionens bestemmelser, her under bestemmelserne  

 vedrørende forhandlinger om kemiske våben, føres ud i livet.
Ved en sådan  

 gennemgang skal der tages hensyn til enhver ny videnskabelig og teknologisk  

 udvikling af betydning for denne konvention.
ARTIKEL XIII ARTIKEL XIV ARTIKEL XV Denne konvention, hvis engelske, franske, kinesiske, russiske og spanske  

 tekst har samme gyldighed, skal deponeres i depositarmagternes arkiver.  

 Behørigt bekræftede genparter af denne konvention skal af depositarmagternes  

 regeringer tilstilles de undertegnende og tiltrædende staters regeringer.
 TIL BEKRÆFTELSE HERAF har undertegnede, behørigt befuldmægtigede,  

 undertegnet denne konvention.
 UDFÆRDIGET i tre eksemplarer i London, Moskva og Washington den tiende  

 april nitten hundrede og tooghalvfjerds.
Danmarks ratifikationsinstrumenter deponeredes den 1. marts 1973 hos  

 regeringerne i London, Moskva og Washington.
Konventionen trådte i medfør af  

 artikel XIV, stk. 3 i kraft den 26. marts 1975.
 Foruden Danmark har følgende stater ratificeret eller tiltrådt  

 konventionen:
 Afghanistan, Amerikas forenede Stater, Barbados, Benin, Den bjelorussiske  

 socialistiske Sovjetrepublik, Bolivia, Brasilien, Bulgarien, Canada, Costa  

 Rica, Cypern, Den dominikanske Republik, Etiopien, Fiji, Finland, Ghana,  

 Grækenland, Guatemala, Indien, Iran, Irland, Island, Italien, Jamaica,  

 Jordan, Jugoslavien, Kenya, Kuwait, Laos, Libanon, Luxembourg, Malta,  

 Mauritius, Mexico, Mongoliet, New Zealand, Nicaragua, Niger, Nigeria, Norge,  

 Pakistan, Panama, Philippinerne, Polen, Portugal, Qatar, Rwanda, San Marino,  

 Saudi Arabien, Schweiz, Sierra Leone, Singapore, De socialistiske  

 Sovjetrepublikkers Union, Det forenede Kongerige Storbritannien og  

 Nordirland, Sverige, Sydafrika, Taiwan (Formosa) (* 1), Thailand,  

 Tjekkoslovakiet, Tunesien, Tyrkiet, Den tyske demokratiske Republik, Den  

 ukrainske socialistiske Sovjetrepublik, Ungarn, Zaire og Østrig.
 I forbindelse med deponeringen blev der taget følgende forbehold:
 Schweiz.:
1. I betragtning af, at konventionen tillige finder  

 anvendelse på våben, udstyr eller fremføringsmidler indrettet til anvendelse  

 af biologiske stoffer eller toksiner, kan afgrænsningen af dens  

 anvendelsesområde volde vanskeligheder, da der næppe findes våben, udstyr  

 eller fremføringsmidler, der er typiske for denne anvendelse.
Schweiz  

 forbeholder sig følgelig selv at afgøre, hvilke hjælpemidler der falder ind  

 under denne definition.
 2. Af hensyn til de forpligtelser, der følger af  

 landets status som permanent neutral stat, er Schweiz nødsaget til at tage  

 det generelle forbehold, at dets samarbejde inden for rammerne af denne  

 konvention ikke kan gå ud over dets forpligtelser i henhold til denne status.  

 Dette forbehold henviser særlig til konventionens artikel VII, såvel som  

 enhver lignende formulering, der måtte erstatte eller supplere denne  

 bestemmelse i konventionen (eller i en anden aftale)».
 Østrig.
»Af hensyn til de forpligtelser, der følger af landets status som  

 permanent neutral stat, tager Republikken Østrig det forbehold med hensyn til  

 sit samarbejde inden for rammerne af denne konvention, at dette ikke kan  

 overskride de grænser, der er fastsat ved den permanent neutrale status og  

 medlemskabet af De forenede Nationer.
Dette forbehold henviser særlig til  

 konventionens artikel VII samt enhver lignende bestemmelse, der måtte  

 erstatte eller supplere denne artikel«.
 Udenrigsministeriet, den 6. september  

 1976.
K.
B.
Andersen.
 (* 1) Ikke anerkendt af Danmark.
