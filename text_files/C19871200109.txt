 Som følge af arbejdstidsnedsættelsen har kirkeministeriet og  

 Statstjenestemændenes Centralorganisation I fundet det nødvendigt at foretage  

 en justering af bestemmelsen i § 6, stk. 2 i aftale om løn- og  

 ansættelsesvilkår for stillinger som graver, således at fuldtidsbeskæftigelse  

 fra den 1. janur 1987 fastsættes til 2028 timer årligt.
I overensstemmelse hermed ændres skalaen med det årligt beregnede arbejdstimetal i afsnit IX. 1. i kirkeministeriets cirkulære af 18.
 marts 1981 om beregning af beskæftigelsesgrad for gravere m.v.
 således fra den 1. januar 1987:
 Ændringen finder anvendelse ved nyvurdering af graverstillingernes  

 beskæftigelsesgrad efter den 1. januar 1987. Samtidig beregnes det vejledende  

 medhjælpstimetal som det antal timer, det årligt beregnede arbejdstimetal  

 overstiger 2028 timer.
 Til de stillinger, der ved en nyvurdering af beskæftigelsesgraden efter  

 foranstående regler ikke opnår fuldtidsbeskæftigelse, ydes der ikke et tillæg  

 på 2,56% til lønnen efter kirkeministeriets cirkulære af 11. december 1986 om  

 arbejdstidsnedsættelse for kirke- og kirkegårdsfunktionærer m.fl.
---------- Cirkulæret bedes bekendtgjort for provstiudvalgene og provstirevisorerne.
 Kirkeministeriet, den 14. januar 1987.
 P.M.V.
 E.B.
