Bekendtgørelse om forbud mod import og  

 salg af visse nikkelholdige produkter1) I medfør af §§ 30, 31, 38d, 43, 45, 59, stk. 4 og 60 i lov om  

 kemiske stoffer og produkter, jf. lovbekendtgørelse nr. 21 af 16.  

 januar 1996 som ændret ved lov nr. 424 af 10. juni 1997, lov nr. 431 af  

 10. juni 1997 og lov nr. 231 af 21. april 1999, fastsættes:
Kapitel 1 Bekendtgørelsens område § 1. Bekendtgørelsen omfatter import og  

 salg af nikkelholdige produkter, der er beregnet til at komme i direkte  

 berøring med huden.
 § 2. Ved nikkel forstås CAS nr. 7440-02-0  

 EINECS nr. 2311114 og forbindelser heraf.
Kapitel 2 Anvendelsesbegrænsninger § 3. Nikkel må ikke indgå i stikkere  

 eller andre metalgenstande, som indsættes i hullede ører og  

 andre hullede legemsdele under helingen af det sår, der opstår,  

 når hullet laves, uanset om de senere fjernes, medmindre de  

 pågældende stikkere er homogene og nikkelkoncentrationen -  

 udtrykt som nikkelmassens procentdel af den samlede masse - er på under  

 0,05 %.
 Stk. 2. Dokumentation for overensstemmelse med stk. 1  

 skal ske ved anvendelsen af afprøvningsmetoden angivet i DS/EN 1810  

 "Piercingsæt til huller i det menneskelige legeme -  

  Referenceprøvningsmetoder til bestemmelse af nikkelindhold ved  

 flammeatomabsorptionsspektrometri".
§ 4. Nikkel må ikke indgå i produkter  

 der er beregnet til at komme i direkte og langvarig berøring med  

 huden, såfremt nikkelafgivelsen fra de dele deraf, der kommer i direkte  

 og langvarig berøring med huden er større end 0,5 m  

 g /cm2 /uge.
Sådanne produkter er f.eks.:
 1)	Øreringe.
 2)	Halskæder, armbånd og -lænker, fodlænker og  

 fingerringe.
 3)	Bagkapsler på armbåndsure, urremme og  

 -spænder.
 4)	Nittede knapper, spænder, nitter, lynlåse og  

 metalmærker i beklædningsgenstande.
 Stk. 2. Dokumentation for overensstemmelse med stk. 1  

 skal ske ved anvendelsen af afprøvningsmetoden angivet i DS/EN 1811  

 "Referenceprøvningsmetode for afgivelse af nikkel fra produkter  

 beregnet til at komme i direkte og længerevarende kontakt med  

 huden".
 § 5. Nikkel må ikke indgå i produkter  

 som anført i § 4, hvor disse er forsynet med en nikkelfri  

 belægning, medmindre denne belægning er tilstrækkelig til  

 at sikre, at nikkelafgivelsen fra de dele af disse produkter, der kommer i  

 direkte og langvarig berøring med huden, ikke er større end 0,5  

m  

 g /cm2 /uge i en periode på mindst to år ved normal  

 anvendelse.
 Stk. 2. Dokumentation for overensstemmelse med stk. 1  

 skal ske ved anvendelsen af afprøvningsmetoden angivet i DS/EN 12472  

 "Metode til simulering af slid og korrosion til detektering af  

 nikkelafgivelse af overfladebelagte emner.
§ 6. Import og salg af nikkelholdige produkter,  

 der ikke opfylder kravene i §§ 3-5, er forbudt.
Udlevering af stikkere eller  

 andre metalgenstande, der ikke opfylder kravene i § 3, i forbindelse med salg  

 af en tjenesteydelse er forbudt.
 Stk. 2. Enhver, der producerer eller importerer  

 nikkelholdige produkter omfattet af bekendtgørelsen, skal i 5 år  

 opbevare dokumentation for produkternes lovlighed.
Kapitel 3 Kontrol § 7. Tilsyn og kontrol med overholdelse af  

 reglerne udøves af Miljøstyrelsen, jf. kapitel 10 i lov om  

 kemiske stoffer og produkter.
Kapitel 4 Dispensation og klage § 8. Miljøstyrelsen kan i ganske  

 særlige tilfælde tillade, at reglerne i bekendtgørelsen  

 fraviges, under forudsætning af at direktiv 94/27/EF ikke er til hinder  

 herfor.
Miljøstyrelsens afgørelse herom kan ikke påklages  

 til anden administrativ myndighed.
Kapitel 5 Straf og ikrafttræden § 9. Medmindre højere straf er forskyldt  

 efter anden lovgivning straffes med bøde den, der overtræder  

 bekendtgørelsens §§ 3-6.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på menneskers liv eller sundhed eller fremkaldt  

 fare derfor eller 2)	opnået eller tilsigtet en økonomisk fordel, herunder  

 ved besparelser, for den pågældende selv eller andre.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 10. Bekendtgørelsen træder i kraft  

 den 20. juli 2000.
 Stk. 2. Uanset § 6 kan produkter, som ikke opfylder  

 kravene i §§ 3-5, og som er markedsført inden den 20. juli 2000,  

 sælges til den endelige forbruger indtil den 20. juli 2001.
 Stk. 3. Bekendtgørelsen finder ikke anvendelse  

 på salg til den endelige forbruger af produkter, der er  

 markedsført af producent eller importør inden den 20. januar  

 2000.
 Stk. 4. Bekendtgørelse nr. 854 af 16. december  

 1991 om forbud mod salg og om mærkning af visse nikkelholdige produkter  

 ophæves.
Miljø- og Energiministeriet, den 14. januar  

 2000 Svend Auken /Helge Andreasen 1)   

  Bekendtgørelsen indeholder bestemmelser der gennemfører  

 Europa-Parlamentets og Rådets direktiv 94/27/EF.
