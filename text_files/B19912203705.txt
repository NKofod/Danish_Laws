 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en maskinuddannelse.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for Maskiner og Værktøj.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om  

 erhvervsuddannelsernes 1. skoleperiode og bekendtgørelse omeksamensordning  

 for erhvervsuddannelser (eksamensbekendtgørelsen) samt de regler, som  

 Undervisnings- og Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Stk. 2.  Uddannelsen kan gennemføres som åben uddannelse  

 efter § 37 og bekendtgørelsen om åben uddannelse.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence i maskinuddannelsen  

 med det valgte speciale.
 Uddannelsens varighed og struktur m.v.
 § 4.  For specialerne Maskinarbejder, Plastmekaniker  

 og Skibsmontør varer uddannelsen 4 år og afsluttes efter 6. skoleperiode.
 Stk. 2.  For specialerne Drejer, Fræser og  

 Skruestiksarbejder varer uddannelsen 2 år og 6 måneder og afsluttes efter 3.  

 skoleperiode.
Stk. 3.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 4.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  For specialerne Maskinarbejder, Plastmekaniker  

 og Skibsmontør varer skoleundervisningen inklusiv 1. skoleperiode 70 uger.  

 For specialerne Drejer, Fræser og Skruestiksarbejder varer  

 skoleundervisningen inklusiv 1. skoleperiode 50 uger.
Skoleundervisningen  

 veksler med praktikuddannelse som vist i figuren og som anført nedenfor:
 Stk. 2.  Uddannelsen afsluttes med eksamen  

 (svendeprøve), der gennemføres i forbindelse med den sidste skoleperiode.
Fritagelse for dele af uddannelsen § 6.  Gennemførelse af 2. og 3. skoleperiode i  

 følgende uddannelser giver fritagelse for 2. og 3. skoleperiode i  

 maskinuddannelsen:
 Stk. 2.  Gennemførelse af 2. skoleperiode i  

 kølemontøruddannelsen giver fritagelse for 2. skoleperiode i  

 maskinuddannelsen.
 Stk. 3.  Fritagelse for dele af uddannelsen kan i øvrigt  

 ske efter hovedbekendtgørelsens §§ 8 og 9.
 Uddannelsens mål m.v.
 § 7.  Den uddannede inden for maskinuddannelsen skal  

 kunne udføre alle arbejdsprocesser, der forekommer inden for det område som  

 specialet retter sig imod, under iagttagelse af gældende miljø og  

 sikkerhedsbestemmelser.
 Stk. 2.  Den uddannede i specialet maskinarbejder skal:
 Stk. 3.  Den uddannede med specialet plastmekaniker skal  

 kunne:
 Stk. 4.  Den uddannede med specialet skibsmontør skal  

 selvstændigt kunne udføre fejlfinding, reparation, montering og  

 vedligeholdelse af dæks- og maskinanlæg i skibe samt arbejde med  

 rørinstallationer, såvel almindelige rør som skibshydrauliske systemer.
 Stk. 5.  Den uddannede med specialet drejer skal kunne  

 fremstille emner på manuelt betjente drejemaskiner.
 Stk. 6.  Den uddannede med specialet fræser skal kunne  

 fremstille emner på manuelt betjent fræsemaskiner.
 Stk. 7.  Den uddannede med specialet skruestiksarbejder  

 skal kunne planlægge og fremstille emner på manuelt betjente værktøjsmaskiner  

 samt med håndværktøjer.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder at give forudsætninger for at varetage de  

 funktioner, uddannelsen tager sigte på.
Undervisningen skal samtidig give  

 forudsætninger for, at den uddannede ved efter- og videreuddannelse kan  

 udbygge sine kvalifikationer.
Undervisningen skal endvidere bidrage til  

 elevens personlige udvikling og forståelse af samfundet og dets udvikling.
 § 9.  Skoleundervisningen efter 1. skoleperiode  

 omfatter grundfag, områdefag, specialefag og valgfag med følgende fordeling  

 på skoleperioder og vejledende uddannelsestid i uger:
 Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
 Stk. 3.  Skolen fastsætter inden for rammerne i §§ 10-18  

 i overensstemmelse med § 15 i hovedbekendtgørelsen det nærmere indhold af  

 undervisningen.
2. Skoleperiode § 10.  Undervisningen i 2. skoleperiode har til  

 formål:
 Stk. 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
Termisk sammenføjning af konstruktionsdele.
Arbejdet skal fremstå uden  

 synlige fejl.
Følgende arbejdsdiscipliner indgår med de nævnte niveaukrav:
 Eleven skal kunne svejse ovenned, og vælge elektroder efter  

 svejsediscipliner og materialer.
 Eleven skal kunne sammensvejse rør og tyndpladekonstruktioner.
 Eleven skal kunne udføre hårdlodning i stål- og kobbermaterialer.
 Montage med bolt- og stiftforbindelser, herunder sikring af disse, i  

 henhold til opgavespecifikation.
Mindre komplekse emner på spåntagende værktøjsmaskiner.
Følgende  

 arbejdsdiscipliner indgår med de nævnte niveaukrav:
Eleven skal kunne langs- og plandreje, udbore og gevindskære i  

 stålmaterialer.
Emner fremstilles efter arbejdstegning i overensstemmelse med  

 DS/ISO arbejdsgrad IT 8.
Eleven skal kunne udføre plan- og sporfræsning i stålmaterialer.
Emner  

 fremstilles efter arbejdstegning i overensstemmelse med DS/ISO arbejdsgrad IT  

 8.
Eleven skal kunne fremstille huller ved boring og rivning.
Emner  

 fremstilles efter arbejdstegning.
 Eleven skal kunne slibe drejestål og bor, der modsvarer kravene til de  

 praktiske opgaver.
 Eleven skal kunne anvende gængse håndværktøjer ved emnefremstilling og  

 montage samt formgive emner ved bukning.
Opbygningen af enkle pneumatiske styresystemer.
Følgende  

 arbejdsdiscipliner indgår med de nævnte niveaukrav:
Eleven skal kunne redegøre for forskellige typer kompressorers opbygning  

 og virkemåde.
Eleven skal kunne redegøre for luftbehandlingens betydning,  

 herunder filtrering, vandudskilning samt tågesmøring.
 Eleven skal ud fra diagrammer kunne udvælge og sammenbygge komponenter til  

 enkle styresystemer.
Opmåling af emner med mekanisk måleværktøj.
Følgende arbejdsdiscipliner  

 indgår med de nævnte niveaukrav:
Eleven skal opmåle emner ved brug af skydelære, mikrometermåleværktøj samt  

 måleur.
Eleven skal vurdere de opmålte resultater i relation til tegningsmål.
 Eleven skal kunne overføre mål fra arbejdstegninger til emne.
Datalærens metoder og informationsteknologiske data.
Følgende  

 arbejdsdisciplin indgår med de nævnte niveaukrav:
Dataprogrammer Eleven skal kunne fremstille mindre dataprogrammer og udarbejde  

 dokumentation herfor.
3. Skoleperiode § 11.  Undervisningen i 3. skoleperiode har til  

 formål:
 Stk. 2.  Undervisningen i områdefag (deljob) i 3.  

 skoleperiode har følgende mål og øvrige rammer for indholdet:
Termisk sammenføjning af konstruktionsdele, samt flammeskæring af  

 stålmaterialer.
Følgende arbejdsdiscipliner indgår med de nævnte niveaukrav:
Eleven skal kunne sammensvejse rørog rørkonstruktioner.
Svejsningen skal  

 fremstå uden synlige fejl og kunne modstå en trykprøvning på 4 bars tryk.
Eleven skal kunne flammeskære såvel lige som cirkulære snit i  

 stålmaterialer, op til 12 mm's tykkelse.
Fugekanten skal fremstå uden synlige  

 indbrændinger.
 Vurdere slitage af maskinelementer, herunder lejer/lejehuse, samt  

 anvendelsen af smøring og valg af korrekt smøremiddel under hensyntagen til  

 maskinelementernes anvendelse.
Emner på spåntagende værktøjsmaskiner.
Følgende arbejdsdiscipliner indgår  

 med de nævnte niveaukrav:
Eleven udfører langs- og plandrejning, konusdrejning, gevindskæring,  

 stikning og afstikning.
Emner fremstilles efter arbejdstegning og i henhold  

 til DS/ISO standard IT 7, tolerancer og overfladeruheder.
Eleven udfører plan- og sporfræsning, delingsfræsning, koordinatboring,  

 rundbordsarbejde, stikning.
Emner fremstilles efter arbejdstegning i  

 overensstemmelse med DS/ISO arbejdsgrad IT 8.
Opbygning af pneumatiske styresystemer.
Følgende arbejdsdiscipliner  

 indgår med de nævnte niveaukrav:
 Eleven fremstiller enkle arbejdsdiagrammer i henhold til DS 106.3. Eleven  

 skal ud fra givne arbejdscykler opstille funktionsdiagrammer indeholdende  

 ventil- og signalbetegnelser til anvendelse ved fejlfindingsprocedure.
Eleven skal kunne udvælge, opstille og forbinde komponenter ud fra  

 arbejdsdiagrammer til styresystemer, indeholdende tidsstyringer, samt metoder  

 til fjernelse af spærrende impulser.
De færdige styresystemer skal være  

 funktionsdygtige.
 Eleven skal på et styresystem ved hjælp af funktionsdiagram kunne finde og  

 rette fejl.
 Eleven skal kunne sammenbygge logikkomponenter til enkle pneumatiske  

 funktioner ud fra en boolsk ligning.
Justering af almindeligt forekommende måleværktøjer, herunder vurdering  

 af slitage på tolerancedorne og gafler.
Ruhedsmålinger af overflader.  

 Følgende arbejdsdiscipliner indgår med de nævnte niveaukrav:
 Eleven anvender almindeligt forekommende måleværktøjer og vurderer  

 måleværktøjets kondition ud fra tolerancetabeller.
 Eleven skal med sinuslineal foretage vinkelmåling af emner.
 Eleven skal kunne sammensprænge måleklodser til brug for opmåling og  

 justeringsopgaver, samt kontrollere og vurdere mikrometerskruers måleflader  

 ved hjælp af planglas.
 Eleven skal ved hjælp af sammenligningslære og automatisk ruhedsmåler  

 vurdere og bedømme en overflades ruheder.
Eleven skal kende datalærens metoder og databaser samt andre  

 informationsteknologiske data, forskellige databasers opbygning, herunder  

 forskellige datasprog.
Mindre dataprogrammer, samt dokumentation herfor.
4. Skoleperiode § 12.  Undervisningen i 4. skoleperiode har til  

 formål:
 Stk. 2.  Undervisningen i områdefag (deljob) i 4.  

 skoleperiode har følgende mål og øvrige rammer for indholdet:
Emner på spåntagende værktøjsmaskiner.
Følgende arbejdsdiscipliner og  

 niveaukrav skal være opfyldt:
Eleven skal ud fra arbejdstegning kunne fremstille emner på glat, vinkel  

 og kloplan.
Emnerne skal være udført i henhold til tegningsspecifikationer.
 Eleven skal ud fra tegning kunne udføre spiralfræsning samt foretage  

 stikning.
Eleven skal udføre slibning af endeskær på 2 og 4 skærs pinfræsere i  

 henhold til angivet skæregeometri.
Eleven skal udføre planslibning og  

 rundslibning i overensstemmelse med DS/ISO.
El-teknik og opbygning af el-pneumatiske styresystemer.
Følgende  

 arbejdsdiscipliner og niveaukrav skal være opfyldt:
Eleven skal ved hjælp af standardiserede symboler kunne fremstille enkle  

 nøgleskemaer, samt ud fra disse kunne udvælge komponenter.
Endvidere kunne  

 opbygge og afprøve mindre komplicerede styringer, indeholdende slutte- og  

 brydekontakter, hjælperelæer, tidsforsinkelsesrelæer samt spolestyrede  

 pneumatiske ventiler.
Eleven skal ud fra diagrammer kunne udvælge og sammenbygge enkle  

 el-pneumatiske anlæg.
Eleven skal endvidere kunne foretage fejlfinding ved  

 hjælp af måleinstrumenter og funktionsdiagrammer.
 Stk. 3.  Undervisningen i specialefag (deljob)  

 for specialerne maskinarbejder, plastmekaniker og skibsmontør i  

 4. skoleperiode har følgende mål og øvrige rammer for indholdet:
CNC-programmering, programindlæsning, opstilling og idriftsættelse af  

 CNC-maskinen.
Følgende arbejdsdiscipliner og niveaukrav skal være opfyldt:
Eleven skal ud fra emnetegning kunne fremstille CNC-programmer ved brug af  

 ISO koder.
Programmerne skal indeholde koder for kompensering af  

 værktøjsradier, skal være testet, udskrevet på printer og indlæst i  

 CNC-maskine.
 Eleven skal kunne opmåle værktøjer, fremstille værktøjsliste og indlæse  

 værktøjsdata i CNC-maskine.
 Eleven skal kunne opspænde skærende værktøjer og emner på CNC-maskine.  

 Opstillingsdokumentationen skal være fremstillet, og de nødvendige data skal  

 være indlæst i CNC-maskinens styring.
 Eleven skal kunne indkøre og idriftsætte CNC-maskinen til produktion.  

 Gældende sikkerhedsforskrifter skal være overholdt.
Implementering og opbygning samt anvendelse af forskellige  

 softwaresystemer i relation til uddannelsen.
Anvendelse af softwaresystemer i  

 forbindelse med CNC-teknik og CAD/CAM-teknik.
5. Skoleperiode § 13.  Undervisningen for specialet maskinarbejder i  

 5. skoleperiode har til formål:
 Stk. 2.  Undervisningen i områdefag (deljob) i 5.  

 skoleperiode har følgende mål og øvrige rammer for indholdet:
Slibning Eleven skal udføre spiralslibning samt kunne slibe skive- og vinkelfræsere  

 i henhold til angivne skæregeometrier.
Eleven skal udføre planslibning,  

 sporslibning og rundslibning i overensstemmelse med DS/ISO.
El-teknik samt opbygning af el-pneumatiske styresystemer, herunder PLC-  

 teknik.
Følgende arbejdsdiscipliner og niveaukrav skal være opfyldt:
 Eleven skal kunne aflæse nøgleskemaer samt have kendskab til elektriske og  

 el- pneumatiske komponenter, herunder relæer, kontaktorer,  

 tidsforsinkelseskomponenter og spoler i forbindelse med pneumatiske ventiler.
Eleven skal kunne opbygge og afprøve mindre styringer, indeholdende  

 hjælperelæer, kontaktorer, tidsforsinkelsesrelæer samt enkelt- og  

 dobbeltspolestyrede pneumatiske ventiler.
Eleven skal endvidere kunne  

 fejlfinde ved hjælp af måleinstrumenter.
 Eleven skal have kendskab til PLC- teknik herunder kunne fremstille  

 ladderdiagrammer ud fra nøgleskemaer og kunne fremstille programmer samt  

 indlæse disse, og herefter simulere programkørsel på PLC enhed.
 Stk. 3.  Undervisningen i specialefag (deljob) for  

 specialet maskinarbejder i 5. skoleperiode har følgende mål og øvrige  

 rammer for indholdet:
Emner på spåntagende værktøjsmaskiner.
Følgende arbejdsdiscipliner og  

 niveaukrav skal være opfyldt:
Eleven skal ud fra arbejdstegning kunne fremstille emner på glat, vinkel  

 og kloplan.
Emnerne skal være udført i henhold til tegningsspecifikationer.
 Eleven skal ud fra tegning kunne udføre spiralfræsning samt foretage  

 stikning.
 Eleven skal udføre spiralslibning samt kunne slibe skive- og vinkelfræser  

 i henhold til angivne skæregeometrier.
CNC-programmering, programindlæsning, opstilling og idriftsættelse af  

 CNC-maskinen.
Følgende arbejdsdiscipliner og niveaukrav skal være opfyldt:
Eleven skal ud fra emnetegning kunne fremstille CNC-programmer ved brug af  

 ISO koder.
Programmerne skal indeholde cyklusprogrammering og  

 underprogramteknik.
Programmerne skal være testet, udskrevet på printer og  

 indlæst i CNC-maskine.
Eleven skal kunne opmåle værktøjer.
Fremstille værktøjsliste og indlæse  

 værktøjsdata i CNC-maskine.
 Eleven skal kunne opspænde skærende værktøjer og emner på CNC-maskine.  

 Opstillingsdokumentationen skal være fremstillet, og de nødvendige data skal  

 være indlæst i CNC-maskinens styring.
 Eleven skal kunne indkøre og idriftsætte CNC-maskinen til produktion.  

 Gældende sikkerhedsforskrifter skal være overholdt.
 § 14.  Undervisningen for specialet  

plastmekaniker i 5. skoleperiode har til formål:
 Stk. 2.  Undervisningen i områdefag (deljob) følger §  

 13, stk. 2.
 Stk. 3.  Undervisningen i specialefag (deljob)  

 for specialet plastmekaniker i 5. skoleperiode har følgende mål og  

 øvrige rammer for indholdet:
Eleven fremstiller emner ved anvendelse af værktøjsmaskiner og  

 håndværktøjer.
Følgende arbejdsdiscipliner og niveaukrav skal være opfyldt:
Eleven planlægger, foretager metodevalg og fremstiller varmbukkede emner i  

 plastmaterialer.
Emnerne overholder tegnings-, udseende og funktionsmæssige  

 krav.
 Eleven kan sammenføje plastmaterialer termisk, mekanisk og ved limning.  

 Emnerne overholder tegnings-, udseende- og funktionsmæssige krav.
 Eleven kan selvstændigt udvælge og anvende relevante måle- og  

 kontrolværktøjer for de aktuelle arbejdsopgaver.
Eleven medvirker ved opstilling og indkøring af plastproduktionsmaskiner  

 og -anlæg i forbindelse med sprøjtestøbning, extrudering, termoformning og  

 blæsning.
Følgende arbejdsdiscipliner og niveaukrav skal være opfyldt:
 Eleven skal have kendskab til processer, værktøjer, produktionsmaskiner og  

 anlæg, herunder styre- og reguleringssystemer m.v. for sprøjtestøbning,  

 extrudering, termoformning, blæsning og folieextrudering.
 Eleven skal ved disse processer,under vejledning, kunne betjene den  

 enkelte maskintype i henhold til driftsmanual, forberede råvarer, opstille  

 værktøjer, gennemføre indkøringsforløbet i henhold til driftskort og bedømme  

 resultatet ud fra det færdige emne.
Eleven har kendskab til svejseaggregaters opbygning, funktion, sikkerheds-  

 og reguleringssystemer og kan under vejledning udføre termisk sammenføjning  

 af plast ved varmluft-, varmeelement-, friktions-, ultralyd- og HF-svejsning.  

 Emnerne overholder specifikke krav til udseende, styrke og målfasthed.
Eleven  

 har kendskab til de forskellige limsystemer, der anvendes ved sammenføjning  

 af plast.
Eleven kender limsystemernes anvendelses og forarbejdningstekniske  

 egenskaber samt gældende sikkerhedsregler ved anvendelse af limsystemerne og  

 kan udføre sammenføjning ved anvendelse af koldhærdende-, varmhærdende- og  

 lyshærdende lim.
Emnerne skal overholde specifikke krav til udseende,  

 holdbarhed og målfasthed.
Eleven kan anvende gængse mekaniske  

 sammenføjningsteknikker i forbindelse med sammenføjning af plastemner.
 Eleven har kendskab til specielle processer og de metoder, der anvendes  

 ved fremstilling af emner i fiberarmeret plast, og kan under vejledning  

 udføre ukomplicerede lamineringsopgaver i massiv eller sandwichlaminat.
Kvalitetskontrol af plastprodukter, udføre kvalitetskontrol af  

 plastemner, visuelt og ved hjælp af relevant måle- og prøveudstyr.
Eleven  

 skal kunne sammenholde emnefejl med procesbetingelser.
Fejlsøgning og fejlretning samt vedligeholdelse og reparation på  

 plastteknisk produktionsudstyr.
Eleven overvåger og indregulerer  

 plastprocesser.
Eleven vedligeholder værktøjer og assisterer ved reparation  

 af disse.
Følgende arbejdsdiscipliner og niveaukrav skal være opfyldt:
Eleven skal kunne reparere og vedligeholde relevant plastteknisk  

 hjælpeudstyr, herunder tørreapparater, blandeapparater, køle- og  

 tempereringsudstyr, transporteringsudstyr m.v.
Eleven er orienteret om  

 industrirobotters opbygning, virkemåde og anvendelsesmuligheder.
Eleven skal kunne deltage ved reparation af værktøjer, have kendskab til  

 systematisk vedligeholdelse og selvstændigt kunne vedligeholde gængse  

 produktionsværktøjer.
Værktøjerne skal være driftsklare og behandlet efter  

 forskrifterne.
Eleven skal have kendskab til de måle- og kontrolinstrumenter, der  

 anvendes til overvågning af plastproduktionsanlæg, herunder instrumenternes  

 opbygning, virkemåde, anvendelse og placering.
Eleven skal på baggrund af  

 instrumentaflæsningen kunne bedømme produktionsanlægs driftstilstand og  

 foretage indgreb i processen.
 § 15.  Undervisningen for specialet skibsmontør i 5.  

 skoleperiode har følgende formål:
 Stk. 2.  Undervisningen i områdefag (deljob)  

 følger § 13, stk. 2.
 Stk. 3.  Undervisningen i specialefag (deljob)  

 for specialet skibsmontør i 5. skoleperiode har følgende mål og øvrige  

 rammer for indholdet:
Fejlfinding og reparation på skibshydrauliske anlæg.
Eleven opbygger  

 simple skibshydrauliske anlæg.
Følgende arbejdsdiscipliner og niveaukrav skal  

 være opfyldt:
Eleven skal ved hjælp af standardiserede symboler kunne fremstille enkle  

 diagrammer og ud fra disse kunne udvælge komponenter.
Opbygge og afprøve  

 mindre komplicerede styringer indeholdende handleorganer, filtre og ventiler.
 Eleven skal ved hjælp af diagrammer og anden dokumentation kunne fejlfinde  

 på mindre hydrauliske anlæg og foretage udskiftning og reparation.
Eleven skal ved hjælp af skibshydrauliske installationsrørdiagrammer kunne  

 opmåle og fremstille skibshydrauliske rørinstallationer.
Endvidere skal  

 eleven kunne foretage afrensning af hydraulikrør.
Termisk sammenføjning af konstruktionsdele samt udfører flammeskæring i  

 stålmaterialer.
Følgende arbejdsdiscipliner og niveaukrav skal være opfyldt:
Eleven skal kunne udføre stillingssvejsning på mindre stålkonstruktioner,  

 og kunne vælge elektroder ud fra svejsediscipliner og materialer.
Svejsningen  

 skal fremstå uden synlige fejl.
Eleven sammensvejser rør ved fra- og modsvejsning på mindre  

 rørkonstruktioner i dimensioner på op til 30 mm.
Svejsningen skal fremstå  

 uden synlige fejl og kunne modstå et tryk på 4 bar.
 Eleven skal, ud fra angivne specifikationer, kunne varmbukke rør i  

 demensioner op til 40 mm.
Reparation og vedligehold af skibsudrustning, herunder fejlsøgning,  

 vedligehold og forebyggende vedligehold af såvel spiludrustning som  

 styremaskiner Eleven foretager reparation på motor og hjælpeudstyr.
Følgende  

 arbejdsdiscipliner og niveaukrav skal være opfyldt:
 Eleven udfører fejlfinding og reparation på forskellige skibsmotorer,  

 herunder skal eleven kunne foretage stempeltræk og renovering af ventiler.
 Eleven udfører fejlfinding og reparation på forskelligtartet hjælpeudstyr,  

 såsom gear, propellerudstyr, køle- og fødepumper.
Skibsmotorers opbygning og drift samt regler for forebyggende vedligehold  

 og motorernes køle- og smøresystemer, ladesystemer og brændstofsystemer.  

 Montage og reparation af motorers sliddele.
Eleven foretager adskillelse og  

 kontrol af såvel ladesystem som brændstofsystem.
Eleven kontrollerer under  

 drift motorens køle og smøresystem og foretager de påkrævede reguleringer.
Brandbekæmpelse i skibe.
Eleven skal kunne udføre reglementeret  

 brandbekæmpelse, herunder anvende håndslukningsudstyr, bekæmpe oliebrande  

 samt slukke brande i lukkede rum.
6. Skoleperiode § 16.  Undervisningen for specialet  

maskinarbejder i 6. skoleperiode har til formål:
 Stk. 2.  Undervisningen i områdefag (deljob) i 6.  

 skoleperiode har følgende mål og øvrige rammer for indholdet:
Opbygning af hydrauliske styresystemer, herunder PLC i forbindelse med  

 styring af automatiske systemer.
Følgende arbejdsdiscipliner og niveaukrav  

 skal være opfyldt:
 Eleven skal ved hjælp af standardiserede symboler kunne fremstille  

 diagrammer samt ud fra disse kunne udvælge komponenter, opbygge, indregulere  

 og afprøve mindre komplicerede hydrauliske styresystemer.
Eleven skal ud fra givne sekvenser eller nøgleskemaer kunne fremstille  

 ladderdiagram samt omsætte dette til program for PLC styringsenhed.
Eleven  

 skal med PLC styringsenhed kunne styre automatiske systemer.
 Stk. 3.  Undervisningen i specialefag (deljob)  

 for specialet maskinarbejder i 6. skoleperiode har følgende mål og  

 øvrige rammer for indhold:
Produktionsforberedelse, gennemførelse og kvalitetsstyring.
Følgende  

 arbejdsdiscipliner og niveaukrav skal være opfyldt:
Eleven skal opstille organisation og mål for et spåntagende  

 produktionsforløb.
Forløbet skal være dokumenteret i form af teknisk  

 dokumentation og ressourcebelastning.
 Eleven skal udarbejde mål og planer for kvalitetsstyring og produktion.
CNC-programmering, programindlæsning, opstilling og idriftsættelse af  

 CNC-maskinen.
Følgende arbejdsdiscipliner og niveaukrav skal være opfyldt:
Eleven skal ud fra emnetegning kunne fremstille CNC-programmer ved brug af  

 ISO koder.
Programmerne skal indeholde variabel programmering og  

 geometriprogrammering.
Eleven skal kunne overføre en CAD tegning til et CNC  

 program.
 Eleven skal kunne indkøre og idriftsætte CNC-maskinen til produktion.  

 Gældende sikkerhedsforskrifter skal være overholdt.
 CIM-konceptet, dets opbygning og struktur, opbygningen af et CIM-koncept  

 i relation forskellige produktionsfilosofier, FMS og automatiseret  

 produktion.
 § 17.  Undervisningen for specialet  

plastmekaniker i 6. skoleperiode har til formål:
 Stk. 2.  Undervisningen i områdefag (deljob)  

 følger § 16, stk.2.
 Stk. 3.  Undervisningen i specialefag (deljob) for  

 specialet plastmekaniker i 6. skoleperiode har følgende mål og øvrige  

 rammer for indholdet:
Opstilling og indkøring af maskiner og anlæg i forbindelse med  

 sprøjtestøbning, extrudering, termoformning og blæsning.
Følgende  

 arbejdsdiscipliner og niveaukrav skal være opfyldt:
 Eleven skal have kendskab til processer, værktøjer, produktionsmaskiner og  

 anlæg, herunder styre- og reguleringssystemer m.v. for sprøjtestøbning,  

 extrudering, termoformning, blæsning og folieextrudering.
Eleven skal have indgående kendskab til det produktionsudstyr, der  

 anvendes ved mindst en af disse processer, herunder maskinens og  

 følgeudstyrets funktion, opbygning, smøresystemer samt sikkerheds- og  

 reguleringssystemer.
Eleven skal ved denne proces selvstændigt kunne udføre  

 opstilling og indkøring.
 Eleven er orienteret om forskellige former for mærkning og dekorering af  

 plastprodukter samt om udstyrets opbygning og virkemåde.
 Kvalitetskontrol af plastprodukter, kvalitetskontrol af plastemner,  

 visuelt og ved hjælp af relevant måle- og prøveudstyr.
Fejlsøgning og fejlretning samt vedligeholdelse og reparation på  

 plastteknisk produktionsudstyr.
Følgende arbejdsdiscipliner og niveaukrav  

 skal være opfyldt:
Eleven skal kunne vedligeholde og reparere produktionsmaskiner og anlæg,  

 herunder styre- og reguleringssystemer m.v. for sprøjtestøbning, extrudering,  

 termoformning, blæsning og folieextrudering.
Eleven skal have et indgående  

 kendskab til det produktionsudstyr, der anvendes ved mindst en af disse  

 processer, herunder maskinens og følgeudstyrets funktion, opbygning,  

 smøresystemer samt sikkerheds- og reguleringssystemer m.v.
Eleven skal på  

 dette udstyr selvstændigt kunne udføre diagnosticering, fejlsøgning og  

 fejlretning samt vedligeholde og reparere maskinanlæg og følgeudstyr.
 Eleven skal selvstændigt kunne reparere og vedligeholde relevant  

 plastteknisk hjælpeudstyr, herunder tørreapparater, blandeapparater, køle- og  

 tempereringsudstyr, transporteringsudstyr m.v.
 Kvalitetskontrol af plastprodukter og materialeafprøvninger,  

 kvalitetskontrol af plastemner, visuelt og ved hjælp af relevant måle- og  

 prøveudstyr samt foretage materialeafprøvning, hvor resultatet sammenholdes  

 med aktuelle emnematerialer, emnekonstruktioner og procesbetingelser.
 § 18.  Undervisningen for specialet skibsmontør  

 i 6. skoleperiode har til formål:
 Stk. 2.  Undervisningen i områdefag (deljob)  

 følger § 16, stk. 2.
 Stk. 3.  Undervisningen i specialefag (deljob)  

 for specialet skibsmontør i 6. skoleperiode har følgende mål og øvrige  

 rammer for indholdet:
Skibshydrauliske anlæg, herunder fejlfinding og reparation.
Følgende  

 arbejdsdiscipliner og niveaukrav skal være opfyldt:
Eleven skal ved hjælp af diagrammer og anden dokumentation kunne fejlfinde  

 på hydrauliske enkeltkomponenter og anlæg, samt foretage nødvendige  

 udskiftninger og reparationer.
Eleven foretager indregulering af hydraulisk  

 udstyr og anlæg.
Eleven fremstiller rørdiagrammer, opmåler og fremstiller skibshydrauliske  

 rørinstallationer.
Endvidere skal eleven kunne foretage afrensning og  

 fluchning af hydrauliske rørinstallationer.
Termisk sammenføjning af konstruktionsdele samt flammeskæring af  

 stålmaterialer.
Følgende arbejdsdiscipliner og niveaukrav skal være opfyldt:
Eleven skal kunne udføre stillingssvejsning på mindre stålkonstruktioner  

 og kunne vælge elektroder ud fra svejsediscipliner og materialer.
Svejsningen  

 skal fremstå uden synlige fejl.
Eleven gassvejser profil- og rørkonstruktioner.
Svejsningen skal fremstå  

 uden synlige fejl, og rørkonstruktionerne skal kunne modstå et tryk på 4 bar.
Eleven skal kunne flammeskære såvel lige som cirkulære snit i  

 stålmaterialer op til 15 mm. tykkelse.
Fugekanten skal fremstå uden synlige  

 indbrændinger.
 Reparation og vedligehold af skibsudrustning, fejlsøgning og vedligehold,  

 forebyggende vedligehold af skibets serviceanlæg.
Reparation på motor og hjælpeudstyr.
Følgende arbejdsdiscipliner og  

 niveaukrav skal være opfyldt:
Eleven udfører fejlfinding og reparation på forskellige skibsmotorer,  

 herunder turbolader og centifuger.
Desuden foretages stationære opmålinger  

 såsom autolock og opmåling af lejeslør.
Eleven foretager idriftsætning af  

 motor, samt udfører driftstekniske målinger og nødvendige justeringer.
 Eleven udfører fejlfinding og reparation på brændstofudstyr.
Opstart og drift af motor.
Følgende arbejdsdiscipliner og niveaukrav skal  

 være opfyldt:
 Eleven foretager korrekt opstart og stop procedure.
Under drift kontrollerer eleven motorens køle- og smøresystemer og udfører  

 påkrævede reguleringer.
Eleven skal bestå autoriseret prøve i motorpasning.
Praktikuddannelsen § 19.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen og det  

 valgte speciale, og under instruktion beskæftiges med ukomplicerede  

 arbejdsdiscipliner.
Stk. 3.  I de praktikperioder, der følger efter 2.  

 skoleperiode, skal uddannelsen i virksomheden endvidere tilrettelægges  

 således, at skoleundervisning og praktikuddannelse supplerer hinanden og  

 således, at eleven videreudvikler de færdigheder og rutiner, der er  

 gennemført i den forudgående skoleperiode samt lærer de discipliner, som  

 alene forekommer i den enkelte praktikvirksomhed.
I praktikperioden gives  

 endvidere introduktion til discipliner, som forekommer i den følgende  

 skoleperiode.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad og således, at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet med det pågældende speciale.
Stk. 5.  Under praktikuddannelsen arbejdes der med de  

 relevante arbejdsopgaver inden for uddannelsen og det pågældende speciale.
I  

 øvrigt kan eleven på virksomheden beskæftiges med arbejdsopgaver og  

 discipliner, som er relevante og værdifulde for uddannelsen.
 Stk. 6.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed over for udstyr, værktøj og maskiner, efterleves.
 Stk. 7.  I den sidste praktikperiode arbejdes  

 selvstændigt med alle relevante produktionsmaskiner i virksomheden samt  

 vedligeholdelses- og reparationsopgaver inden for det pågældende speciale.  

 Eleven udøver alle former for arbejdsdiscipliner og metoder og udfører  

 arbejdet ud fra sit kendskab til det gældende kvalitetsniveau.
 Stk. 8.  Praktikuddannelsen i 2. til 5. praktikperiode  

 følger i øvrigt reglerne i §§ 20-23.
2. praktikperiode § 20.  Praktikkuddannelsen i 2. praktikperiode i  

 specialerne maskinarbejder, plastmekaniker, skibsmontør og  

skruestiksarbejder omfatter følgende deljob og arbejdsdicipliner med  

 de angivne mål:
 Stk. 2.  Praktikuddannelsen i 2. praktikperiode i  

 specialet drejer omfatter følgende deljob og arbejdsdiscipliner med de  

 angivne mål:
 Stk. 3.  Praktikuddannelsen i 2. praktikperiode i  

 specialet fræser omfatter følgende deljob og arbejdsdiscipliner med de  

 angivne mål:
3. praktikperiode § 21.  Praktikuddannelsen i 3. praktikperiode i  

 specialet maskinarbejder omfatter følgende deljob og  

 arbejdsdiscipliner med de angivne mål:
 Stk. 2.  Praktikuddannelsen i 3. praktikperiopde i  

 specialet plastmekaniker omfatter følgende deljob og  

 arbejdsdiscipliner med de angivne mål:
 Stk. 3.  Praktikuddannelsen i 3. praktikperiode i  

 specialet skibsmontør omfatter følgende deljob og arbejdsdiscipliner  

 med de angivne mål:
4. praktikperiode § 22.  Praktikuddannelsen i 4. praktikperiode i  

 specialet maskinarbejder omfatter følgende deljob og  

 arbejdsdiscipliner med de angivne mål:
 Stk. 2.  Praktikuddannelsen i 4. praktikperiode i  

 specialet plastmekaniker omfatter følgende deljob og  

 arbejdsdiscipliner med de angivne mål:
 Stk. 3.  Praktikuddannelsen i 4. praktikperiode i  

 specialet skibsmontør omfatter følgende deljob og arbejdsdiscipliner  

 med de angivne mål:
5. praktikperiode § 23.  Praktikuddannelsen i 5. praktikperiode i  

 specialet maskinarbejder omfatter følgende deljob og  

 arbejdsdiscipliner med de angivne mål:
 Stk. 2.  Praktikuddannelsen i 5. praktikperiode i  

 specialet plastmekaniker omfatter følgende deljob og  

 arbejdsdiscipliner med de angivne mål:
 Stk. 3.  Praktikuddannelsen i 5. praktikperiode i  

 specialet skibsmontør omfatter følgende deljob og arbejdsdiscipliner  

 med de angivne mål:
Øvrige bestemmelser vedrørende praktikuddannelsen § 24.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 25.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med § 24 i  

 hovedbekendtgørelsen.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til virksomheden.
 Bedømmelse og uddannelsesbeviser m.v.
Uddannelsesbevis § 26.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 3.
 Stk. 2.  Uddannelsesbeviset udstedes, når den eksamen,  

 som er beskrevet i §§ 33-36 (svendeprøven), er bestået, skolebevis er  

 udstedt, jf. § 27, og afsluttende praktikerklæring er udstedt, jf. § 25, stk.  

 2.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter fastsat i henhold til § 35, stk. 4.
 Stk. 4.  Udstedelsen af uddannelsesbevis ved  

 uddannelsens gennemførelse som åben uddannelse følger endvidere § 37, stk. 7.
 Stk. 5.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 27.  Når alle skoleperioder i uddannelsen med det  

 valgte speciale er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 30,  

 stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
 Eksamensbeviser m.v.
§ 28.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Hvis et fag ikke er  

 afsluttet med eksamen giver skolen ved uddannelsens afslutning eleven bevis  

 for den gennemførte undervisning med angivelse af den opnåede karakter, hvis  

 karakteren ikke fremgår af skolebeviset.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning  

 bevis for den gennemgåede undervisning, hvis eleven anmoder om det.
 Stk. 3.  Ved afslutningen af et enkeltfag ved  

 gennemførelsen af uddannelsen som åben uddannelse udstedes bevis herfor, med  

 oplysning om prøvekarakter, jf. § 37, stk. 4.
Skolens bedømmelse § 29.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 27, stk. 2, nr. 1.
 Stk. 4.  Ved gennemførelsen af uddannelsen som åben  

 uddannelse sker bedømmelsen endvidere efter § 37, stk. 4.
Skolevejledning § 30.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4. Udstedelsen af skolevejledning ved uddannelsens gennemførelse  

 som åben uddannelse følger stk. 2 og § 37, stk. 6.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 27, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 31.  Ved karaktergivning i grundfag anvendes  

 13-skalaen, jf. § 17 i eksamensbekendtgørelsen.
 Stk. 2.  Ved karaktergivning i områdefag og specialefag  

 anvendes følgende karakterskala, idet alene en af de anførte betegnelser uden  

 tal anføres:
 4 = »Særdeles tilfredsstillende udført«.
 3 = »Meget tilfredsstillende udført«.
 2 = »Tilfredsstillende udført«.
 1 = »Nogenlunde tilfredsstillende udført«.
 0 = »Ikke tilfredsstillende udført«.
 Stk. 3.  Grundlaget for de karakterer, som er nævnt i  

 stk. 2, er:
Afsluttende bedømmelse § 32.  Skolen afholder eksamen i følgende grundfag:
 Stk. 2.  Endvidere afholdes afsluttende eksamen efter  

 reglerne i §§ 33-35.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 33.  I sidste skoleperiode i specialet, jf. § 4,  

 stk. 1 og 2, afholdes en afsluttende eksamen, der samtidig udgør en  

 svendeprøve.
Eksaminen består af en skriftlig og en praktisk prøve.
For  

 specialerne drejer, fræser og skruestiksarbejder afholdes dog alene en  

 praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 5.  Elevernes løsning af opgaverne bedømmes efter  

 reglerne i § 35 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
 § 34.  Den skriftlige prøve (teoriopgave) for  

 specialerne maskinarbejder, plastmekaniker og skibsmontør består af et antal  

 skriftlige spørgsmål inden for grundfag, områdefag og specialefag.  

 Spørgsmålene skal besvares skriftligt uden brug af hjælpemidler inden for 2  

 klokketimer.
 Stk. 2.  Den praktiske prøve for specialet drejer  

 afholdes i 3. skoleperiodes sidste uge og består af en drejeopgave af 24  

 klokketimers varighed.
 Stk. 3.  Den praktiske prøve for specialet fræser  

 afholdes i 3. skoleperiodes sidste uge og består af en fræseopgave af 24  

 klokketimers varighed.
 Stk. 4.  Den praktiske prøve for specialet  

 skruestiksarbejder afholdes i 3. skoleperiodes sidste uge og består af en  

 kombineret dreje-, fræse-, skruestiks- og montageopgave af 24 klokketimers  

 varighed.
 Stk. 5.  Den praktiske prøve for specialet  

 maskinarbejder afholdes i 6. skoleperiodes sidste 2 uger og består af:
Stk. 6.  Den praktiske prøve for specialet  

 plastmekaniker afholdes i 6. skoleperiodes sidste uge og skal udføres inden  

 for 24 klokketimer.
Den praktiske prøve omfatter en kombineret opgave,  

 inklusiv forberedelsesarbejder til fremstilling af emner ved en eller flere  

 plastproduktionsmetoder, herunder fremstilling af plastemner ved maskinel  

 spåntagende bearbejdning, indkøring af processen under produktion, fejlsøge,  

 fejlrette på såvel maskiner, styresystemer som værktøjer samt  

 kvalitetskontrollere fremstillede emner.
Stk. 7.  Den praktiske prøve for specialet skibsmontør  

 afholdes i 6. skoleperiodes sidste uge og består af en kombineret opgave af  

 24 klokketimers varighed.
Prøven omfatter: Hydraulik, motorarbejde,  

 flammeskæring, gassvejsning, lysbuesvejsning, lodning, mekanisk montage,  

 rørarbejde og spåntagning.
Stk. 8.  De prøver, der er nævnt i stk. 2 - 7, fordeles  

 på eleverne efter lodtrækning.
Værkstedshåndbog og andet skriftligt materiale  

 skal være til rådighed for eleverne under opgaven.
Prøven anses for  

 færdigudført, når eleven melder klar, og værktøj m.v. er rengjort og på  

 plads.
Stk. 9.  Læreren skal være til stede under udførelsen af  

 den praktiske prøve.
Censorerne skal være til stede under de to sidste dage  

 af prøven.
 § 35.  Ved bedømmelsen af opgavebesvarelserne ved den  

 skriftlige prøve, jf. § 34, stk. 1, giver læreren og de to censorer samlet en  

 karakter under anvendelse af talværdierne i karakterskalaen, jf. § 31, stk.  

 2.
 Stk. 2.  Ved bedømmelsen af opgaveløsningerne ved den  

 praktiske prøve giver læreren og de to censorer samlet en karakter under  

 anvendelse af talværdierne i karakterskalaen, jf. § 31, stk. 2, for  

 henholdsvis:
 Stk. 3.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for den  

 skriftlige prøve og den praktiske prøve, idet hver af de tre karakterer i den  

 praktiske prøve tæller med vægten 3 gange vægten af den skriftlige prøve.  

 Karakteren udtrykkes ved en af de betegnelser uden tal, som er angivet i §  

 31, stk. 2. For at bestå eksamen kræves, at eksamenskarakteren har mindst  

 talværdien 1.
Stk. 4.  Ved beregning af karakterer foretages ikke  

 afrunding.
Forinden fastsættelse af karakter efter stk. 5 foretages afrunding  

 af det endelige resultat til et helt tal efter almindelige regneregler, idet  

 karakterværdien 1 dog ikke kan fremkomme ved forhøjelse.
Stk. 5.  Beregningen af eksamenskarakteren  

 (svendeprøvekarakteren) foretages af det faglige udvalg.
Skolen indsender  

 oplysning om de enkelte karakterer, som er givet efter stk. 1 og 2, til det  

 faglige udvalg.
Det faglige udvalg kan udarbejde et skema til dette formål.
§ 36.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen i  

 2 gange, idet skolen efter samråd med det faglige udvalg dog kan tillade, at  

 eleven deltager i eksamen påny, hvis der foreligger ganske særlige  

 omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
Åben uddannelse § 37.  Når uddannelsen tilrettelægges som åben  

 uddannelse, jf. bekendtgørelse om åben uddannelse, er uddannelsens mål og  

 øvrige rammer for indholdet, som for uddannelsens gennemførelse som  

 heltidsuddannelse, undtagen angivelsen om vejledende uddannelsestid.
 Stk. 2.  Det faglige udvalg træffer afgørelse vedrørende  

 godkendelse af den praktiske del af uddannelsen, jf.  

 erhvervsuddannelseslovens § 57.
 Stk. 3.  Skolens afgørelse i henhold til § 9, stk. 2, i  

 bekendtgørelse om åben uddannelse om godkendelse af uddannelsesdele, som ikke  

 umiddelbart er omfattet af bestemmelserne om maskinuddannelsen, træffes efter  

 skolens samråd med det lokale uddannelsesudvalg.
Stk. 4.  Når skolen udbyder uddannelsen eller dele heraf  

 som enkeltfag, jf. bekendtgørelse om åben uddannelse, tilrettelægger skolen  

 hvert enkeltfag som en afsluttet helhed, der omfatter et eller flere af de  

 for uddannelsen beskrevne mål.
For hvert enkeltfag tilrettelægger skolen en  

 prøve i kursets emner, jf. § 5 i bekendtgørelse om åben uddannelse.
 Stk. 5.  Skolen optager en ansøger til et enkeltfag  

 efter en konkret vurdering af ansøgerens kvalifikationer, jf. stk. 3.
 Stk. 6.  Skolen udsteder skolevejledning til eleven i  

 overensstemmelse med § 30, stk. 2, ved afslutningen af det pågældende  

 enkeltfagskursus.
 Stk. 7.  Skolen udsteder skolebevis til eleven med kopi  

 til det faglige udvalg, når den skolemæssige del af den samlede uddannelse er  

 afsluttet, efter reglerne i § 27, stk. 2-6. Med hensyn til udstedelse af  

 uddannelsesbevis gælder samme regler som for uddannelsens gennemførelse som  

 heltidsuddannelse, idet det faglige udvalg kan bestemme, at afgørelse i  

 henhold til stk. 2 træder i stedet for praktikerklæring.
 Stk. 8.  Det faglige udvalg kan på grundlag af elevens  

 forudgående uddannelse og praktiske erfaring træffe afgørelse om, at  

 uddannelsesbevis kan udstedes uden aflæggelse af eksamen (svendeprøve).
Ikrafttrædelses- og overgangsbestemmelser § 38.  Bekendtgørelsen træder i kraft den 22. marts  

 1991 og har virkning fra den 1. januar 1991.
 § 39.  Elever, der har gennemført efg-basisuddannelsen  

 på jern- og metalområdet inden for smede og maskinlinien, er fritaget for 2.  

 skoleperiode.
