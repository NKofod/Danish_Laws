 1. REGULATIVETS OMRÅDE.
§ 1 Interessentskabet af lodsejere benævnes »Fiskeriforeningen for  

 Blykobbeå«.
 Nærværende regulativ gælder for fiskeriet i Blykobbeåen, fra havet og så  

 langt som ørreden vides i vintertiden at gå op, nemlig til landevejen  

 Rønne-Hasle.
 2. BESTEMMELSER OM FISKERIET.
§ 2 Af fiskeredskaber må kun anvendes ruser, anbragt i overensstemmelse med  

 lov om ferskvandsfiskeri af 19. december 1951, § 2, stk. 1, samt ketchere.
§ 3 A.
Fredningstiden for gedde bortfalder.
B.
Bestyrelsen bemyndiges til at søge om dispensation fra  

 fredningsbestemmelserne i lov om ferskvandsfiskeri af 19. december 1951, § 17  

 a., så der i tidsrummet fra 1. november til 31. januar må fanges farvet ørred  

 til udklækningsanstalten »Rønne's forsyning med befrugtet rogn.
Dette  

 fiskeri drives for foreningens regning af 2 dertil af bestyrelsen valgte  

 personer.
C.
De i lov om ferskvandsfiskeri af 19. december 1951 § 19, under litra e.  

 og f. nævnte forbud bortfalder.
§ 4 I åen udsættes årlig det antal ørredyngel, som er fastsat i den af  

 Danmarks Fiskeri- og Havundersøgelser udarbejdede udsætningsplan for åen, i  

 nøje overensstemmelse med planen for så vidt angår yngelens fordeling.
 3. FORBEDRINGER AF VANDOMRÅDET.
§ 5 Bestyrelsen skal påtale alle forureninger af vandet, der kan skade  

 fiskeriet, og skal drage omsorg for, at der ved møller og andre hindringer  

 indrettes fisketrapper, for så vidt det kan skønnes, at sådanne kan have  

 betydning for fiskeriet.
§ 6 Bestyrelsen er bemyndiget til at tage initiativet til opførelse af sådanne  

 for vandet stemmende værker, som hensynet,til fiskeyngelens trivsel kunne  

 gøre ønskelige, og som vandsynsautoriteterne kan tiltræde.
 4. FORENINGENS INDRE ANLIGGENDER.
§ 7 Medlem af foreningen er enhver lodsejer på det i § 1 nævnte område.
Ingen  

 anden kan være medlem.
§ 8 A.
Foreningens bestyrelse består af en ulønnet formand, der tillige er  

 kasserer.
Han vælges på den ordinære generalforsamling med simpel majoritet  

 for 2 år ad gangen, dog således, at statsskovvæsenet skal approbere valget.
B.
Valg til bestyrelse skal modtages, derimod kan et medlem nægte at  

 modtage genvalg for lige så langt et tidsrum, som han alt har fungeret.
C.
Når bestyrelsen er valgt, skal der ske indberetning til  

 fiskeriministeriet, om hvem der er valgt til medlemmer af bestyrelsen,  

 ligesom der skal gives indberetninger til fiskeriministeriet om senere  

 stedfundne ændringer i bestyrelsens sammensætning.
Dersom regulativets  

 bestemmelser om valg af bestyrelse ikke overholdes, kan fiskeriministeren,  

 hvis der ikke inden 6 måneder efter derom fremsat henstilling fra  

 fiskeriministeriet vælges en bestyrelse, efter fristens udløb ophæve  

 regulativet, hvilket ved fiskeriministerens foranstaltning bringes til  

 almindeligt kundskab for alle vedkommende.
D.
Regnskabet fremlægges til godkendelse på den ordinære  

 generalforsamling, efter at være revideret og underskrevet af formanden, der  

 er ansvarlig for foreningens eventuelle midler.
§ 9 Fiskeriet i fredningstiden efter farvede ørred til afstrygning, drives i  

 fællesskab af ejerne af henholdsvis »Skovly« og  

 »Vandmøllen«, således at ejeren af »Vandmøllen« får 25 %  

 og ejeren af »Skovly« får 75 % af udbyttet af fiskeriet.
Ejeren af  

 »Skovly« skal betale alle i forbindelse med fiskeriet løbende  

 udgifter, så som afgift til statsskoven, Hasle Klinkerfabrik samt til  

 fiskeredskaber og disses vedligeholdelse.
§ 10 Den ordinære generalforsamling sammenkaldes af formanden i hver februar  

 måned enten ved bekendtgørelse i to lokale blade eller ved mundtlig eller  

 skriftlig henvendelse med opgivelse af dagsorden til hvert enkelt medlem.
På den ordinære generalforsamling skal formanden aflægge beretning om  

 foreningens virksomhed og fremlægge det reviderede regnskab til foreningens  

 godkendelse.
Desuden skal der ske valg af formand.
 Ekstraordinære generalforsamlinger bekendtgøres på samme måde som den  

 ordinære og sammenkaldes på samme måde som den ordinære, så ofte formanden  

 finder det nødvendig, eller når mindst en trediedel af foreningens medlemmer  

 tilstiller formanden en af dem underskreven begæring derom, indeholdende  

 dagsorden, hvorefter formanden inden otte dage skal bekendtgøre  

 generalforsamlingen.
Om indkaldelse til generalforsamling tilstilles der fiskeriministeriet  

 meddelelse med dagsorden.
Fiskeriministeren eller hans stedfortræder har ret  

 til at overvære generalforsamlingen og deltage i forhandlingerne, men har  

 ingen stemmeret.
§ 11 Enhver lovlig indvarslet generalforsamling er beslutningsdygtig og tager  

 sine bestemmelser med simpel majoritet (jfr. dog lov om ferskvandsfiskeri af  

 19. december 1951, § 23, regulativets § 8.) Skriftlig fuldmagt er gyldig,  

 jfr. dog ligeledes her bemeldte lovs § 23.
§ 12 Overtrædelse af regulativets bestemmelser straffes, for så vidt de ikke  

 pådømmes af domstolene, af generalforsamlingen med bøder, der tilfalder  

 foreningens fælleskasse.
--------- Foranstående i henhold til § 9 i lov om ferskvandsfiskeri af 4. maj 1907  

 udarbejdede regulativ stadfæstes herved påny i medfør af lov nr. 501 af 19.  

 december 1951 om ferskvandsfiskeri, efter at regulativet er ændret i  

 overensstemmelse med denne lov.
 Dette ændrede regulativ træder i kraft den 15. august 1956.
 Fiskeriministeriet, den 24. juli 1956.
CHR.
CHRISTIANSEN.
/G.
L.
Mourier.
