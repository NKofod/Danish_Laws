Resumé A klagede til ombudsmanden over, at Sundhedsvæsenets Patientklagenævn  

 afviste at behandle hans klage over en operation foretaget i 1981.  

 Afvisningen  

 skete under henvisning til den 2-årige forældelsesfrist i § 22 i lov om  

 sundhedsvæsenets centralstyrelse.
Patientklagenævnet fandt, at der var  

 forløbet mere end 2 år fra det tidspunkt, da A var eller burde være bekendt  

 med det forhold, han klagede over.
Ombudsmanden fremsatte nogle generelle synspunkter om forståelsen  

 af den nævnte forældelsesfrist.
Han udtalte, at fristen tidligst kunne  

 begynde  

 at løbe fra det tidspunkt, hvor klageren efter en konkret vurdering havde et  

 rimeligt grundlag for at henføre de konstaterede gener m.v. til en eventuel  

 fejl i forbindelse med den tidligere behandling.
 På den baggrund henstillede ombudsmanden til patientklagenævnet  

 på ny at tage stilling til, om A's klage var forældet. (J. nr. 1989-1048-43).
 Den 2-årige forældelsesfrist for indgivelse af klager til  

 Sundhedsvæsenets Patientklagenævn.
 A klagede over, at Sundhedsvæsenets  

 Patientklagenævn i 1989 afviste at behandle hans klage over en operation  

 foretaget på Odense Sygehus i 1981. Patientklagenævnets afvisning skete under  

 henvisning til, at klagen ikke var indgivet rettidigt, idet der var forløbet  

 mere end 2 år fra det tidspunkt, da A var eller burde være bekendt med det  

 forhold,  

 han klagede over.
 Det fremgik af sagen, at A i  

 1981 blev opereret for diskusprolaps på Odense Sygehus.
 I 1989 klagede A til  

 Sundhedsvæsenets Patientklagenævn over operationen.
 Patientklagenævnet afviste at  

 behandle klagen, idet nævnet bl.a. anførte:
 "...
 Da det forhold, De ønsker at  

 klage over, ligger mere end 2 år tilbage i tiden, og da der ikke i Deres brev  

 er anført særlige grunde til at se bort fra klagefristen, kan  

 Patientklagenævnet på det foreliggende grundlag ikke behandle Deres klage.
Patientklagenævnet har herved  

 lagt særlig vægt på Deres egen oplysning om, at De umiddelbart efter  

 operationen fik smerter, og derved var eller burde være bekendt med det De nu  

 klager over.
Til orientering vedlægges Patientklagenævnets klagevejledning.
..." Herefter klagede A til mig,  

 idet han gjorde gældende, at han først i sommeren 1987 fik kendskab til sin  

 situation.
Det var A's opfattelse, at han først på dette tidspunkt via  

 nogle røntgenbilleder fik en formodning for, at han var blevet fejlopereret i  

 1981.
 I Sundhedsvæsenets  

 Patientklagenævns udtalelse anførte nævnet bl.a. følgende om  

 forældelsesproblemet:
 "...
 Som følge af nævnets korte  

 funktionsperiode og forholdsvis beskedne antal sager, hvori  

 forældelsesproblemet  

 har givet anledning til tvivl, kan det oplyses, at Patientklagenævnet  

 fortsat søger at samle erfaringer til brug for en praksis eller snarere til  

 brug for udskillelsen af typetilfælde, hvor forældelsesreglen henholdsvis  

 kan/ikke kan anvendes.
Udgangspunktet for  

 fastlæggelse af forældelsens indtræden vil som altovervejende hovedregel være  

 datoen for den behandling/undersøgelse, der klages over.
Nævnet har i sager,  

 hvor der ikke hersker tvivl om, at klager i umiddelbar tilknytning til den  

 pågældende behandling bliver bekendt med, at der er begået en fejl eller,  

 hvor  

 det er åbenbart, at klager først på et senere tidspunkt bliver klar over, at  

 der er begået en fejl (f.eks. graviditet trods sterilisation) fortolket  

 centralstyrelseslovens  

 § 22 efter sin ordlyd.
Patientklagenævnet har således afvist at behandle  

 klager, hvor der forekommer selv små fristafvigelser.
I nogle sager har  

 fastlæggelsen af forældelsesfristens begyndelsestidspunkt som nævnt givet  

 anledning  

 til nærmere overvejelser.
Der er her typisk tale om sager, hvor der er  

 beskrevet et langvarigt behandlingsforløb og/eller, hvor patienten selv på  

 et sent tidspunkt angiver, f.eks. i forbindelse med undersøgelse eller anden  

 behandling, at være blevet bekendt med, at der er begået en faglig fejl.
 Der kan formentlig her  

 udskilles en række typetilfælde.
Et typetilfælde er den  

 situation, hvor klager i umiddelbar tilknytning til en behandling - typisk  

 en operation - konstaterer, at resultatet ikke er som lovet/forventet eller  

 at  

 der er opstået gener m.v.
Dokumentationen for at klager på dette tidspunkt er  

 opmærksom på forholdet, kan være klagers egen oplysning herom eller  

 journalmaterialet,  

 som medfølger klagen.
Hvor faglige spørgsmål giver anledning til tvivl  

 inddrager patientklagenævnet Sundhedsstyrelsen i vurderingen.
I det ovenfor beskrevne  

 typetilfælde konstateres forældelsen indtrådt 2 år efter  

 behandlingen/journalnotatet  

 eller lignende.
Det er tilstrækkeligt, at patienten var eller burde være  

 bekendt med, at der er sket en fejl.
Det vil derimod normalt være uden  

 betydning, at de nærmere omstændigheder, hvorunder fejlen er begået, først  

 bliver klager bekendt på et senere tidspunkt.
Et andet typetilfælde er den  

 situation, hvor klager føler sig fejldiagnosticeret for mere end 2 år siden  

 og først på et senere tidspunkt, som ligger indenfor forældelsesfristen, får  

 stillet en diagnose, som kan forklare de oprindelige symptomer.
Den  

 omstændighed,  

 at en behandling som iværksættes på grundlag af den fejlagtige diagnose viser  

 sig resultatløs, bevirker efter nævnets opfattelse ikke, at klager efter var  

 eller burde være bekendt med, at der var tale om en fejldiagnosticering.
..." I en skrivelse til A udtalte  

 jeg følgende:
 "Patientklagenævnets  

 afgørelse er truffet i henhold til § 22 i lov nr. 397 af 10. juni 1987 om  

 Sundhedsvæsenets Centralstyrelse m.v., som har følgende ordlyd:
"Klager skal være  

 indgivet inden 2 år efter det tidspunkt, hvor klageren var eller burde være  

 bekendt  

 med det forhold, der klages over. ..." Det følger af bemærkningerne  

 til bestemmelsen (Folketingstidende 1986/87, tillæg A, sp. 1180), at fristen  

 på 2 år er begrundet i efterforskningsmæssige forhold, idet sager, der  

 ligger flere år tilbage, vanskeligt lader sig oplyse, og i ressourcemæssige  

 forhold.
 Det præciseres dog, at  

 forældelsesfristen - i overensstemmelse med lovens ordlyd - først løber fra  

 det tidspunkt, hvor klageren var eller burde være bekendt med det forhold,  

 der klages over.
 Herudover giver lovens ordlyd  

 eller dens forarbejder ikke nogen vejledning om, hvornår en klager skal anses  

 for at være eller burde være bekendt med det forhold, der klages over.
Patientklagenævnet har i  

 udtalelsen til mig redegjort for forældelsesbestemmelsens anvendelse i  

 forskellige tilfældegrupper, som har foreligget i praksis.
Jeg finder ikke at  

 have grundlag for at kommentere disse tilfælde nærmere, men skal - mere  

 generelt om fortolkningen af forældelsesregler - udtale følgende:
 Bestemmelsen må efter min  

 opfattelse ses i sammenhæng med et af hovedformålene med at oprette  

 patientklagenævnet,  

 nemlig at sikre den enkelte borgers retssikkerhed (Folketingstidende  

 1986/87, tillæg A, sp. 1165).
 Selv om det fremgår  

 udtrykkeligt af bemærkningerne til centralstyrelsesloven, at  

 patientklagenævnet  

 ikke kan tage stilling til erstatningsspørgsmål, har nævnets udtalelser ofte  

 afgørende betydning for klagere, der mener sig berettiget til erstatning.  

 Dette fremgår bl.a. af patientklagenævnets årsberetning for 1988, hvor der  

 anføres  

 følgende:
 "...
Det fremgår udtrykkeligt af  

 bemærkningerne til centralstyrelsesloven, at Patientklagenævnet ikke kan  

 tage stilling til erstatningsspørgsmål.
På denne baggrund henvises klagere,  

 som ønsker erstatning for fejlbehandling, til at rette henvendelse til den  

 pågældende ansvarlige sundhedsperson eller dennes arbejdsgiver.
 Indirekte har nævnets  

 virksomhed imidlertid væsentlig betydning for klagere, som mener sig  

 berettigede  

 til erstatning.
I en række tilfælde kræver  

 sygehuskommunerne, privat praktiserende sundhedspersoner eller deres  

 forsikringsselskaber  

 dokumentation for, at der er sket en ansvarspådragende fejl, før der  

 udbetales  

 erstatning.
Patienten har i disse situationer - udover at gå til domstolene  

 - alene den mulighed at få Patientklagenævnet til at vurdere, om der ud fra  

 en faglig vurdering er sket en fejl.
Nævnets sammensætning og de  

 sagsoplysninger, som fremskaffes til brug for nævnets afgørelser, sætter, som  

 også loven foreskriver, nævnet i stand til at vurdere, om en faglig  

 virksomhed  

 er kritisabel, dvs. ansvarspådragende i forhold til de normer, som gælder for  

 den pågældende faggruppe.
Nævnet ville iøvrigt også kunne vurdere om, det  

 ansvarsgrundlag  

 er til stede, som har været drøftet i forbindelse med lovforslaget om  

 patientforsikring.
 Det er ...  

 Patientklagenævnets indtryk, at nævnets afgørelser accepteres som  

 ansvarsgrundlag af de erstatningsansvarlige og deres forsikringsselskaber.
..." Et eventuelt erstatningskrav  

 f.eks. som følge af fejlagtig udført lægebehandling forældes ifølge § 1, stk.  

 1, nr. 5, i forældelsesloven af 1908 på 5 år regnet fra kravets forfaldstid,  

 jf. § 2. Spørgsmålet om, hvornår denne forældelsesfrist begynder at løbe, må  

 ses i sammenhæng med § 3 i loven.
Fristen suspenderes, såfremt skadelidte på  

 grund af utilregnelig uvidenhed om sit krav ikke har kunnet gøre dette  

 gældende.
Herefter regnes forældelsesfristen først fra den tid, da skadelidte  

 var eller ved sædvanlig agtpågivenhed ville have været i stand til at kræve  

 sit  

 krav betalt.
 Som det fremgår af  

 ovenstående er der en nær sammenhæng mellem patientklagenævnets faglige  

 vurdering  

 af, om en given behandling er ansvarspådragende, og patientens reelle  

 mulighed for erstatning.
 Det må derfor efter min  

 opfattelse antages, at begyndelsestidspunktet for 2-års fristen for  

 indgivelse  

 af klage til patientklagenævnet - i mangel af nærmere vejledning i motiverne  

 - må forstås i overensstemmelse med § 2 og § 3 i forældelsesloven af 1908.
Fristen kan således først  

 regnes fra det tidspunkt, hvor klageren (patienten) ved sædvanlig  

 agtpågivenhed  

 må antages at have haft en sådan viden, at han med rimelighed var i stand til  

 at  

 sætte sine gener i forbindelse med en mulig fejlbehandling.
Først på dette  

 tidspunkt har patienten anledning til at indgive en klage til nævnet.
 I de situationer, hvor der  

 ikke hersker tvivl om, at klageren i umiddelbar tilknytning til en given  

 behandling  

 bliver bekendt med, at der muligvis er begået en fejl, vil udgangspunktet for  

 fastlæggelsen af begyndelsestidspunktet for forældelsesfristen være datoen  

 for den behandling, der klages over.
 Såfremt behandlingen først på  

 et senere tidspunkt har vist sig at medføre skadevirkninger, vil klagefristen  

 normalt tidligst begynde at løbe fra skadens konstatering - under  

 forudsætning  

 af, at patienten nu med rimelighed kunne forventes at sætte skaden i  

 forbindelse med den tidligere behandling og eventuelle fejl i forbindelse  

 hermed.
 I situationer som den  

 foreliggende, hvor en klager konstaterer, at en behandling ikke er som  

 forventet,  

 eller der i tilslutning til behandlingen er opstået komplikationer eller  

 gener, f.eks. i form af smerter, kan beregningen af forældelsesfristen give  

 anledning til særlige vanskeligheder.
Man kan ikke i denne  

 situation tage udgangspunktet i behandlingens dato, ligesom forekomsten af  

 gener eller komplikationer ikke altid er afgørende.
Det, at en behandling har  

 vist sig at give komplikationer eller genevirkninger for patienten - eller  

 ikke har medført det forventede resultat - er ikke i sig selv ensbetydende  

 med, at klager med rimelighed bør formode, at der kan være begået fejl.
 Fristen kan tidligst begynde  

 at løbe fra det tidspunkt, hvor klageren efter en konkret vurdering havde et  

 rimeligt grundlag for at henføre de konstaterede gener m.v. til en eventuel  

 fejl i forbindelse med den tidligere behandling.
Grundlaget for den nævnte  

 vurdering kan - som patientklagenævnet anfører - bl.a. være klagerens egne  

 oplysninger eller journalmaterialet, som medfølger klagen.
Hvor faglige  

 spørgsmål giver anledning til tvivl, kan Sundhedsstyrelsen inddrages.
 Sundhedsvæsenets  

 Patientklagenævn har i sin udtalelse .... bemærket, at baggrunden for  

 afvisningen  

 af at realitetsbehandle Deres klage var Deres oplysninger om, at De allerede  

 2-3 måneder efter operationen på Odense Sygehus fik smerter.
 Som jeg har forstået Deres  

 henvendelse til mig, er det Deres opfattelse, at De først i sommeren 1987 i  

 forbindelse med nogle røntgenbilleder fik grundlag for at formode, at De  

 var blevet fejlopereret i 1981.
 Under hensyn til at  

 patientklagenævnet alene har begrundet sin afvisning af Deres klage med, at  

 De kort tid efter operationen fik smerter, finder jeg det ikke godtgjort, at  

 nævnet har foretaget en konkret vurdering af Deres påstand om, at De først i  

 1987 havde rimeligt grundlag for at henføre generne til en mulig fejl begået  

 i  

 1981.
