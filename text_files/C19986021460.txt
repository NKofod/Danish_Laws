Vejledning om registrering, frigivelse og  

 afmelding af affaldsdepoter Indhold 1 Indledning 2 Kortlægning 2.1 Definition 2.2 Kortlægning som systematisk arbejdsredskab 3 Registrering 3.1 Definition 3.2 Rådighedsindskrænkninger som følge  

 af registrering 3.3 Grundlag for registrering 3.3.1 Dokumentation 3.3.2 Eksempler 4 Kvalitetskriterier (krav vedrørende  

 restforurening) 4.1 Definitioner 4.2 Især om beboelse 5 Forholdet til grundejeren 6 Frigivelse til en nærmere fastsat  

 anvendelse 6.1 Definition 6.2 Tilladelsesordningen/frigivelsesordningen 7 Afmelding 7.1 Definition 7.2 Forudsætninger for afmelding 7.3 Sammenhæng mellem registrering og afmelding 8 Referencer Bilag I: Liste over virksomhedstyper Bilag II: Bekendtgørelse nr. 17 af 12. januar 1993  

 om registrering af affaldsdepoter efter lov om affaldsdepoter 1 Indledning Registreringen efter affaldsdepotloven /2/ har til  

 formål at identificere affaldsdepoter, der Registreringen skal ske på et  

 dokumentationsgrundlag, der giver en høj grad af sikkerhed for, at der  

 er forurening på ejendommen, som falder inden for affaldsdepotlovens  

 område.
Det er en forudsætning for en registrering, at  

 forureningstilstanden på det givne areal kan have en skadelig virkning  

 på mennesker eller miljø, jf. affaldsdepotlovens § 1.
 En beslutning om registrering vil ofte være  

 resultatet af en arbejdsproces, som starter med en systematisk gennemgang af  

 de områder eller ejendomme, der kan indeholde affald omfattet af  

 affaldsdepotloven. (Kortlægning). I andre tilfælde vil grunde  

 blive registreret, fordi der i forbindelse med undersøgelser eller  

 bygge- og anlægsarbejder er konstateret forurening.
Det skal bemærkes, at i henhold til  

 affaldsdepotlovens § 19 er der underretningspligt for ejere og brugere om  

 konstaterede forureninger af en ejendoms jord.
En tilsvarende bestemmelse er  

 fastsat i miljøbeskyttelseslovens § 21 /21/.
I den forbindelse skal opmærksomheden henledes  

 på bemærkningerne til affaldsdepotlovens § 19 om standsning af  

 bygge- og jordarbejder.
Om de situationer, hvor dateringen af en  

 jordforurening ikke umiddelbart kan afgøres, er i bemærkningerne  

 anført, at sagen som udgangspunkt skal behandles efter reglerne i  

 affaldsdepotloven.
Vedrørende miljøbeskyttelsesloven henvises  

 der bl.a. til "Generel branchevejledning for forurenede grunde" /5/.
Kortlægningen er tidligere anbefalet udført  

 med udgangspunkt i en liste over virksomhedstyper.
Med udvidelsen af  

 depotlovens anvendelsesområde til også at omfatte olieaffald og  

 visse lossepladser er denne liste udvidet, jf. bilag I, ligesom der i nogle  

 amter er tilføjet yderligere virksomhedstyper.
 Med denne vejledning giver Miljøstyrelsen  

 retningslinjer for, hvordan kortlægning og registrering bør  

 udføres, ligesom forhold omkring frigivelse og afmelding omtales.  

 Begreberne "kortlægning", "registrering", "frigivelse" og "afmelding"  

 defineres.
 Det samlede beløb fra, at et areal og dermed en  

 eller flere ejendomme er omfattet af amtsrådets kortlægning af  

 industrigrunde, lossepladser m.v., til arealet eventuelt registreres som  

 affaldsdepot, og frem til det frigives til nærmere fastsat anvendelse  

 eller helt afmeldes, er illustreret i fig. 1.
+++ FIGUR+++ Fig. 1 Aktiviteter efter affaldsloven:
Vejledningen gengiver i hovedtræk den  

 administrationspraksis, der allerede er etableret.
I vejledningen  

 præciseres kravene til registreringsgrundlaget.
Vejledningen uddyber  

 således de præciserede regler, der er fastsat i  

 Miljøministeriets bekendtgørelse nr. 17 af den 12. januar 1993  

 om registrering af affaldsdepoter efter lov om affaldsdepoter (bilag II).
 Det skal nævnes, at Direktoratet for Arbejdstilsynet  

 har anmodet om, at de lokale kredse løbende bliver gjort bekendt  

 med:
2 Kortlægning 2.1 Definition Med kortlægning menes en systematisk indsamling af  

 faktiske oplysninger vedrørende et givet areal eller område.  

 Kortlægningens tema vil i forbindelse med depotlovsarbejdet omhandle  

 lokalisering af tidligere nu ophørte eller stadig idriftværende  

 industrivirksomheder og affaldsdeponeringsanlæg.
 Resultatet af en sådan temakortlægning kan for  

 eksempel være en områdefremstilling af på hvilke ejendomme,  

 der i tidens løb har været industri.
 En kortlægning omfatter således en  

 sammenstilling af allerede eksisterende oplysninger, herunder f.eks.  

 arkivmateriale, fotos, kort og lignende.
2.2 Kortlægning som systematisk  

 arbejdsredskab Der er ikke før arbejdet i depotlovsregi  

 udført systematiske kortlægninger som ovenfor beskrevet.  

 Kortlægning af industrigrunde er et vigtigt og nødvendigt  

 redskab for løsningen af de miljø- og sundhedsmæssige  

 problemer, der kan være forbundet med forurening fra industrivirksomhed  

 m.m. og for gennemførelse af registreringsarbejdet i henhold til  

 affaldsdepotloven.
 Det skal i den forbindelse pointeres, at indsamling af  

 oplysninger og kortlægning af arealer som et led i  

 miljømyndighedernes arbejdsproces med henblik på en eventuel  

 registrering i henhold til lov om affaldsdepoter ikke i sig selv begrunder et  

 erstatningsansvar i forhold til ejerne af de kortlagte grunde.
Den systematiske industrigrundskortlægning sker i  

 praksis på baggrund af blandt andet historiske redegørelser  

 baseret på forskelligt arkivmateriale.
Ofte findes udgangspunktet i  

 materiale, amterne selv ligger inde med, og som efterfølgende  

 suppleres med oplysninger fra de kommunale tekniske forvaltninger,  

 grundejerne m.fl.
Ikke alle kortlagte grunde vil i praksis vise sig at  

 være forurenet i et omfang, der begrunder en registrering i henhold til  

 affaldsdepotloven.
Andelen af kortlagte grunde, der registreres, varierer fra  

 branche til branche.
Kortlægning af en ejendom er således ikke i  

 sig selv udtryk for, at ejendommen antages at være forurenet.
Kortlægningen bør i videst muligt omfang  

 tilrettelægges, således at der er en begrænset tidsramme  

 fra, at et areal omfattes af en kortlægning, til der tages stilling  

 til, hvorvidt der på arealet kan være en miljø- eller  

 sundhedsmæssig aktuel eller fremtidig konflikt i henseende til dets  

 anvendelse.
Afklaringen af miljø- og/eller sundhedsmæssige  

 konflikter tillægges høj prioritet og bør således  

 ikke afvente, at en total kortlægning er gennemført.
 Især hensynet til grundvandsbeskyttelsen har i  

 forbindelse med miljømæssige konflikter høj prioritet, og  

 det anbefales, at der ved en områdeopdeling af den systematiske  

 kortlægning, tages udgangspunkt i områder, hvor der er  

 sårbare værdifulde grundvandsressourcer.
I en del amter er der allerede foretaget en  

 totalkortlægning.
I disse amter bør registreringsarbejdet  

 også tilrettelægges således, at de mere aktuelle  

 miljø- og/eller sundhedsmæssige konflikter prioriteres  

 højest.
3 Registrering 3.1 Definition Ved registrering af en plads eller lokalitet som  

 affaldsdepot forstås en amtskommunal afgørelse i henhold til Lov  

 om affaldsdepoter; § 4, stk. 1. Ved registreringen afgør  

 amtsrådet i samarbejde med kommunalbestyrelsen, at den  

 pågældende plads eller lokalitet er omfattet af loven.
Registreringen får retsvirkning ved meddelelse til  

 grundejeren i overensstemmelse med almindelige forvaltningsretlige  

 principper.
Registreringen tinglyses på den (de) pågældende  

 ejendom(me).
 Registreringen er oftest resultatet af en proces, hvor de  

 faktiske oplysninger fra kortlægningen vurderes og suppleres eller  

 underbygges ved fremskaffelse af dokumentation for en forurenings  

 tilstedeværelse, omfang og betydning.
 Amtsrådet kan naturligvis også registrere  

 arealer, der ikke er indgået i den systematiske kortlægning, men  

 hvor forureningsforhold kommer til myndighedernes kendskab på andre  

 måder, f.eks. gennem frivilligt iværksatte undersøgelser  

 eller ved konstatering af forureningen i forbindelse med bygge- eller  

 anlægsarbejde.
 En afgørelse om registrering indebærer, at  

 amtsrådet dels vurderer, at forureningen kan have skadelig virkning  

 på mennesker og miljø og dels, at forureningens oprindelse  

 ligger indenfor de tidsmæssige rammer i lovens § 1, stk. 1, punkt 1, 2  

 og 3.
Registrering skal derfor ske efter fornøden  

 dokumentation, blandt andet gennem tekniske undersøgelser, jf. dog  

 også registreringsbekendtgørelsens § 1, stk. 2,  

 vedrørende registrering, hvor den fornødne dokumentation  

 foreligger uden tekniske undersøgelser.
Dokumentationen skal  

 tilvejebringe en høj grad af sikkerhed for, at arealet er forurenet  

 samt danne grundlag for en vurdering af, at forureningen kan udgøre en  

 fare for mennesker eller miljø, og at de forurenende aktiviteter  

 tidsmæssigt er i overensstemmelse med affaldsdepotlovens § 1.
Selv om det besluttes ikke at registrere en ejendom, kan  

 amtsrådet genoptage sagen, hvis der fremkommer ny viden eller nye  

 oplysninger i sagen.
En vurdering af disse oplysninger kan i givet fald  

 medføre, at arealet senere registreres som affaldsdepot.
3.2 Rådighedsindskrænkninger som  

 følge af registrering Når et areal registreres som affaldsdepot,  

 pålægges ejeren som udgangspunkt en  

 rådighedsindskrænkning idet arealet ikke må bebygges eller  

 overgå til anden anvendelse uden myndighedernes tilladelse  

 (frigivelse). Den aktuelle anvendelse kan ifølge affaldsdepotloven  

 fortsætte uden hindring.
Det er i den forbindelse vigtigt, at den  

 faktiske anvendelse af arealet på registreringstidspunktet  

 fremgår af registreringsmeddelelsen.
Rådighedsindskrænkningen vedrørende  

 ændret anvendelse er i sin generelle udformning udgangspunkt for en  

 konkret udmøntet tilladelsesordning, hvorved der kan tages hensyn til  

 de store forskelle, der er mellem de enkelte affaldsdepoter.
Således  

 kan man ved tilladte ændringer i anvendelsen foretage den  

 nødvendige miljø- og sundhedsmæssigt betingede regulering  

 på det enkelte affaldsdepot ud fra den konkrete forurening og en  

 konkret risikovurdering.
Affaldsdepotet må således ikke uden  

 tilladelse overgå til anden, f.eks. mere miljøfølsom  

 anvendelse, jf. afsnit 6 og 7.
I mange tilfælde har forureningen, som begrunder  

 registreringen, som sagt ingen umiddelbar betydning for grundens aktuelle  

 anvendelse.
Registreringen er en sundheds- og miljømæssigt  

 begrundet foranstaltning med det formål at imødegå  

 forurening af grundvand eller overfladevand eller forebygge, at der ved en  

 ændret anvendelse af grunden kan opstå miljø- eller  

 sundhedsmæssige problemer, som der tillige vil være betydelige  

 afhjælpningsomkostninger forbundet med.
Registreringen og dermed  

 rådighedsindskrænkningen vil samtidig forebygge, at forureningen  

 fjernes fra ejendommen uden miljømyndighedernes accept og dermed  

 sikre, at forureningen bortskaffes på forsvarlig vis.
I forbindelse med registreringen af et affaldsdepot skal  

 der ud fra det foreliggende dokumentationsgrundlag så præcist som  

 muligt gøres rede for affaldsdepotets art og omfang samt de  

 konsekvenser, der følger af selve forureningen i forhold til grundens  

 eksisterende og fremtidige anvendelse.
I en række tilfælde vil  

 forureningen kunne afgrænses således, at registreringen kun vil  

 omfatte en del af ejendommen.
I disse tilfælde vil et skitsekort kunne  

 vedlægges tinglysningsdeklarationen.
Det vil i øvrigt være op til amtsrådet  

 at vurdere, hvorvidt en påtænkt foranstaltning er udtryk for  

 ændret anvendelse eller ikke.
Det skal i den forbindelse  

 bemærkes, at det af bemærkningerne til affaldsdepotloven  

 fremgår, at ændret anvendelse også indbefatter  

 terrænreguleringer og andre jordarbejder.
Amtsrådet kan  

 forelægge eventuelle fortolkningsspørgsmål for  

 Miljøstyrelsen.
 Hvor der er tale om en ønsket ændret  

 anvendelse af ejendommen, kan Miljøstyrelsen henholdsvis  

 amtsrådet /4/ give tilladelse til den ændrede anvendelse, hvis  

 det findes godtgjort, at den ønskede anvendelse af arealet ikke  

 indebærer en risiko for spredning af forureningen eller fare for  

 mennesker eller miljø.
 Herunder vurderes, om den påtænkte anvendelse  

 vil umuliggøre eller væsentlig fordyre fremtidige  

 undersøgelser eller afværgeforanstaltninger, jf. endvidere  

 afsnit 6 og 7.
3.3 Grundlag for registrering En beslutning om at registrere et areal som affaldsdepot  

 forudsætter en kritisk vurdering af de indhentede oplysninger om den  

 tidligere anvendelse af arealet og om den forurening, der er tale om.
3.3.1 Dokumentation Den tekniske dokumentation skal danne grundlag for en  

 indledende risikovurdering blandt en eller flere af følgende  

 elementer:
 Amtsrådet fastlægger som ansvarlig myndighed  

 arten og omfanget af den tekniske dokumentation, der er nødvendig for  

 at opnå den høje grad af sikkerhed, der er en forudsætning  

 for registreringen.
Det skal i denne sammenhæng nævnes, at  

 depotmyndighedens undersøgelser i forbindelse med en registrering ikke  

 er omfattet af bestemmelserne i affaldsdepotlovens § 3, stk. 2. Dette  

 gælder også for de tekniske undersøgelser, der  

 gennemføres før registreringen.
Derimod vil disse  

 undersøgelser være omfattet af affaldsdepotlovens § 13.
 I registreringsbekendtgørelsens § 1, stk. 1,  

 stilles der bl.a. krav om udførelse af tekniske undersøgelser i  

 felten som en del af det nødvendige dokumentationsgrundlag.  

 Undersøgelser til brug for en vurdering af, om der kan være en  

 jordforurening, der giver anledning til en arealanvendelseskonflikt, vil  

 typisk kunne ske på baggrund af kortere boringer eller gravninger  

 ledsaget af analyser af henholdsvis jord, grundvand og/eller  

 overfladevand.
Som nævnt kan arten og omfanget af den tekniske  

 dokumentation, der er nødvendig, variere fra lokalitet til lokalitet.  

 Formålet er primært at minimere tvivl om forureningens  

 tilstedeværelse.
Undersøgelserne skal kunne danne grundlag for  

 en indledende risikovurdering, herunder om der foreligger en akut  

 forureningsfare.
De egentlige miljøundersøgelser foretages  

 senere efter en prioriteret rækkefølge fastsat af  

 amtsrådet, jf. /20/.
Undersøgelser til brug for en vurdering af en mulig  

 grundvandsforurening kan enten omfatte dokumentation af en jordforurening,  

 som påvirker eller kan påvirke det underliggende grundvand, eller  

 bestå af filtersatte boringer på den aktuelle grund ledsaget af  

 analyser af grundvandskvaliteten.
Også analyser af  

 grundvandsprøver fra eksisterende boringer på stedet eller  

 umiddelbar nærhed af lokaliteten kan indgå i den tekniske  

 dokumentation.
 Undersøgelser til påvisning af forurening af  

 overfladevand kan på samme måde omfatte korte boringer samt  

 vandanalyser af afstrømningsvand og eventuelle terrænnære  

 magasiner.
I undersøgelserne kan med fordel indgå  

 semikvantitative analyse- og feltmålinger.
Disse målinger kan dog  

 ikke altid stå alene, men skal i fornødent omfang suppleres med  

 mere traditionelle analysemetoder.
 Der skal endvidere henvises til  

 /5,6,7,8,9,10,11,12,13,14,15/.
Dokumentationsgrundlaget kan også tilvejebringes ad  

 anden vej, og der er derfor i registreringsbekendtgørelsens § 1, stk.  

 2 åbnet mulighed for, at tekniske feltundersøgelser kan  

 undlades.
Det er dog en forudsætning, at den samme høje grad af  

 sikkerhed for amtsrådets beslutning er til stede.
For at illustrere variationen i omfanget af teknisk  

 dokumentation i forbindelse med registrering skitserer fig. 2  

 sammenhængen mellem oplysninger og viden fra f.eks. myndighedernes  

 kortlægningsarbejde samt de supplerende oplysninger vedrørende  

 den konkrete grund og omfanget af nødvendige tekniske  

 undersøgelser.
Disse to elementer skal tilsammen udgøre  

 registreringsgrundlaget.
 For industrigrundenes vedkommende vil oplysninger og  

 viden blandt andet omhandle:
 Sammenholdt med grundens beliggenhed og anvendelse vil  

 denne dokumentation være central for en vurdering af  

 forureningsrisikoen.
For losse- og fyldpladser vil oplysninger om være centrale.
Disse oplysninger kan, sammenstillet  

 med oplysninger fra kommunale myndigheder, fra gennemgang af kort og  

 luftfotos med henblik på afgrænsning m.v., give en høj  

 grad af sikkerhed for en vurdering af losse- eller fyldpladsens  

 miljøbelastende effekt.
+++ FIGUR +++ Figur 2 Figuren illustrerer registreringsgrundlagets  

 sammensætning af dels oplysninger og viden  

 (registreringsbekendtgørelsens § 1, stk. 2) og dels tekniske  

 undersøgelser (registreringsbekendtgørelsens § 1, stk. 1). Det  

 samlede registreringsgrundlag skal altid være tilstrækkeligt,  

 illustreret ved den totale højde af bjælke A og B.
Hvis  

 mængden af oplysninger og viden er sparsom, skal  

 registreringsgrundlaget suppleres med tekniske undersøgelser af et  

 relativt stort omfang (tilfælde A). Hvis der derimod foreligger en  

 rigelig mængde oplysninger og viden, er det tilstrækkeligt at  

 supplere med ganske få eller ingen tekniske undersøgelser  

 (tilfælde B).
 Oplysninger fra grundejeren, virksomhedsejeren eller andre  

 personer vil efter omstændighederne kunne indgå med betydelig  

 vægt som dokumentationsmateriale men kan ikke alene udgøre et  

 grundlag for registrering.
 Som beskrevet i fig. 2, skal der altid være den  

 samme høje grad af sikkerhed for, at en grund er forurenet i et  

 omfang, der begrunder en registrering efter affaldsdepotloven.  

 Begrænset viden eller meget få oplysninger (fig. 2 tilstand A) om  

 en forurenet ejendom vil således give anledning til flere  

 undersøgelser, end hvor forureningen på ejendommen er  

 identificeret, f.eks. i samarbejde med grundejeren eller den ansvarlige  

 forurener (fig. 2 tilstand B).
3.3.2 Eksempler For nærmere at beskrive kravene til  

 registreringsgrundlaget er der nedenfor anført to eksempler, der  

 illustrerer sammenhængen mellem oplysninger, viden og tekniske  

 undersøgelser.
Eksempel 1 I forbindelse med kortlægningen i X-købing  

 kommune har kommunen oplyst, at der i perioden fra 1961 til 1975 har  

 været en kommunal losseplads på matr.nr. 17, X-købing  

 ejerlav og sogn.
Kommunen har brugt lossepladsen til dagrenovation, og det  

 har endvidere været det eneste sted, hvor virksomhederne i oplandet har  

 kunnet komme af med deres affald.
Lossepladsen, der er anlagt uden nogen  

 sikring mod nedsivning af perkolat, har ikke været bemandet i  

 driftsperioden.
Kommunens folk har foretaget afdækning en gang om  

 ugen.
Registreringsgrundlag Supplerende dataindsamling:
Ved gennemgang af kort, luftfotos m.v. kan det  

 konstateres, at lossepladsen er placeret i en tidligere grusgrav i det  

 åbne land.
Ved en sammenligning af luftfotos fra henholdsvis 1960 og  

 1964 kan en begyndende deponering erkendes.
På et luftfoto fra 1975 kan  

 det ses, at hele grusgraven er fyldt op - i alt ca. 2 ha.
 Der foreligger ingen oplysninger om, hvem der tidligere  

 har gravet grus på arealet, men ud fra luftfotos med stereoskopisk  

 dækning skønnes det, at graven har været ca. 4 meter  

 dyb.
Ved en besigtelse sammen med den nuværende ejer, der  

 i dag anvender arealet til landbrugsdrift, kan det fastslås, at den  

 tidligere losseplads ligger på matr.nr. 17, X-købing ejerlav og  

 sogn, og at den udgør en del af hans 17 ha store mark.
Ejeren har ikke  

 haft gener fra den tidligere losseplads bortset fra, at det enkelte steder  

 kan være svært at få en ordentlig plantevækst i gang.  

 Lossepladsen kan i dag ses som en svag bule i terrænet.
Kommunen skønner, at der i perioden er  

 tilført ca. 30.000 tons husholdningsaffald, haveaffald og en del  

 jordfyld.
Det er ikke muligt at give et skøn over mængder eller  

 typer af industri- og erhvervsaffald.
Deponeringen er foretaget, hvor det nu  

 var mest praktisk af hensyn til tilkørselsforholdene, og de tidligere  

 midlertidige veje, som var etableret af grusentreprenøren, blev  

 anvendt.
 Indledende risikovurdering:
Lossepladsen ligger i et område, hvor der er  

 betydelige aktuelle og fremtidige grundvandsinteresser.
De geologiske forhold  

 tillader, at forureningen fra affaldsdeponeringen kan sive til det  

 primære grundvandsmagasin, hvor den spredes med  

 grundvandsstrømmen.
Der er ingen overfladerecipienter (søer,  

 vandløb) i nærheden.
Det vurderes, at problemerne med væksthæmning  

 dels stammer fra opstigende gas hidhørende fra de biologiske  

 omsætningsprocesser i husholdningsaffaldet, dels fra den nogle steder  

 sporadiske afdækning.
Med den nuværende anvendelse til  

 landbrugsdrift uden bygninger er der dog ikke risiko for eksplosion.
 Konklusion:
 Lossepladsen afgrænses ud fra de tidligere  

 nævnte luftfotos, idet grusgravens udstrækning på  

 luftfotoet fra 1960 anvendes som grundlag for en registrering af  

 lossepladsens udstrækning.
Registreringen omfatter således en del af matr.nr.  

 17, X-købing ejerlav og sogn.
Ved den efterfølgende tinglysning  

 medfølger et deklarationsrids, hvor den tidligere losseplads'  

 placering og udstrækning på matriklen er indtegnet.
Eksempel 2 Ved den tidligere træimprægneringsanstalt i  

 Y-købing har amtsrådet udført undersøgelser af  

 forureningsforholdene.
Det har vist sig, at der er en betydelig  

 jordforurening med chrom, kobber og arsen.
Selve imprægneringsarealet  

 (matr.nr. 226, Y-købing ejerlav og sogn) ligger hen uden nogen  

 bevoksning, da spild m.v. fra processerne har medført, at der er en  

 betydelig væksthæmning på arealet.
I forbindelse med  

 undersøgelserne af arealet viser det sig, at parcelhusbyggeriet vest  

 for den tilstødende vej tidligere har hørt til  

 imprægneringsarealet.
Kommunen oplyser, at udstykningen af arealet er  

 påbegyndt i 1950'erne, og at den seneste udstykning er foretaget i 1975  

 og har omfattet matr.nr. 655, Y-købing ejerlav og sogn.
 De hidtidige resultater fra undersøgelser på  

 træimprægneringsgrunden viser, at matr.nr. 226 er kraftigt  

 forurenet, og grunden blev registreret som affaldsdepot i 1987. Derfor kan de  

 udstykkede grunde også være berørt af forureningen.
Registreringsgrundlag Supplerende dataindsamling:
 Der er udstykket i alt 6 parcelhusgrunde a 900  

 m2, hvoraf de 5 er bebyggede i perioden 1955 til 1978.
Ved en besigtelse af ejendommene er der ingen, der angiver  

 at have vækstproblemer i haven.
Ud fra luftfotos kan det ses, at  

 matr.nr. 388 og 462 har været have til den tidligere bestyrerbolig  

 på det nuværende matr.nr. 280. Det areal, der i dag omfatter  

 matr.nr. 463-465, har været oplagsplads for  

 færdigimprægneret træ.
 Feltundersøgelser:
På de 7 bebyggede grunde (inkl. bestyrerboligen)  

 udtages der jordprøver fra gravehuller.
På de matrikler, hvor  

 det af luftfotos fremgår, at der har været have, udføres 2  

 gravninger.
Hvor luftfotos viser, at der har været oplagsplads,  

 udføres 4 gravninger pr. matrikel.
Jordprøverne, der analyseres  

 for chrom, kobber og arsen, viser, at der på matr.nr. 463-464 og 655 er  

 forhøjede arsenkoncentrationer af størrelsesordenen 10-50 gange  

 acceptniveauet.
Analyserne fra matr.nr. 280, 388, 462 og 465 viser ikke  

 forhøjede koncentrationer i forhold til det naturlige  

 baggrundsniveau.
 Konklusion:
Det fundne indhold af arsen i jordprøverne fra  

 matr.nr. 463-464 og 655 viser, at der er en konflikt mellem  

 forureningsbelastningen og anvendelsen.
De 3 ejendomme registreres.
4 Kvalitetskriterier (Krav vedrørende restforurening) 4.1 Definitioner Emnet er behandlet i de tidligere udsendte  

 branchevejledninger 5/6/7/8 og i den kommende vejledning om  

 kvalitetskriterier /11/. I nærværende vejledning gives en kort  

 omtale.
Kvalitetskriterier defineres som den maksimalt tilladelige  

 restforurening.
I det omfang, Miljøstyrelsen ikke har udarbejdet  

 kvalitetskriterier for det konkrete stof og/eller for den aktuelle konflikt,  

 fastsættes der kvalitetskriterier i forbindelse med risikovurderingen  

 af det enkelte depot /6, 7, 8/.
Afhængig af den aktuelle forureningstrussel på  

 det enkelte depot fastsættes kvalitetskriterier for et eller flere af  

 medierne jord, grundvand og overfladevand.
For jord kan der være tale  

 om både at fastsætte kvalitetskriterier overfor arealanvendelsen  

 og at fastsætte kvalitetskriterier med henblik på at  

 begrænse udvaskning til grundvand og/eller overfladevand.
Ved fastsættelse af kvalitetskriterier skal man  

 være opmærksom på mobilitet i mediet og mobilitet fra det  

 ene medie til det andet.
Kvalitetskriterierne skal derfor i den konkrete sag  

 fastlægges således, at disse varigt kan overholdes.
Hvor der  

 f.eks. er tale om både en arealanvendelseskonflikt og en  

 grundvandstrussel, skal kvalitets-kriterierne for restforurening i jord  

 også tage højde for udvaskning fra jord til grundvand,  

 således at kvalitetskriterierne for grundvand varigt kan  

 overholdes.
Miljøstyrelsen har udarbejdet  

 jordkvalitetskriterier med baggrund i den mest følsomme  

 arealanvendelse.
Miljøstyrelsen har desuden udarbejdet  

 kvalitetskriterier for grundvand, som er fastsat på baggrund af, at det  

 oppumpede grundvand efter at have gennemgået de sædvanlige  

 vandbehandlingsprocesser vil overholde de fastsatte kvalitetskrav til  

 drikkevand.
Miljøstyrelsens vejledning om kvalitetskriterier /11/  

 indeholder disse kriterier og baggrunden for fastsættelsen.
På  

 affaldsdepoter, som fortsat anvendes til ikke-følsomme formål,  

 f.eks. industrielle formål, kan kravene vedrørende overfladejord  

 dog modificeres efter eksponeringsmæssige og toksikologiske  

 overvejelser relateret til den faktiske arealanvendelse.
Tilsvarende  

 modificeringer kan foretages i relation til grundvand.
4.2 Især om beboelse Affaldsdepotlovens sigte er overordnet set at få  

 ryddet op, og det kan i forbindelse med affaldsdepoter på  

 parcelhusgrunde og ved lignende meget følsomme anvendelser være  

 hensigtsmæssigt, at der gennemføres en fuldstændig  

 oprydning og ikke blot den nødvendige oprydning af hensyn til  

 arealanvendelsen, såfremt dette ikke medfører væsentlige  

 meromkostninger.
Det vil sige en meroprydning, der fjerner forureningen i et  

 sådant omfang, at det begrunder en afmelding af affaldsdepotet på  

 ejendommen.
Beslutning om endelig oprydning foretages på baggrund af en  

 konkret vurdering af det enkelte affaldsdepot.
 Det kan i den forbindelse være hensigtsmæssigt  

 at inddrage kommunalbestyrelsen, som administrerer byggelovgivningen, idet  

 bestemmelserne heri finder anvendelse ved byggetekniske foranstaltninger og  

 indeklimaforhold.
5 Forholdet til grundejeren Indledning At en grund er omfattet af en kortlægning som  

 beskrevet i afsnit 2, betyder ikke nødvendigvis, at der er en  

 forurening på grunden.
Som hovedregel gælder imidlertid, at en grundejer  

 senest skal underrettes, når amtsrådet konkretiserer en mistanke  

 om, at der på den bestemte grund findes forurening omfattet af lov om  

 affaldsdepoter.
Det vil sige, når registreringsprocessen starter, jf.  

 afsnit 3. Tilsvarende underrettes grundejeren i de tilfælde, hvor  

 eksempelvis amtet skriver til kommunen og anmoder om oplysninger.
Der vil fra  

 dette tidspunkt være almindelig adgang til aktindsigt.
 En vidtgående og præcis information på  

 et tidligt tidspunkt vil kunne bidrage til at afklare den usikkerhed, der  

 måtte opstå hos de berørte grundejere i løbet af  

 processen.
 Følgende fremgangsmåde kan anvendes,  

 når amtsrådet med udgangspunkt i en temakortlægning  

 påbegynder en registreringsproces i henhold til affaldsdepotloven.
Orientering til grundejeren om at den  

 pågældende ejendom indgår i amtsrådets  

 beslutningsproces om registrering af mulige affaldsdepoter.
Orienteringen  

 bør omfatte en redegørelse for baggrunden, f.eks. at amtet er i  

 gang med den i afsnit 2 beskrevne kortlægning, samt at  

 registreringsarbejdet befinder sig på et indledende stadie.
Grundejeren  

 deltager herefter i registreringsprocessen.
 Det kan generelt anbefales, at grundejeren inddrages  

 så tidligt som muligt i arbejdet med at fremskaffe supplerende  

 oplysninger vedrørende ejendommen.
 Der skal løbende gives de grundejere, hvis grunde  

 falder ud af den fortsatte registreringsproces, meddelelse herom, jf.  

 nedenfor.
På basis af yderligere undersøgelser og  

 vurderinger, jf. afsnit 3, skal der ske partshøring af grundejeren.  

Underretning om at amtsrådet, efter nærmere  

 undersøgelser, vurderer at grunden er forurenet, og at man på  

 den baggrund påtænker at registrere ejendommen som affaldsdepot.  

 Grundejeren skal opfordres til at udtale sig i sagen inden for en  

 nærmere fastsat frist, og det kan anbefales, at der samtidig fremsendes  

 et resumé af de oplysninger, der har dannet baggrund for  

 amtsrådets vurdering, ligesom ejeren i øvrigt skal gøres  

 opmærksom på adgangen til aktindsigt i sagen.
Grundejeren  

 bør oplyses om, hvornår amtsrådets afgørelse i  

 sagen kan forventes og eventuelle konsekvenser i form af  

 rådighedsindskrænkninger på ejendommen samt tinglysning af  

 registreringen.
Efter partshøring af grundejeren træffer  

 amtsrådet afgørelse om, hvorvidt ejendommen skal registreres.  

 Der skal herefter enten gives meddelelse om, at registreringsarbejdet ikke har  

 givet amtsrådet anledning til videre overvejelser med henblik på  

 registrering, og at miljøforholdene på ejendommen ikke giver  

 anledning til yderligere tiltag efter affaldsdepotlovgivningen.
Grundlaget  

 for beslutningen angives.
Amtsrådets beslutning ledsages af en  

 begrundelse i overensstemmelse med forvaltningsloven, eller meddelelse, om, at grunden er registreret som  

 affaldsdepot med angivelse af registreringsgrundlaget og  

 tinglysningsdeklaration, samt det omtrentlige tidspunkt for, hvornår  

 amtsrådet påregner at tage initiativ til nærmere  

 undersøgelser.
Amtsrådets beslutning ledsages af en begrundelse  

 i overensstemmelse med forvaltningsloven, ligesom der skal orienteres om  

 retsvirkningerne af registreringen og oplyses om muligheden for  

 frigivelse/tilladelse til byggeri og anden anvendelse.
Når amtsrådet efter en prioritering af  

 indsatsen /20/ påtænker at iværksætte  

 undersøgelser og eventuelt afværgeforanstaltninger, skal der  

 ske underretning af grundejer og ansvarlig forurener  

 om, at amtsrådet vil iværksætte nærmere  

 undersøgelser, så vidt muligt med angivelse af omfang og  

 omkostninger.
Der skal gives de pågældende lejlighed til at  

 udtale sig i sagen inden for en nærmere fastsat frist, og underretning til grundejer og ansvarlig forurener  

 om, at amtsrådet vil iværksætte  

 afværgeforanstaltninger, så vidt muligt med angivelse af omfang  

 og omkostninger.
Der skal gives de pågældende lejlighed til at  

 udtale sig i sagen.
Når det tillades, at affaldsdepotet ændrer  

 anvendelse eller bliver afmeldt, skal der ske meddelelse til grundejeren om frigivelse eller  

 afmelding af affaldsdepotet og oplysning om de faktiske og retslige  

 konsekvenser.
6 Frigivelse til en nærmere fastsat  

 anvendelse 6.1 Definition En frigivelse er depotmyndighedens tilladelse til at  

 ændre den eksisterende bebyggelse eller anvendelse af et registreret  

 depot, jf. afsnit 3.2.
 Frigivelsen kan ske på vilkår, der skal sikre,  

 at den påtænkte anvendelse ikke er i konflikt med  

 forureningstilstanden på depotet, jf. lovens § 17.
6.2 Tilladelsesordningen/frigivelsesordningen I de tilfælde, hvor affaldsdepotet eller dele heraf  

 ønskes overført til anden anvendelse end den eksisterende, skal  

 der altså søges om tilladelse dertil hos amtsrådet /4/. I  

 visse tilfælde skal Miljøstyrelsen godkende amtsrådets  

 indstilling.
En frigivelse vil være aktuel, hvor de i afsnit 7  

 nævnte kriterier i forbindelse med afmelding og ophævelse af  

 registreringen ikke er opfyldt.
Frigivelse vil oftest blive aktuel som led i en frivillig  

 oprydning, jf. lovens § 5, stk. 2 og 3. Det må overfor den frivillige  

 oprydder anbefales, at denne så tidligt som muligt kontakter  

 depotmyndigheden for at sikre, at hans indsats efterfølgende kan  

 udgøre et tilstrækkeligt grundlag for en frigivelse.
Der  

 henvises herunder også til lovens §§ 18 og 20.
 I forbindelse med frigivelse til nybyggeri bør det  

 vurderes, hvilke miljø- og sundhedsmæssige risici, der kan  

 være forbundet med den konstaterede forurening ud fra hensynet til  

 grundvandsbeskyttelse, påvirkning af overfladevand og den  

 påtænkte arealanvendelse.
 Det må således sikres, evt. gennem  

 afværgepumpninger, afgravning af jord, kunstige barrierer el.lign., at  

 affaldsdepotet ikke kan påvirke miljø og mennesker udover de  

 fastsatte kvalitetskriterier, jf. afsnit 4 og 7.
 Endvidere må frigivelsen ikke medføre, at en  

 senere undersøgelse og oprydning med henblik på afmelding af  

 depotet umuliggøres eller fordyres væsentligt.
 Frigivelsen af affaldsdepotet tinglyses af amtsrådet  

 med oplysninger om grundlaget for frigivelsen, hvilken anvendelse der er  

 meddelt frigivelse til samt vilkårene herfor.
 Da den tilbageværende forurening, restforureningen,  

 i forbindelse med en frigivelse fortsat nødvendiggør, at  

 grunden er omfattet af affaldsdepotlovens bestemmelser, skal registreringen  

 opretholdes.
7 Afmelding 7.1 Definition Ved afmelding forstås ophævelse af  

 registreringen.
Et afmeldt depot udtages af amtsrådets  

 årsoversigter, og amtsrådet foranlediger registreringen aflyst i  

 tingbogen.
7.2 Forudsætninger for afmelding Et affaldsdepot kan afmeldes, når det overfor den  

 kompetente miljømyndighed (Miljøstyrelsen eller  

 amtsrådet) er godtgjort, at arealet ikke længere er forurenet,  

 eller at forureningen er bragt til ophør i et sådant omfang, at  

 der heller ikke kan opstå skader på mennesker eller miljø  

 selv ved den mest følsomme anvendelse.
 I forbindelse med afmelding af et affaldsdepot, hvor  

 forureningen har betydning for arealanvendelsen, bør den acceptable  

 restkoncentration således fastsættes med udgangspunkt i  

 jordkvalitetskriterier fastlagt på grundlag af den mest følsomme  

 arealanvendelse /5,6,7,8,10,11/.
 I de tilfælde, hvor et registreret affaldsdepot  

 indebærer en risiko for forurening af anvendelige grundvandsressourcer,  

 må kvalitetskriterier for, hvilke koncentrationer af de givne stoffer,  

 der må være i grundvand og jord, fastsættes med  

 udgangspunkt i, at grundvandet skal have en kvalitet, der gør det  

 muligt at overholde de fastsatte krav til drikkevandskvalitet /7/.
I de tilfælde, hvor et registreret affaldsdepot  

 indebærer en risiko for forurening af overfladevand, må  

 kvalitetskriterier som hovedregel fastsættes med udgangspunkt i  

 recipientens sårbarhed.
Hvor overfladevand anvendes til fremstilling af  

 drikkevand henvises til /19/.
En afmelding af et affaldsdepot forudsætter  

 herefter, at det for hver enkelt lokalitet vurderes, hvilke stoffer der  

 forekommer, hvilke egenskaber de har, og i hvilke koncentrationer og  

 mængder stofferne forekommer.
Dette sammenholdes med områdets  

 geologi, geokemi, hydrogeologi og affaldsdepotets geografiske  

 beliggenhed.
7.3 Sammenhæng mellem registrering og  

 afmelding Som hovedregel gælder, at der skal være  

 overensstemmelse mellem registrering og afmelding.
Det vil sige, at en grund  

 kan afmeldes, hvis der er skabt sikkerhed for, at der ikke senere vil  

 opstå miljø- eller sundhedsmæssige konflikter, f.eks. som  

 følge af en ændret anvendelse.
 Overholdelse af jordkvalitetskriterier, som defineret i  

 afsnit 4, fastsat i forbindelse med bortgravning af forurenet jord af hensyn  

 til en eksisterende eller planlagt anvendelse er som anført i afsnit 4  

 ikke umiddelbart ensbetydende med en afmelding, idet den dybereliggende  

 forurening godt kan overskride kvalitetskriterierne for drikkevand og  

 således udgøre en trussel for grundvand og/eller overfladevand i  

 området.
Jordkvalitetskriterier kan, i det omfang de er udarbejdet,  

 findes i branchevejledninger fra Miljøstyrelsen, der gennemgår  

 forureningsforholdene vedrørende udvalgte brancher.
Indtil videre er  

 der udgivet 3 sådanne vejledninger omhandlende  

 træimprægneringsvirksomhed, tjære/asfaltindustri og  

 garverivirksomhed, /6,7,8/. Endvidere kan de findes i Miljøstyrelsens  

 vejledning om kvalitetskriterier /11/.
Referenceliste /1/ Bekendtgørelse nr. 17 af den 12. januar 1993 om  

 registrering af affaldsdepoter.
 /2/ Lov nr. 420 af den 13. juni 1990 om  

 affaldsdepoter.
 /3/ Bekendtgørelse nr. 581 af den 13. august 1990  

 om henlæggelse af opgaver og beføjelser efter lov om  

 affaldsdepoter til Miljøstyrelsen.
 /4/ Bekendtgørelse nr. 582 af den 13. august 1990  

 om henlæggelse af visse opgaver ved frivillige oprydninger efter lov om  

 affaldsdepoter til amtsrådene samt Københavns og Frederiksberg  

 kommunalbestyrelser.
 /5/ Miljøstyrelsens vejledning nr. 3/1992. Generel  

 Branchevejledning.
 /6/ Miljøstyrelsens vejledning nr. 4/1992.  

 Træimprægnering.
 /7/ Miljøstyrelsens vejledning nr. 5/1992.  

 Garveri.
 /8/ Miljøstyrelsens vejledning nr. 6/1992.  

 Tjære/Asfaltindustri.
/9/ Miljøprojekt nr. 121. Forurenede  

 industrigrunde.
Miljøstyrelsen 1989.
/10/ Miljøprojekt nr. 123. Risikovurdering af  

 forurenede grunde.
Miljøstyrelsen 1990.
 /11/ Miljøstyrelsens udkast til vejledning.  

 Kvalitetskriterier for forurenede grunde.
/12/ Forurenede Industrigrunde.
Lossepladsprojektet.  

 Rapport U2. 1988.
/13/ Anvendelse af photoionisationsdetektor ved  

 undersøgelse af jordforurening.
Lossepladsprojektet.
Rapport U5.  

 1989.
/14/ Kilder til Industrikortlægning.  

 Lossepladsprojektet.
Rapport U6. 1989.
/15/ Jordprøveudtagning på forurenede grunde  

 - strategier, metoder og håndtering.
Lossepladsprojektet.
Rapport U8.  

 1991.
 /16/ Notat om ekspropriationsretslige  

 spørgsmål i relation til lov om affaldsdepoter.  

 Justitsministeriet den 30. september 1991.
 /17/ Bekendtgørelse nr. 512 af den 28. august 1989  

 om vandkvalitet og tilsyn med vandforsyningsanlæg.
 /18/ Miljøstyrelsens vejledning nr. 3/1990.  

 Vandkvalitet og tilsyn med vandforsyningsanlæg.
 /19/ Bekendtgørelse nr. 162 af den 29. april 1980  

 om kvalitetskrav m.v. til overfladevand, som anvendes til fremstilling af  

 drikkevand.
 /20/ Miljøstyrelsens vejledning nr. 7/1992.  

 Retningslinier for prioritering af affaldsdepoter.
 /21/ Lov nr. 358 af 6. juni 1991 om  

 miljøbeskyttelse.
Bilag I Liste over virksomhedstyper Som grundlag for en kortlægning kan der tages  

 udgangspunkt i arealer, hvor der er, eller har været, virksomheder  

 indenfor følgende kategorier:
Bilag II Bekendtgørelse om registrering af  

 affaldsdepoter efter lov om affaldsdepoter I henhold til § 21, stk. 1, i lov nr. 420 af 13. juni 1990  

 om affaldsdepoter fastsættes:
 § 1. Før der sker registrering i henhold til  

 § 4, stk. 1, i affaldsdepotloven, skal amtsrådet gennem tekniske  

 undersøgelser i form af opgravning, boringer, analyser eller lignende  

 på arealet og ud fra øvrige oplysninger tilvejebringe et  

 dokumentationsgrundlag, hvorpå der med høj grad af sikkerhed kan  

 konstateres en forurening af en sådan art, koncentration, omfang og  

 udstrækning, at arealet er omfattet af § 1 i affaldsdepotloven.
 Stk. 2. Dokumentation i form af tekniske  

 undersøgelser, som nævnt i stk. 1, kan undlades på arealet  

 i det omfang, der i øvrigt foreligger anden dokumentation, der  

 tilvejebringer et tilsvarende sikkert grundlag for registrering, som  

 nævnt i stk. 1.
 § 2. Hvis registreringer, hvorom der er truffet  

 afgørelse før bekendtgørelsens ikrafttræden, ikke  

 opfylder bekendtgørelsens krav til grundlaget for en afgørelse  

 om registrering, skal amtsrådet genoptage sagen med henblik på at  

 træffe en ny afgørelse om registrering.
 Stk. 2. Hvis den i stk. 1 nævnte  

 afgørelse ikke kan træffes inden 1 år efter  

 bekendtgørelsens ikrafttræden, skal amtsrådet underrette  

 grundejeren om, hvorfor afgørelsen ikke er truffet samt om,  

 hvornår afgørelsen vil blive truffet.
 § 3. Bekendtgørelsen træder i kraft den  

 1. februar 1993.
