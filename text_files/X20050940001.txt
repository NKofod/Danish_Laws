Aftale om ændret vederlagssammensætning  

  lønseddel - medarbejderobligationer Spørgsmål 1. Kan selskabet,  

 uden at det er i strid med gældende praksis for bruttolønsreduktion, på  

 medarbejdernes  

 lønspecifikation vise et aftalte reservationsbeløb vedrørende en  

 medarbejderobligationsordning omfattet af reglerne i ligningslovens § 7 A,  

 samt  

 anføre det beløb, der er reserveret til medarbejderobligationsordningen i den  

 pågældende måned og i årets løb på samme måde, som der vises opsummering af  

 blandt andet ferieberettiget løn, indbetalte pensionsbidrag samt betalt  

 A-skat  

 og AM-bidrag mv.? Såfremt spørgsmål  

 1 besvares benægtende, anmodes Ligningsrådet om at besvare spørgsmål 2.
2. Kan  

 selskabet, som en serviceoplysning til selskabets medarbejdere i  

 summeringsfelterne på lønspecifikationen anføre dels månedens reservation til  

 medarbejderobligationsordningen, dels det reserverede beløb år til dato, uden  

 at dette er i strid med gældende praksis? Svar Ad 1) Ja Ad 2) Bortfalder.
Beskrivelse af de  

 faktiske forhold Et selskab ønsker  

 i 2005 at etablere en medarbejderobligationsordning efter reglerne i  

 ligningslovens  

 § 7 A.
Ordningen kombineres med en nedgang i kontantlønnen.
 I det følgende  

 lægges det til grund, at betingelserne for medarbejderobligationsordningen i  

 ligningslovens § 7 A er opfyldt, og at kontantlønsnedgangen er reel og ikke i  

 strid med kildeskattelovens § 46, stk. 3. Ligningsrådet skal således alene  

 tage  

 stilling til, om den aftalte nedgang i den kontante løn må vises som en  

 reguleringspost på lønsedlen.
 Medarbejderobligationsordningen  

 tilbydes til ca. 800 ansatte.
 Medarbejderobligationsordningen  

 er ikke i strid med bindende kollektive aftaler som parterne er omfattet af.
Medarbejderne  

 vælger en fast lønreduktionsprocent i forhold til grundlønnen.
Procenten  

 ligger  

 fast i forhold til grundlønnen i hele perioden, men den endelige reduktion  

 kendes ikke før efter sidste lønperiode i lønreduktionsperioden.
Således kan  

 medarbejdere stige eller falde i løn, hvilket vil påvirke størrelsen af  

 medarbejderobligationen.
For at den enkelte  

 medarbejder løbende kan følge hvor meget, der er reserveret i  

 medarbejderobligationsordningen,  

 herunder kunne påpege eventuelle fejl, ønsker selskabet som arbejdsgiver, at  

 reservationen  

 fremgår af medarbejdernes lønspecifikation.
Der findes ikke nogen  

 offentliggjort praksis vedrørende kontantlønsnedgang på lønspecifikationen  

 for  

 obligationsordninger omfattet af ligningslovens § 7 A, og selskabet ønsker  

 derfor sikkerhed for, at reduktion på lønspecifikationen er i  

 overensstemmelse  

 med gældende regler.
Det beløb, der i  

 løbet af året reserveres til medarbejderobligationer, konverteres ultimo året  

 til en medarbejderobligation.
For en medarbejder, der samlet reserverer  

 eksempelvis 18.000 kr., vil der blive udstedt en obligation på enten 13.800  

 kr.  

 eller 12.400 kr. afhængig af om selskabet etablerer yderligere en  

 obligationsordning, som allerede er udmeldt i selskabet, men er afhængig af  

 visse økonomiske resultater.
Såfremt yderligere en ordning etableres vil  

 bundfradraget kun blive benyttet en gang pr. medarbejder pr. år.
Hele det  

 reserverede beløb vil ikke blive anvendt til udstedelse af en  

 medarbejderobligation, ligesom der ikke bliver udstedt  

 medarbejderobligationer,  

 der samlet inklusiv afgift overstiger 10 % grænsen i ligningslovens § 7 A,  

 stk.  

 1, nr. 3. Det er tidsmæssigt vigtigt, at alle oplysninger om reserverede  

 beløb  

 foreligger umiddelbart efter den sidste lønudbetaling i december måned,  

 således  

 udstedelse og båndlæggelse kan foretages i 2005. Det er derfor  

 hensigtsmæssigt,  

 at oplysninger om de beløb, der er reserveret i årets løb, fremgår af  

 lønspecifikationen.
Forespørgers  

 opfattelse Ad spørgsmål 1 Det ønskes oplyst,  

 om selskabet på oplysningssedlen kan vise bruttolønsmodregningen i  

 overensstemmelse  

 med nedenstående eksempel, hvor den aftalte reduktion udgør 7,5 % af  

 grundvederlaget.
Månedsvederlag kr.
20.000,00 Aftalt reduktion kr.
-1.500,00 ATP-bidrag kr.
-74,55 AM-indkomst kr.
18.425,45 AM-bidrag - 8% kr.
-1.474,00 A-indkomst kr.
16.951,45 A-skat kr.
xxx Nettoløn kr.
xx.xxx Månedens reservation til medarbejderobligation kr.
1.500 Årets reservation til medarbejderobligation kr.
7.500 Det er revisors  

 opfattelse, at en lønspecifikation udarbejdet som anført ovenfor ikke er i  

 strid med praksis vedrørende bruttolønsreduktion.
Specifikationen svarer nøje  

 til, hvad der ville være gældende for så vidt angår eventuelle pensionsbidrag  

 til arbejdsgiveradministrerede pensionsordninger, som det er tilladt at  

 anføre  

 på lønspecifikationen.
Det bemærkes, at  

 den nedsatte kontante løn på 18.500 kr. udgør beregningsgrundlaget for  

 feriepenge  

 og pension, og at den aftalte kontante lønnedgang på 1.500 kr., som  

 udgangspunkt ikke vil kunne udbetales; det gælder eksempelvis såfremt  

 medarbejderen ikke ønsker at deltage i ordningen halvvejs inde i en periode.  

 Såfremt medarbejderen lovmæssigt er afskåret fra at deltage i  

 medarbejderobligationsordningen  

 i henhold til reglerne i ligningslovens § 7A, eksempelvis hvis medarbejderen  

 er  

 i opsagt stilling på det tidspunkt, hvor obligationen udstedes eller er  

 afgået  

 ved døden, kan selskabet ikke leve op til den forpligtelse, der er knyttet  

 til  

 lønnedgangen om at levere en medarbejderobligation efter reglerne i  

 ligningslovens § 7A.
I disse særlige tilfælde (hvor ydelsen ikke leveres fra  

 selskabet), vil der blive udbetalt en godtgørelse til medarbejderne svarende  

 til lønreduktionen.
Det er samme princip, som gælder for eksempelvis  

 bredbåndslevering med bruttotræk.
Leveres bredbåndet ikke, foretages der ikke  

 bruttotræk.
For så vidt angår  

 arbejdsgiverens økonomiske risiko, er den påtagne risiko tilsvarende den  

 risiko  

 arbejdsgiverne havde i  

  

 SKM2004.200.LR  

  

 (Medarbejderobligationer) og  

  

 SKM2004.415.LR  

  

 (Medarbejderaktier).  

 Herunder kan eksempelvis nævnes depotomkostninger i forbindelse med  

 båndlæggelsen.  

 Selskabet betaler depotomkostninger i hele båndlæggelsesperioden, dvs., at  

 udgiften påhviler fortsat selskabet, selvom en medarbejder fratræder, ligesom  

 selskabet bærer risikoen for pris- og gebyrstigninger i forbindelse med  

 båndlæggelsen.
Ligeledes er en fastlåsning af renten i 5 år en økonomisk  

 risiko  

 for selskabet, i lighed med udgifter til etablering, administration,  

 revisorerklæring m.v. er udgifter, hvoraf størrelsen endnu ikke er fastlagt.
 Den omstændighed,  

 at størrelsen af medarbejderobligationen først kan fastlægges efter sidste  

 lønudbetaling  

 i aftaleperioden, er efter revisors opfattelse i overensstemmelse med  

 principperne  

 i  

  

 SKM2004.46.LSR  

,  

 hvor den præcise udgift til den ansattes MBA-studium ikke var kendt ved  

 indtræden  

 i ordningen (start af forbrug af personalegodet).
 Det er på den  

 baggrund revisors opfattelse, at spørgsmål 1 skal besvares med et ja.
Ad spørgsmål 2 Selskabet ønsker,  

 såfremt selve bruttolønsreduktionen ikke må fremgå af lønspecifikationen, som  

 vist ovenfor, som en serviceoplysning at vise det beløb, den enkelte  

 medarbejder har opsparet til medarbejderobligationen i måneden og i året til  

 dato, jf. nederste del af ovennævnte lønspecifikation.
 Hvis svaret på  

 spørgsmål 1 er et nej, bør spørgsmål 2 efter vores opfattelse kunne besvares  

 med et ja, da en serviceoplysning til medarbejderen om månedens og årets  

 opsparing til en medarbejderobligationsordning ikke kan anses for at være en  

 bruttolønsreduktion, der fremgår af selve løn- og skatteberegningen på  

 lønspecifikationen.
Styrelsens  

 indstilling og begrundelse Det er i praksis  

 anerkendt, at en arbejdstager kan indgå en fremadrettet og ændret  

 vederlagsaftale  

 i forbindelse med arbejdsgivers tildeling af naturalier med den virkning, at  

 skatten beregnes på grundlag af den aftalte lavere kontante løn, og med  

 tillæg  

 af den eventuelle skatteværdi af det pågældende gode.
Den overordnede  

 betragtning  

 er, at skattemyndighederne ikke kan nægte at anerkende en ny ændret  

 vederlagsaftale i et bestående ansættelsesforhold, hvis myndighederne ikke  

 ville kunne nægte at anerkende den tilsvarende aftale i forbindelse med en  

 nyansættelse eller i forbindelse med en udmøntning af en fremtidig  

 vederlagsstigning.
En aftale, hvorved  

 et allerede erhvervet krav på pengeløn efterfølgende konverteres til en  

 naturalieydelse,  

 vil imidlertid være i strid med kildeskattelovens § 46, stk. 3. Denne  

 bestemmelse afskærer også parterne fra at aftale, at den kontante løn løbende  

 reguleres i forhold til arbejdsgiverens omkostninger til naturalieydelser,  

 jf.  

 TfS1994.599ØLD.
Bestemmelsen indebærer således, at arbejdsgiveren skal have  

 en  

 økonomisk risiko i forbindelse med ordningen.
 Der er herudover  

 en række betingelser, der skal være opfyldt for at sådanne ordninger kan  

 godkendes.
For det første  

 skal arbejdsgiveren rent faktisk have stillet det pågældende naturaliegode  

 til  

 rådighed for arbejdstageren.
Heri ligger, at arbejdsgiveren selv skal eje det  

 pågældende gode eller direkte være forpligtet overfor ejeren af godet.
Dernæst skal  

 arbejdstagerens kontantlønnedgang være reel.
Heri ligger, at den ændrede  

 vederlagssammensætning skal være i overensstemmelse med de bindende  

 overenskomster,  

 der gælder på det pågældende område, og at beregningsgrundlaget for  

 feriepenge  

 og pensionsbidrag er i overensstemmelse hermed.
Ad spørgsmål 1) Det er i  

 spørgsmålet forudsat, at den kontante lønnedgang anses som reel, dvs.  

 opfylder  

 de ovennævnte kriterier.
På denne baggrund indstiller Told- og  

 Skattestyrelsen,  

 at spørgsmål 1 besvares med et ja, eftersom det herefter er uden betydning,  

 at  

 den aftalte nedgang i den kontante løn vises som en beløbsmæssig  

 reguleringspost på lønsedlen, jf.  

  

 SKM2005.104.LR  

  

 og  

  

 SKM2005.105.LR Spørgsmål 2  

 bortfalder herefter.
 Ligningsrådet  

  

 tiltræder  

 indstillingen.
