 Sundhedsstyrelsen anmodede i 1975 Dansk Sygehus Institut om at forestå  

 udarbejdelsen af et oplæg til en ajourføring af sundhedsstyrelsens  

 forholdsregler mod eksplosioner og elektricitetsulykker på  

 operationsafdelinger af 15. januar 1953.
 Dansk Sygehus Institut igangsatte i denne anledning et større  

 projektarbejde, hvis endelige resultat foreligger i form af  

 DSI-projektrapporterne 82.06 og 82.07: »Sikker omgang med medicinske  

 gasarter og anæstesimidler« for henholdsvis teknikere og klinikere, som  

 blev offentliggjort i oktober 1982.
 Sundhedsstyrelsen skal hermed anbefale, at men på landets sygehuse følger  

 de i DSI-rapporterne anførte rekommandationer for sikker omgang med  

 medicinske gasarter og anæstesimidler.
 De i DSI-projektrapporterne 82.06 og 82.07 indeholdte rekommandationer  

 erstatter således den af sundhedsstyrelsen i januar 1953 udsendte meddelelse  

 om forholdsregler mod eksplosioner og elekatricitetsulykker på  

 operationsafdelinger.
 Rekommandationerne er udarbejdet til brug for ansatte på sygehuse samt for  

 leverandører og rådgivere og er gældende for alle lokaliteter, hvor der  

 findes medicinske gasarter og anæstesimidler.
 Rekommandationerne omfatter forholdsregler imod brand, eksplosion og  

 forurening, og indeholder derudover en besrivelse af medicinske gassystemer,  

 samt en afgivelse af foranstaltninger, der bør iværksættes i tilfælde af  

 uheld i forbindelse med anvendelsen af medicinske gasarter og anæstisemidler.
 Man skal henlede opmærksomheden på, at det i DSI-projektrapport 82.07  

 anbefalea at undlade anvendelsen af eksplosive anæstisimidler.
 Sundhedsstyrelsen skal i denne forbindelse meddele, at man fraråder  

 anvendelsen af cyklopropan som anæstesimiddel, mens man fortsat vil anbefale  

 anvendelsen af æter i de tilfælde, hvor specielle patienthensyn gør sig  

 gældende og iøvrigt i beredskabsmæssigt øjemed.
 Man bør desuden være opmærksom på myndighedskravene i  

 stærkstrømsreglementet og rekommandationerne i DSI-rapport 80.09:
»El-sikkerhed.
El-installationer på sygehus«.
For såvidt angår særlige forholdsregler i forbindelse med elektromedicinsk  

 udstyr, henledes opmærksomheden på de nye myndighedskrav i  

 stærkstrømsreglementets afsnit 135, elektromedicinsk materiel.
DSI-rapport  

 83.01, der forventes udsendt i september måned 1983, indeholder en  

 fortolkning af disse regler, specielt udarbejdet for sygehusenes teknikere.
 Endelige henledes opmærksomheden på, at arbejdsmiljømæssige forhold i  

 forbindelse med omgangen med medicenske gasarter og anæstesimidler ikke  

 omhandles i sundhedsstyrelsens forholdsregler af 1953. Disse forhold  

 reguleres bl.a. ved Direktoratet for Arbejdstilsynets fastsættelse af  

 hygiejniske grænseværdier for medicinske gasarter og anæstesimidler, der  

 finder sted hvert andet år, samt arbejdsmiljølovens regler iøvrigt.
 Sundhedsstyrelsen overvejer i samarbejde med DSI at iværksætte en  

 registrering af uheld o.lign. i forbindelse med medicoteknisk udstyr, med  

 henblik på fremover at klarlægge behovet for ajourføring af nærværende  

 meddelelse.
 Det skal nævnes, at eksemplarer af de foran nævnte rapporter kan bestilles  

 hos Dansk Sygehus Institut, Nyropsgade 18, 1602 København V, tlf. 01 115777.
 P.D.V.
