 Resumé  



  

 Århus Statsamt afviste en klage fra en nabo til et byggeri med henvisning  

 til at den pågældende ikke var klageberettiget: udsigten fra naboens ejendom  

 ville ikke blive generet af det pågældende byggeri, og naboen havde derfor  

 ikke  

 en individuel, væsentlig interesse i spørgsmålet om hvorvidt byggelovens  

 regler  

 om bebyggelsesprocent, højde og afstand var overholdt.
Ombudsmanden udtalte at naboens interesse i at undgå skade på sin  

 ejendom som følge af byggeriet var omfattet af byggelovens § 12 om  

 iværksættelse af foranstaltninger til sikring af omliggende grunde mv.  

 Afgørelser efter § 12 kan ikke påklages til statsamtet.
Ombudsmanden kunne  

 derfor ikke kritisere statsamtets afgørelse, men mente det var beklageligt at  

 statsamtet havde lagt vægt på skelafstanden da dette forhold var uden  

 betydning  

 for spørgsmålet om klageberettigelse.
 Det havde været hensynsfuldt om statsamtet i sin begrundelse  

 udtrykkeligt havde forklaret hvorfor risikoen for skader på klagerens ejendom  

 ikke kunne tillægges betydning. (J.nr. 2000-0144-160).
Nabo ikke klageberettiget i byggesag.
Partsstatus Århus Kommune gav den 12.  

 maj 1999 gav ejeren af X-vej nr. ( ) byggetilladelse til opførelse af et  

 sommerhus på grunden.
 I brev af 23. maj 1999 til  

 Århus Kommune gjorde A opmærksom på at udgravningen til sommerhusbyggeriet i  

 skrænten gav rystelser der kunne mærkes i hans hus på toppen af skrænten, med  

 fare for sætning i husets fundament.
A rettede fornyet  

 henvendelse til kommunen den 20. juni 1999. Han skrev bl.a. at byggeriet var  

 i  

 strid med byggelovens bestemmelser om bebyggelsesprocent og afstandskrav til  

 naboskel.
Desuden oversteg husfacaden gældende regler herom.
Der var heller  

 ikke foretaget nabohøring.
Endvidere oplyste han at udgravningen i skrænten  

 havde  

 været af en sådan størrelsesorden at det havde bevirket jordskred og revner i  

 hans hus, og han bad derfor kommunen om at iværksætte et byggestop.
 I brev af 28. juni 1999  

 meddelte kommunen A at gravearbejdet var blevet bragt til ophør og ikke måtte  

 genoptages før det var dokumenteret at der var sikkerhed for at skrænten  

 kunne  

 forblive stabil.
Kommunen besvarede den 28.  

 juni 1999 de øvrige klagepunkter.
Bebyggelsesprocenten var udregnet på  

 grundlag  

 af indlagte niveauplaner og udgjorde 9,9 hvilket overholdt lovens krav.  

 Desuden  

 var reglerne om afstand til skel og husfacadens højde overholdt.
I brev af 9. juli 1999  

 klagede A til Naturklagenævnet der videresendte klagen til Århus Statsamt som  

 rette klagemyndighed.
Han skrev bl.a. følgende:
 I september 1998 påtalte  

 jeg over for Århus Kommune, at der på ejendommen (X)-vej nr. ( )  

 blev foretaget en meget voldsom  

 jordafgravning, der var til fare for, at min grund, der er beliggende ovenfor  

 (X)-vej nr. ( ), kunne skride ned. Århus Kommune bad bygherren ' stoppe  

 udgravningen  

 omgående og de tilstødende grundes terræn sikres mod nedskridning'.
 Udgravningen blev standset,  

 men i løbet af vinteren skete små og store jordskred.
 Efterfølgende er grunden  

 solgt, og den nye ejer påbegyndte i maj d.å. atter udgravning til et byggeri,  

 som jeg mener overtræder diverse love og regler, og jeg vedlægger til Deres  

 orientering og brug følgende:
Jeg beder Dem venligst  

 oplyse mig om rigtigheden af kommunens benævnelser af henholdsvis garage-,  

 kælder- (med en beboelsesgrad på  

 3,51  

 m2  

 ) og stueetage.
For mig er betegnelsen  

 kælder-, stueetage og 1. sal! Spørgsmålet er herefter:  

 Benytter Århus Kommune en ulovlig fremgangsmåde, når de udformer lokalplaner,  

 og når de giver byggetilladelser.
Sluttelig kan jeg oplyse, at  

 nabohøring ikke har fundet sted, men at byggeriet dog atter er stoppet på  

 grund  

 af manglende sikring af skrænten. Århus Statsamt bad i brev af  

 10. august 1999 kommunen om en udtalelse.
I brevet tilkendegav statsamtet at  

 man opfattede klageren som part i sagen.
Århus Kommune afgav en  

 udtalelse den 20. august 1999. Kommunen anført bl.a. at man betragtede huset  

 som et sommerhus i ét plan placeret i tre niveauer på en stærkt skrånende  

 grund.
Kommunen redegjorde herefter for hvorledes det samlede etageareal var  

 udregnet.
Angående nabohøring anførte kommunen at projektet overholdt lovens  

 bestemmelser hvorfor naboorientering ikke var påkrævet.
I brev af 26. august 1999  

 til statsamtet skrev kommunen at sommerhuset ikke umiddelbart ville kunne ses  

 fra As ejendom idet kippen på sommerhuset var placeret ca.  

 0,70 m  

 under terrænet på As ejendom.  

 Man skulle således gå helt hen til hækken på As ejendom for at kunne se  

 ned på  

 taget på sommerhuset.
Kommunen kunne ikke vurdere om klageren var  

 klageberettiget, men sommerhuset lå ikke umiddelbart i det synsfelt der  

 udgjorde den naturlige udsigt fra As ejendom.
 Ved brev af 1. september  

 1999 blev A partshørt over kommunens brev af 26. august 1999.
 A kommenterede i brev af 1.  

 september 1999 kommunens udtalelse af 20. august 1999. Han bestred at der var  

 tale om et enetageshus og stillede forskellige spørgsmål om definitionen af  

 kælderrum.
I brev af 29. september 1999  

 meddelte statsamtet A at han ikke var klageberettiget.
Statsamtet skrev bl.a.  

 følgende:
Den 8. september 1999  

 meddelte De telefonisk statsamtet, at årsagen til Deres klage er, at Deres  

 hus  

 har taget skade af det pågældende byggeri, idet Deres hus slår revner.
De er  

 desuden bange for, at skrænten, hvorpå det pågældende byggeri har fundet  

 sted,  

 vil skride.
De meddelte, at det således alene er af sikkerhedsmæssige  

 årsager,  

 at De klager.
For Dem har det ingen betydning, hvilket hus, der bliver  

 bygget,  

 og om bygningsreglementets bestemmelser, herunder f.eks. bebyggelsesgraden,  

 bliver overholdt.
 Det fremgår af sagens øvrige  

 akter, at De fra Deres ejendom kun kan se taget på byggeriet på (X)-vej nr.  

 ( ), når De står for enden af Deres grund og kigger nedad.
 I følge byggelovens § 23,  

 stk. 3, kan kommunalbestyrelsens afgørelser efter byggelovgivningen påklages  

 af  

 afgørelsens adressat og andre, der har en individuel, væsentlig interesse i  

 sagens udfald.
 Statsamtet finder på  

 baggrund af ovenstående oplysninger, at De ikke er klageberettiget i følge  

 byggeloven.
Det er statsamtets  

 opfattelse, at De ikke har en individuel, væsentlig interesse i sagens udfald  

 for så vidt angår statsamtets stillingtagen til, om de formelle regler i  

 bygningslovgivningen er overholdt.
Statsamtet har lagt afgørende vægt på, at  

 udsigten fra Deres ejendom ikke umiddelbart generes af det pågældende  

 byggeri.
Det tilføjes, at statsamtet  

 ikke har kompetence til at tage stilling til, om Deres ejendom har taget  

 skade  

 som følge af byggeriet på (X)-vej nr. ( ). Kompetencen hertil er ved de  

 almindelige domstole." I brev af 22. november 1999  

 bad B på vegne af A statsamtet om at revurdere sagen.
B anførte bl.a. at A  

 som  

 nabo klart var klageberettiget.
Desuden havde hans eventuelle subjektive  

 grunde  

 til at indgive klage ingen relevans for afgørelse af spørgsmålet om  

 klageberettigelse.
Endvidere anførte B følgende:
For at undgå enhver misforståelse,  

 skal vi tillade os at gøre opmærksom på, at klagerens bekymringer vedrørende  

 det igangværende byggeri bl.a. skyldes, at det er hans opfattelse, at  

 kommunens  

 fortolkning af bestemmelserne i byggelovens §§  

 6 A, 6 B,  

 6 C, 8, 9, (12 hvor klage dog er  

 udelukket) samt de relevante bestemmelser i bygningsreglementet, medfører  

 akut  

 risiko for skade på klagers ejendom.
Klageren mener  hvilket vi kun kan  

 støtte  

 ham i  at kommunens konkrete anvendelse af de nævnte bestemmelser er  

 baseret  

 på en klar fejlagtig fortolkning (dvs. et retligt spørgsmål, som kan  

 indbringes  

 for statsamtet). Klagerens udtalelse i telefonen over for statsamtet om, at  

 det  

 er uden betydning for ham, hvilket hus der bliver bygget, eller om  

 bygningsreglementets bestemmelse bliver overholdt, skal naturligvis forstås  

 således, at han ikke ville klage, hvis han ikke havde ovennævnte bekymring.  

 De  

 nævnte udtalelser kan statsamtet ikke anvende som grundlag for at afvise  

 klagen  

 allerede på det formelle grundlag.
Dvs. at klagerens udtalelser, der er  

 fremsat  

 under en telefonsamtale i en situation, hvor han ikke kunne overskue, hvad  

 udtalelsen ville blive (mis)brugt til, ingen relevans har ved stillingtagen  

 til  

 dennes individuelle væsentlige interesse i at få efterprøvet sagens retlige  

 spørgsmål. Statsamtet fastholdt i brev  

 af 17. december 1999 til B afgørelsen.
Statsamtet skrev bl.a. følgende:
 1. I Deres brev anfører De  

 på side 2, at det er almindelig anerkendt, at en nabo til en ejendom  

 betragtes  

 som berørt på en måde, der er så væsentlig og individuel efter de  

 bygningsregulerende bestemmelser, at der foreligger retlig interesse.
 Statsamtet deler ikke Deres  

 opfattelse heraf.
Statsamtet finder, at der i  

 hvert enkelt tilfælde skal foretages en konkret vurdering af, om en nabos  

 interesse i en byggesag er individuel og væsentlig.
En nabo er således efter  

 statsamtets opfattelse ikke pr. definition klageberettiget.
 2. I Deres brev anfører De  

 endvidere på side 2, at byggelovens § 22 beskytter naboers individuelle  

 interesse.
 Statsamtet er delvis enig heri.
 Bestemmelsen i byggelovens §  

 22 skal sikre, at bygningsmyndighederne ikke dispenserer fra visse  

 bygningsregulerende bestemmelser uden først at have givet naboerne mulighed  

 for  

 at fremkomme med bemærkninger til dispensationsansøgningen.
Byggelovens § 22, stk. 2,  

 skal dog efter statsamtets opfattelse ikke forstås således, at enhver nabo,  

 som  

 skal orienteres om dispensationsansøgninger, er klageberettiget.
For at være  

 klageberettiget skal den almindelige forvaltningsretlige betingelse om  

 væsentlig og individuel interesse i sagens udfald være opfyldt, jf.  

 byggelovens  

 § 23, stk. 3,  medmindre klagen vedrører handicapforhold og indsendes  

 af visse  

 handicaporganisationer.
 3. De har endvidere i Deres  

 brev anført, at (A) har klaget, idet han er bekymret for eventuelle skader på  

 sin ejendom, og idet han mener, at Århus Kommune klart har fejlfortolket  

 visse  

 af bestemmelserne i byggeloven og i bygningsreglementet.
De har for så vidt angår  

 klagens materielle indhold præciseret, at klagen vedrører ·  

  

 	  

 antallet af etager, ·  

  

 	  

 udregning af bebyggelsesprocent, og ·  

  

 	  

 bebyggelsens højde og afstand.
 Statsamtet finder under  

 henvisning til beliggenheden af det pågældende hus set i forhold til  

 beliggenheden af (A)s hus, at en evt. fejlfortolkning fra Århus  

 Kommunes side  

 af byggelovgivningens regler vedr. bebyggelsesprocent, højde og afstande ikke  

 medfører sådanne gener for (A), at der foreligger en væsentlig, individuel  

 interesse i sagens udfald.
 Statsamtet har herved også  

 lagt vægt på oplysningerne fra Århus Kommune om, at der foreligger  

 landinspektørerklæring om, at afstanden fra byggeriet til skellet på  

 (A)s  

 ejendom overholder bestemmelserne derfor (  

 5  

 m  

 ). Denne afstand fremgår også af tegningerne over  

 byggeriet.
 Det fremgår af sagen, at  

 Århus Kommune har foretaget en vurdering af, hvilke foranstaltninger, der er  

 nødvendige for at sikre omkringliggende grund og bygninger, jf. byggelovens §  

 12. Statsamtet har ikke kompetence til at tage stilling til  

 hensigtsmæssigheden  

 af kommunens vurdering i den henseende.
Hvis (A)s ejendom beskadiges  

 som følge af byggeriet, kan der eventuelt anlægges et civilt søgsmål mod  

 ejeren  

 og/eller Århus Kommune. Herefter klagede B i brev af  

 10. januar 2000 til mig.
 Statsamtet har i brev af 26.  

 januar 2000 henholdt sig til afgørelsen.
Ombudsmandens udtalelse   

  

 1. Statsamtets afgørelse Byggelovens § 23, stk. 3, (lovbekendtgørelse nr. 452 af 24. juni 1998) har  

 denne ordlyd:
   

  

 § 23.
 Stk. 3. Kommunalbestyrelsens afgørelser kan påklages af afgørelsens  

 adressat og andre, der har en individuel, væsentlig interesse i sagens  

 udfald.
 Bestemmelsen blev indsat i byggeloven ved lov nr. 1083 af 29. december 1997.  

 Af forarbejderne til denne lov (Folketingstidende 1997-98, tillæg A, s. 2175)  

 fremgår bl.a. følgende:
Ifølge byggelovens § 23 kan kommunalbestyrelsens afgørelser for så vidt  

 angår retlige spørgsmål påklages  

 til statsamtet eller  for Københavns og Frederiksberg kommuner   

 til  

 Boligministeriet.
Det har ikke hidtil fremgået af byggeloven, hvem der har  

 klagekompetence.
Det foreslås derfor, at det  

 præciseres, hvem der er klageberettiget i forhold til de afgørelser,  

 kommunalbestyrelsen træffer. Afgrænsningen af kredsen af  

 klageberettigede er sammenfaldende med den almindelige forståelse af hvem der  

 kan anses for part i en afgørelsessag.
I forarbejderne til forvaltningsloven  

 (Folketingstidende 1985-86, tillæg A, sp. 133 og 134) er bl.a. anført  

 følgende:
Lovforslagets partsbegreb  

 omfatter for det første ansøgere, dvs. personer, der til en  

 forvaltningsmyndighed har indgivet ansøgning om en ydelse, tilladelse eller  

 lignende.
Endvidere omfatter partsbegrebet klagere, dvs. personer, der som  

 klageberettigede har indgivet klage til en rekursinstans i en dem vedkommende  

 sag.
Også personer, til hvem et forbud eller påbud rettes eller vil blive  

 rettet, vil have stilling som part i den pågældende sag.
Partsbegrebet  

 omfatter  

 således typisk den eller dem, til hvem den afgørelse, der træffes, vil blive  

 stilet, men også andre fysiske eller juridiske personer kan have stilling som  

 part i sagen.
På nogle områder vil f.eks. også kommuner og andre offentlige  

 myndigheder kunne have partsstatus.
I de særlige tilfælde, hvor  

 der kan opstå tvivl, må der navnlig lægges vægt på, hvor væsentlig den  

 pågældendes interesse i sagen er, og hvor nært denne interesse er knyttet til  

 sagens udfald. Partsbegrebet er nærmere  

 omtalt i John Vogter, Forvaltningsloven med kommentarer (3. udg., 1999), s.  

 258ff, Hans Gammeltoft-Hansen mfl., Forvaltningsret (1994), s. 45ff, og Carl  

 Aage Nørgaard og Jens Garde, Forvaltningsret, Sagsbehandling (4. udg., 1995),  

 s. 153ff.
Som det fremgår af  

 forvaltningslovens forarbejder og af den nævnte litteratur  og af den  

 praksis  

 der heri er henvist til  er kerneområdet for partsbegrebet afgørelsens  

 adressat; men også andre der har en mere afledet interesse i sagens udfald,  

 kan  

 efter omstændighederne have partsstatus.
I tilfælde hvor en afgørelse har  

 mere  

 indirekte afledede virkninger for andre end adressaten, må der anlægges en  

 konkret vurdering af hvor væsentlige de berørte interesser er, og herunder  

 hvor  

 stærkt behovet er for at den pågældende tillægges partsbeføjelser.
I sager om byggetilladelse  

 vil en nabo ikke uden videre være part, men dette vil dog normalt være  

 tilfældet hvis byggeriet beror på en dispensation og vil udsætte naboen for  

 konkrete (væsentlige) gener, jf.
Hans Gammeltoft-Hansen mfl., Forvaltningsret  

 (1994), s. 46.
 I den foreliggende sag har  

 statsamtet begrundet sin afgørelse således:
Statsamtet finder under  

 henvisning til beliggenheden af det pågældende hus set i forhold til  

 beliggenheden af (A)s hus, at en evt. fejlfortolkning fra Århus  

 Kommunes side  

 af byggelovgivningens regler vedr. bebyggelsesprocent, højde og afstande ikke  

 medfører sådanne gener for (A), at der foreligger en væsentlig, individuel  

 interesse i sagens udfald. Statsamtet lagde afgørende  

 vægt på at udsigten fra (A)s hus ikke umiddelbart blev generet af det  

 pågældende byggeri.
Desuden lagde statsamtet vægt på at skelafstanden var  

 overholdt.
Sidstnævnte forhold har  

 ingen betydning for spørgsmålet om der foreligger klageberettigelse.
En  

 klages  

 formål er jo netop at få statueret om reglerne er overholdt eller ej.
Statsamtets begrundelse er  

 således væsentligst knyttet til eventuelle synsmæssige gener.
De har ikke  

 bestridt at de synsmæssige gener må anses for uvæsentlige, og statsamtets  

 afgørelse  

 er derfor på dette punkt for så vidt korrekt.
Spørgsmålet er imidlertid om  

 det  

 er korrekt alene at lægge vægt på de synsmæssige gener og se bort fra de  

 afledede virkninger af byggetilladelsen, nemlig risikoen for skade på  

 klagerens  

 ejendom.
Det antages normalt at en  

 klage for at der foreligger klageberettigelse, skal relatere sig til hensyn  

 som  

 varetages af den lov og de bestemmelser heri som påberåbes.
Det får derfor  

 betydning om den påberåbte interesse vedrører forhold der er reguleret på  

 anden  

 måde.
 Byggelovens bestemmelser om  

 bebyggelsesprocent, højde og afstand samt antal etager er primært begrundet i  

 et ønske om regulering af byggetæthed, friarealer, lysforhold og ensartethed.  

 Ingen af disse bestemmelser tager umiddelbart sigte på risikoen for skade på  

 anden ejendom, bortset fra brandrisiko.
 Byggeloven indeholder  

 imidlertid i § 12 følgende bestemmelse:
 § 12.  

  

 Ved fundering, udgravning, ændring af terrænhøjde eller  

 anden terrænændring på en grund skal, uanset om arbejdet i øvrigt er omfattet  

 af loven, træffes enhver foranstaltning, der er nødvendig for at sikre  

 omliggende grunde, bygninger og ledningsanlæg af enhver art.
Stk. 7. Kommunalbestyrelsens afgørelser i henhold til denne  

 paragraf kan ikke påklages til anden administrativ myndighed. Denne bestemmelse må i  

 mangel af holdepunkter for andet antages udtømmende at gøre op med risiko for  

 skade på omliggende ejendomme i forbindelse med udgravning og byggeri mv.
De  

 øvrige regler i byggeloven kan derfor ikke med rette påberåbes til  

 varetagelse af  

 sådanne hensyn, og det ville være en omgåelse af klagemulighederne hvis en  

 klage til statsamtet begrundet i disse forhold alligevel blev accepteret.
Jeg har herefter ikke  

 grundlag for at kritisere statsamtets afgørelse.
Jeg anser det imidlertid for  

 beklageligt at statsamtet lagde vægt på at skelafstanden var overholdt.
Som  

 anført ovenfor er dette forhold uden betydning for afgørelsen af om der  

 foreligger klageberettigelse idet klagen netop har til formål at få fastslået  

 om reglerne er overholdt.
Statsamtet tog på denne måde i realiteten stilling  

 til det pågældende klagepunkt.
Jeg har gjort statsamtet bekendt med min  

 opfattelse, men foretager mig herudover ikke mere vedrørende dette forhold.
2. Statsamtets begrundelse Efter forvaltningslovens §  

 24, stk. 1, 2. pkt., skal begrundelsen for en afgørelse der beror på et  

 administrativt skøn, angive de hovedhensyn der har været bestemmende for  

 skønsudøvelsen.
Endvidere skal begrundelsen om fornødent indeholde en kort  

 redegørelse for de oplysninger vedrørende sagens faktiske omstændigheder som  

 er  

 tillagt væsentlig betydning for afgørelsen, jf. forvaltningslovens § 24, stk.  

 2.
En begrundelse skal efter §  

 24 fremtræde som en forklaring på hvorfor afgørelsen har fået det pågældende  

 indhold, jf.
John Vogter, Forvaltningsloven med kommentarer (3. udg., 1999),  

 s.  

 420.
 Desuden skal en begrundelse  

 i en vis udstrækning tage stilling til partsanbringender, jf. samme, s.  

 428f.
Statsamtet har i sin  

 begrundelse redegjort for de forhold der er tillagt vægt.
Begrundelsen giver  

 imidlertid ingen forklaring på hvorfor der alene er lagt vægt på de  

 synsmæssige  

 gener og ikke på risikoen for skader på klagerens ejendom.
Under hensyn til  

 at  

 klageren netop lagde afgørende vægt på denne risiko, havde det efter min  

 opfattelse været hensynsfuldt om statsamtet udtrykkeligt havde forklaret  

 hvorfor denne risiko ikke kunne tillægges betydning i den konkrete sag.
Jeg  

 anser det for beklageligt at statsamtet undlod dette.
Jeg har gjort  

 statsamtet  

 bekendt med min opfattelse, men foretager mig ikke herudover mere vedrørende  

 dette forhold.
