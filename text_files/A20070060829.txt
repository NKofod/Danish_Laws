Bekendtgørelse  

 af lov om udnævnelse af biskopper og om stiftsbåndsløsning Herved bekendtgøres lov om udnævnelse af biskopper og om  

 stiftsbåndsløsning, jf. lovbekendtgørelse nr. 3 af 3. januar 2007, med de  

 ændringer,  

 der følger af lov nr. 531 af 6. juni 2007.
Udnævnelse af biskopper § 1.  

  

 Til biskop kan kun udnævnes  

 personer, der har bestået teologisk kandidateksamen fra et universitet her i  

 landet og opfylder betingelserne for at blive ansat som præst i folkekirken.
 § 2.  

  

 Inden en stilling som biskop  

 besættes, afholdes en afstemning i overensstemmelse med reglerne i  

 §§ 3-6.
§ 3.  

  

 Stemmeberettigede er medlemmer af  

 stiftets menighedsråd.
Endvidere har tjenestemandsansatte præster samt  

 overenskomstansatte præster, hvis ansættelse har en varighed af et år eller  

 mere,  

 der er ansat af kirkeministeren, og som ikke er medlem af noget menighedsråd,  

 stemmeret i forbindelse med valg af den tilsynsførende biskop.
Stk. 2.  

  

 Stemmeberettiget er tillige  

 repræsentanter for valgmenigheder, der har hjemsted i stiftet, og  

 valgmenighedspræster,  

 der er stadfæstet som præst for en valgmenighed i stiftet.
De  

 stemmeberettigede  

 repræsentanters antal fastsættes for de enkelte valgmenigheder af  

 valgbestyrelsen til 5 for de første 1000 medlemmer af valgmenigheden, heri  

 medregnet børn under 18 år, og yderligere et medlem for hvert påbegyndt 1000,  

 dog ikke over 15 i alt.
Repræsentanterne udpeges af valgmenigheden.
Stk. 3.  

  

 En præst, der er medlem af flere  

 menighedsråd, er kun stemmeberettiget i et af dem.
En præst, der har flere af  

 de i stk. 1, 2. pkt., nævnte ansættelser, har kun een stemme.
En  

 valgmenighedspræst,  

 der er stadfæstet som præst for flere valgmenigheder i stiftet, er kun  

 stemmeberettiget i en af disse.
§ 4.  

  

 Kirkeministeriet fastsætter en  

 frist for anmeldelse af kandidater ved afstemningen.
Anmeldelsen, der  

 indgives  

 til vedkommende stiftsadministration, skal være underskrevet af mindst 75,  

 højst 150 stemmeberettigede stillere og skriftligt tiltrådt af den opstillede  

 kandidat.
Den, der er stiller for flere kandidatlister, kan ikke anses for  

 stiller for nogen af listerne.
En kandidat kan ikke være stiller for en  

 kandidatliste, hvorpå den pågældende selv er opført som kandidat.
Stk. 2  



.  

  

 Valgbestyrelsen  

 består af 3 medlemmer valgt blandt provstiudvalgsmedlemmerne i vedkommende  

 stift.
Stemmeberettigede ved valg af valgbestyrelse er kun de valgte  

 medlemmer  

 af provstiudvalget.
Kirkeministeren fastsætter nærmere regler om valg af  

 valgbestyrelse og fastsætter, hvilke opgaver valgbestyrelsen skal varetage.
 Stk. 3.  

  

 Klager over valgbestyrelsens  

 afgørelser, herunder klager over valget, kan indbringes for kirkeministeren  

 og  

 skal være kirkeministeren i hænde senest ugedagen efter, at valgbestyrelsens  

 afgørelse er meddelt klageren.
 § 5.  

  

 Stemmeafgivningen foregår ved  

 urafstemning blandt de stemmeberettigede.
 Stk. 2.  

  

 Kirkeministeren fastsætter  

 nærmere regler om gennemførelse af afstemningen.
§ 6.  

  

 Er der kun opstillet to  

 kandidater, skal kirkeministeren indstille den kandidat, der har fået flest  

 stemmer, til kgl. udnævnelse.
Hvis stemmerne står lige, afgør  

 kirkeministeren,  

 hvem af de to kandidater der skal indstilles til kgl. udnævnelse.
Stk. 2.  

  

 Er der opstillet flere end to  

 kandidater, skal kirkeministeren indstille den af kandidaterne, der ved  

 afstemningen har fået over halvdelen af de afgivne stemmer, til kgl.  

 udnævnelse.
Har ingen af kandidaterne opnået over halvdelen af de afgivne  

 stemmer, foretages omvalg mellem de to kandidater, der ved afstemningen har  

 fået flest stemmer, således at det ved stemmelighed afgøres ved lodtrækning,  

 på  

 hvilke to kandidater der skal stemmes.
Lodtrækningen foretages af  

 valgbestyrelsen.
Den kandidat, der ved anden afstemning opnår flest stemmer,  

 skal af kirkeministeren indstilles til kgl. udnævnelse.
Hvis stemmerne ved  

 anden afstemning står lige, afgør kirkeministeren, hvem af de to kandidater  

 der  

 skal indstilles.
 § 7.  

  

 Omkostningerne ved afstemningens  

 gennemførelse afholdes af fællesfonden.
Stiftsbåndsløsning § 8.  

  

 En sognemenighed eller  

 valgmenighed kan ved stiftsbåndsløsning slutte sig til en anden biskop, som  

 er  

 villig til at modtage den.
Denne biskop overtager da tilsynet med menigheden  

 for så vidt angår prædikeembedet, sakramenternes forvaltning og sjælesorgen.
 Stk. 2.  

  

 Stiftsbåndsløsning kan tidligst  

 finde sted 1 år efter bispestillingens besættelse.
 Stk. 3.  

  

 Beslutning om stiftsbåndsløsning  

 skal være vedtaget på et menighedsmøde med tre fjerdedele af de afgivne  

 stemmer  

 og være tiltrådt af menighedens præst eller en af dens præster.
Ikrafttrædelsesbestemmelser § 9.  

  

 Loven finder anvendelse på  

 bispevalg, hvortil kirkeministeren indkalder kandidatanmeldelser den 1. juni  

 1980 eller senere.
 Stk. 2.  

  

 Lov nr. 287 af 30. juni 1922 om  

 bispeembeders besættelse og om adgang til stiftsbåndsløsning ophæves.
 § 10.  

  

 Loven gælder ikke for Grønland.
 Lov nr. 1566 af 20. december 2006 indeholder følgende  

 ikrafttrædelsesbestemmelser m.v.:
§ 8 Stk. 1.  

  

 Loven træder i kraft den 1.  

 januar 2007.
 Stk. 2.  

  

 Lov om folkekirkens økonomi  

 § 17 a, stk. 1, og § 17 e, stk. 1, 2. pkt., som affattet  

 ved denne lovs § 1, nr. 6, om antallet af valgte medlemmer af  

 provstiudvalg  

 finder første gang anvendelse ved de ordinære valg til provstiudvalg i 2009.
§ 9 Loven gælder ikke for Færøerne og Grønland.
Loven kan  

 ved kongelig anordning sættes i kraft for Færøerne med de afvigelser, som de  

 særlige færøske forhold tilsiger.
 Lov nr. 531 af 6. juni 2007 indeholder følgende  

 ikrafttrædelsesbestemmelser m.v.:
§ 5 Stk. 1.  

  

 Loven træder i kraft den 1. juli  

 2007.
 Stk. 2.  

  

 § 10,  

 stk. 2, 5-6, 10 og stk. 11, 2. pkt., § 21, stk. 3, og  

 § 27, stk. 5, i lov om menighedsråd som affattet ved denne lovs  

 § 1, nr. 5-11, og § 3, § 3 a og § 23, i lov om valg til  

 menighedsråd, som affattet ved denne lovs § 2, nr. 1-4, finder  

 anvendelse  

 fra og med de ordinære valg til menighedsråd i 2008.
 Stk. 3.  

  

 § 2,  

 stk. 1, 1. pkt., og stk. 3 i lov om menighedsråd, som affattet ved  

 denne lovs § 1, nr. 3-4, og § 3 stk. 2 i lov om udnævnelse af  

 biskopper og om stiftsbåndsløsning, som affattet ved denne lovs § 4,  

 finder indtil de ordinære valg til menighedsråd i 2008 kun anvendelse på  

 menighedsråd oprettet efter lovens ikrafttræden.
 Stk. 4.  

  

 Beslutning  

 om udskrivning af et bindende stiftsbidrag truffet efter § 23 a i lov om  

 folkekirkens økonomi, som affattet ved denne lovs § 3, nr. 2, kan først  

 træffes med virkning for budgetåret 2008.
§ 6 Loven gælder ikke for Færøerne og Grønland.
Loven kan  

 ved kgl. anordning sættes i kraft for Færøerne med de afvigelser, som de  

 særlige færøske forhold tilsiger.
