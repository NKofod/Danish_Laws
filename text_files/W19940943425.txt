Ankestyrelsens principafgørelse U-19-94 om anerkendelse - psykisk lidelse - chok - vidne - arbejdsskade Resume:
 Et anmeldt tilfælde af chokreaktion hos en underbrandmester, der under arbejde havde været vidne til, at en kollega var blevet livsfarligt kvæstet efter et styrt på 12 meter, kunne ikke anerkendes som en arbejdsskade.
Ankestyrelsen lagde ved afgørelsen vægt på, at manden i sit erhverv som underbrandmester måtte være forberedt på psykisk belastende situationer, og at belastningen ved hans overværelse af det ulykkestilfælde, der ramte en kollega, ikke kunne anses at ligge udover, hvad man kunne forvente at komme ud for i hans erhverv. *) Kassation:
Principafgørelsen har ikke længere vejledningsværdi Love:
Lov om sikring mod følger af arbejdsskade - lov nr. 390 af 20. maj 1992 - § 9, nr. 1 Note:
 *)Se også SM U-1-92.
 Sagsfremstilling:
En 49-årig underbrandmester var blevet tilkaldt for at sikre et stillads mod stormvejr, og under arbejdet hermed blev han vidne til, at en kollega styrtede 12 meter ned fra stilladset og blevlivsfarligt kvæstet.
Manden fik et chok, og han modtog efter hændel sen psykologisk krisehjælp.
 Arbejdsskadestyrelsen meddelte, at skaden ikke hørte under den lovpligtige arbejdsskadeforsikring.
 Ved afgørelsen henviste Arbejdsskadestyrelsen til, at for at chok kan anerkendes som arbejdsskade, er det en betingelse, at der er tale om en dramatisk og helt usædvanlig begivenhed, der går ud over, hvad der kan forventes i det pågældende erhverv.
Arbejdsskadestyrelsen begrundede herefter afgørelsen med, at arbejdetmed redning af menneskeliv ofte involverer livstruende og psykisk be lastende situationer for brandmændene.
Voldsomme begivenheder som den omhandlede måtte således være forventelig i hvervet som brandmand.
 Afgørelse:
 Mandens chokreaktion kunne ikke anerkendes som arbejdsskade efter ar bejdsskadeforsikringsloven.
 Begrundelsen var, at det er en betingelse for at anerkende chok som arbejdsskade, at der har været tale om en dramatisk og helt usædvanlig situation, der går udover, hvad man kunne forvente i det pågældende erhverv.
 Ankestyrelsen lagde ved afgørelsen vægt på, at manden i sit erhverv som underbrandmester måtte være forberedt på psykisk belastendesituationer, og at belastningen ved hans overværelse af det ulykkes tilfælde, der ramte en kollega, ikke kunne anses at ligge udover, hvad man kunne forvente at komme ud for i hans erhverv.
 Ankestyrelsen tiltrådte således Arbejdsskadestyrelsens afgørelse.
