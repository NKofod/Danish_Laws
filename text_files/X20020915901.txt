Udlodning af udbytte efter tilførsel af  

 aktiver   kontant vederlag I A/S indskød i marts 2001 med virkning fra 1. oktober 1999 sin  

 virksomhed i to nystiftede datterselskaber, herunder en del af virksomheden  

 til M ApS.
 Virksomhedsoverdragelsen blev gennemført som en skattefri  

 tilførsel af aktiver i henhold til fusionsskattelovens § 15 c og d,  

 hvortil Told- og Skattestyrelsen havde meddelt tilladelse.
 Overkursen ved emission ved den skattefri tilførsel af aktiver  

 udgjorde ifølge åbningsbalancen 1.358.392 kr., idet M ApS  

 stiftedes med en nominel anpartskapital på 125.000 kr.
 M ApS´s regnskabsår er 1. oktober - 30. september.
 Den skattefri tilførsel af aktiver var ifølge  

 ansøgningen begrundet i hovedaktionærens overvejelser om at  

 positionere koncernen til et fremtidigt generationsskifte samt et  

 ønske om at adskille driftsrisikoen i de to virksomheder.
 I august måned 2000 meddelte Told- og Skattestyrelsen på  

 baggrund af de endelige selskabsretlige dokumenter endelig tilladelse til  

 skattefri tilførsel af aktiver.
I efteråret 2001 forelægges det Told- og Skattestyrelsen, at  

 det  i M ApS´s 2. regnskabsår har vist sig, at en af medarbejderne i M  

 ApS ønsker at blive medejer af selskabet og på sigt overtage  

 hele selskabet, hvis der er økonomisk mulighed herfor.
For at lette  

 finansieringen for medarbejderen påtænkes det at udlodde en del  

 af selskabets frie egenkapital.
Det er hensigten, at medarbejderen igennem et holdingselskab skal  

 opnå 25% af anparterne i selskabet.
For at nå dette resultat, er  

 det nødvendigt, at der udloddes en del af den frie anpartskapital.  

 Udlodningen fordeles på årets resultat med 55.457 kr. og ca.  

 861.998 kr. fra overkursen, opstået  ved den skattefri tilførsel  

 af aktiver.
Det oplyses, at den del af udlodningen, der ikke kan finansieres af  

 likvide midler på udlodningstidspunktet, vil blive finansieret via et  

 gældsforhold på markedsmæssige vilkår mellem I A/S og  

 M ApS.
Gælden vil efterfølgende blive afdraget i takt med, at  

 selskabet har den fornødne likviditet.
 Efter afslutningen af 1. regnskabsår foretog M ApS udlodning af  

 100.000 kr. på baggrund af et driftsresultat på 3.606 kr.
 Det fremgår af fusionsskattelovens § 15 c, stk. 2, 1. pkt., at der  

 ved tilførsel af aktiver forstås den transaktion, hvorved et  

 selskab uden at være opløst tilfører den samlede eller en  

 eller flere grene af sin virksomhed til et andet selskab mod at få  

 tildelt aktier eller anparter i det modtagende selskabs kapital.
 Det er således en betingelse for anvendelse af fusionsskattelovens  

 regler om skattefri tilførsel af aktiver, at der ikke ydes kontant  

 vederlag til det indskydende selskab i forbindelse med tilførslen.
 Told- og Skattestyrelsen fandt, at en udlodning af 917.455 kr., foretaget  

 på baggrund af det modtagende selskabs andet regnskabsår, ville  

 være i strid med forbuddet mod kontantvederlæggelse i  

 fusionsskattelovens § 15 c, stk. 2.
Told- og Skattestyrelsen lagde i den forbindelse afgørende  

 vægt på, · at der er nøje tidsmæssig sammenhæng mellem meddelelsen  

 af endelig tilladelse til skattefri tilførsel af aktiver og de  

 efterfølgende udlodninger, således, at I A/S i løbet af  

 en periode på mindre end 2 år fra beslutningen om  

 tilførslen, modtager udbytte på ca. 1 mill. kr., · at ca. 94% af den påtænkte udbytteudlodning efter 2.  

 regnskabsår stammer fra den ved stiftelsen af M ApS opståede  

 overkurs ved emission i forbindelse med den skattefri tilførsel af  

 aktiver, · at I A/S som følge af udbytteudlodningen får tilført  

 midler, som væsentligt overstiger overskuddet i det  

 pågældende regnskabsår, og · at den del af udbytteudlodningen, der ikke kan henføres til  

 årets overskud, reelt må anses som kontant vederlag for den  

 forudgående skattefri tilførsel af aktiver.
 Konsekvensen af en sådan udlodning ville være, at  

 tilførslen ville blive betragtet som en skattepligtig  

 virksomhedsoverdragelse.
