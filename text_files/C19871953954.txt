(Til samtlige kommuner og amtskommuner) På given foranledning skal Socialstyrelsen oplyse følgende:
 Der er nu i Socialministeriets Vejledning om hjælp efter bistandslovens §  

 48 af 3. juli 1987 fastsat vejledende regler for hjælpeordninger efter  

 bistandslovens § 48, stk. 3.
 Vejledningen tager udgangspunkt i. at der ikke i bistandsloven er hjemmel  

 til at pålægge ægtefællen at varetage de udvidede plejeovervågnings- og  

 ledsagefunktioner, hvortil der i medfør af § 48, stk. 3, kan ydes støtte, den  

 såkaldte hjælpeordning for personer med vidtgående fysisk handicap, der bor i  

 eget hjem, jf. vejledningens punkt 53.
Der tages ved udmåling af hjælpen udgangspunkt i, at der skal ydes hjælp,  

 som dækker hele døgnet, men et mindre antal timer kan udmåles, hvis ansøgeren  

 ønsker det, fx fordi en pårørende kan og vil påtage sig hjælpefunktionerne  

 nogle timer om dagen.
I vejledningens punkt 51 anføres det: »Dog må man  

 være opmærksom på, at familie, herunder ægtefælle eller andre, som påtager  

 sig sådanne funktioner, får hvile og fritid i tilstrækkeligt omfang til at  

 kunne klare sin egen daglige tilværelse.« For så vidt angår SM O-41-87 skal Socialstyrelsen gøre opmærksom på, at  

 denne afgørelse er truffet, inden vejledningen blev udsendt og altså på et  

 tidspunkt, hvor der herskede tvivl om disse spørgsmål, og hvor der fra  

 forskellig side blev udtrykt ønske om en tydeliggørelse af betingelserne for  

 anvendelsen af bistandslovens § 48, stk. 3. Denne tydeliggørelse er sket i  

 Socialministeriets vejledning.
