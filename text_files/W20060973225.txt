 Landsskatteretskendelse vedr. omkostningsgodtgørelse.
 Klagen vedrører  

 afslag på omkostningsgodtgørelse vedrørende A  

 (herefter benævnt klageren) indgivelse af ansøgning om  

 omkostningsgodtgørelse.
Landsskatterettens  

 afgørelse Landsskatteretten stadfæster  

 regionens afgørelse.
Sagens oplysninger Klageren fik ved  

 Landsskatterettens kendelse af 21. oktober 2004 ikke medhold i sin klage over  

 skatteankenævnets afgørelse.
 Klagerens repræsentant har på  

 vegne af klageren ansøgt om omkostningsgodtgørelse med 50 % af i alt  

 12.924,75  

 kr. (inkl. moms).
 Af faktura fra repræsentanten  

 fremgår, at 1.062,50 kr. (inkl. moms) vedrører udfærdigelse af ansøgning om  

 omkostningsgodtgørelse.
Regionens afgørelse Regionen har ikke imødekommet  

 klagerens ansøgning om omkostningsgodtgørelse for udgifter på 1.062,50 kr.  

 (inkl. moms) afholdt i forbindelse med klagerens ansøgning om  

 omkostningsgodtgørelse.
Sagstypen er ikke positivt  

 nævnt i skattestyrelseslovens § 33 D.
Det fremgår endvidere af Processuelle  

 regler på ToldSkats område, kapitel K.4, at der ikke ydes godtgørelse for  

 udgifter  

 afholdt til indgivelse og behandling af en anmodning om  

 omkostningsgodtgørelse  

 i første instans ved den regionale told- og skattemyndighed.
Klagerens påstand og  

 argumenter Klagerens repræsentant har  

 fremsat påstand om, at klageren anses for berettiget til  

 omkostningsgodtgørelse  

 for udgifter til indgivelse af ansøgning om omkostningsgodtgørelse.
De processuelle regler er  

 udfærdiget af Told- og Skattestyrelsen og er som sådanne at opfatte som et  

 cirkulære eller en vejledning, der ikke har umiddelbar lovkraft i forhold til  

 borgerne.
Endvidere må et cirkulære eller en vejledning ikke være i strid med  

 lovgivningen.
Af skattestyrelseslovens § 33  

 D, stk. 1, nr. 1 fremgår, at godtgørelse ydes ved klage til skatteankenævnet  

 eller Landsskatteretten.
Da udfærdigelse af en ansøgning om  

 omkostningsgodtgørelse  

 må betragtes som direkte forbundet med selve klagesagen, ses der ikke hjemmel  

 i  

 bestemmelsen til at afskære klager fra godtgørelse for udgifter afholdt i  

 forbindelse  

 hermed.
 Det forekommer ulogisk, at  

 der efter de processuelle regler er adgang til omkostningsgodtgørelse for  

 klager over den regionale myndigheds afgørelse om omkostningsgodtgørelse,  

 mens  

 der derimod ikke kan ydes godtgørelse for udgifter ved udfærdigelse af selve  

 ansøgningen.
 Bestemmelsen i  

 skattestyrelseslovens § 33 C, stk. 1, nr. 6, som omhandler udgifter til en  

 sagkyndigs udtalelse om, hvorvidt en afgørelse i en klage- eller retssag bør  

 påklages eller prøves ved domstolene, taler for, at udgifter til udfærdigelse  

 af ansøgning om omkostningsgodtgørelse er godtgørelsesberettigede, da disse  

 udgifter må ses i umiddelbar sammenhæng med selve den godtgørelsesberettigede  

 klagesag ved Landsskatteretten.
 Der er i forarbejderne til  

 skattestyrelsesloven ikke taget stilling til den omhandlede problemstilling.  

 En  

 sproglig fortolkning af de citerede bestemmelser må føre til, at  

 omkostningsgodtgørelsen  

 tillige må omfatte udgifter til sagkyndig bistand i forbindelse med  

 udfærdigelsen  

 af selve ansøgningen om omkostningsgodtgørelse.
Landsskatterettens  

 bemærkninger og begrundelse Af skattestyrelseslovens § 33  

 C, stk. 1, (nu skatteforvaltningslovens § 54, stk. 1), fremgår følgende:
 Godtgørelsesberettigede er  

 de følgende udgifter, når de ifølge regning skal betales eller er betalt:
 1) Udgifter til sagkyndig  

 bistand, medmindre den sagkyndige er ansat hos den godtgørelsesberettigede.
( ) Endvidere fremgår følgende af  

 skattestyrelseslovens § 33 D, stk. 1 (nu skatteforvaltningslovens § 55, stk.  

 1):
Godtgørelse ydes 1) ved klage til  

 skatteankenævnet eller til Landsskatteretten.
 2) ved klage til en told- og  

 skatteregion, Told- og Skattestyrelsen eller Ligningsrådet over en afgørelse,  

 som er truffet efter bemyndigelse fra skatteministeren.
( ) Der ydes ikke  

 omkostningsgodtgørelse for udgifter til sagkyndig bistand i forbindelse med  

 en  

 sags behandling ved første instans.
Ved de stedlige myndigheders  

 behandling af en ansøgning om omkostningsgodtgørelse skal der tages stilling  

 til, om betingelserne for at yde omkostningsgodtgørelse efter  

 skattestyrelseslovens  

 kapitel 3 A (nu skatteforvaltningslovens kapitel 19) er opfyldt.
Selvom  

 ansøgningen og behandlingen heraf er en konsekvens af, at der har været ført  

 en  

 klagesag, er vurderingen af omkostningsgodtgørelsesmulighederne en i forhold  

 til klagesagen selvstændig sag.
 Udgifter til sagkyndig  

 bistand til udarbejdelse af ansøgning om omkostningsgodtgørelse kan derfor  

 ikke  

 anses som udgifter omfattet af skattestyrelseslovens § 33 D, stk. 1 (nu  

 skatteforvaltningslovens § 55, stk. 1), men må anses som udgifter til  

 sagkyndig  

 bistand i forbindelse med en sags behandling i første instans.
 Der kan ikke ydes  

 omkostningsgodtgørelse til sådanne udgifter, og den påklagede afgørelse  

 stadfæstes  

 derfor.
