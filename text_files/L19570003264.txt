 Ved kgl. resolution af 16. april 1955 har Danmark ratificeret ovennævnte  

 overenskomst, hvis tekst lyder som følger:
EUROPÆISK KULTURKONVENTION I betragtning af, at Det europæiske Råds mål er at hidføre en nærmere  

 forening mellem rådets medlemmer bl.a. til befæstelse og virkeliggørelse af  

 de idealer og grundsætninger, som er deres fælles arv; i betragtning af, at en øget gensidig forståelse mellem Europas folk vil  

 fremme bestræbelserne for at nå dette mål; og i betragtning af, at det i dette øjemed er ønskeligt ikke alene at  

 indgå tosidede kulturoverenskomster mellem rådets medlemmer, men også at  

 handle i fællesskab for at værne den europæiske kultur og fremme dens  

 udvikling; er de undertegnede regeringer, som er medlemmer af Det europæiske Råd, og  

 som har besluttet at afslutte en almindelig europæisk kultur konvention, der  

 tager sigte på at anspore statsborgere i alle rådets medlemslande og i  

 sådanne andre europæiske lande, som måtte tiltræde denne konvention, til  

 studium af de andre kontraherende parters sprog, historie og civilisation,  

 samt af deres fælles civilisation, blevet enige om følgende:
 Artikel 1.
 Hver kontraherende part skal træffe foranstaltninger, der er egnede til at  

 værne om og anspore til videreførelsen af dens eget bidrag til Europas fælles  

 kulturarv.
 Artikel 2.
Hver kontraherende part skal i den udstrækning, det er muligt Artikel 3.
 De kontraherende parter skal inden for Det europæiske Råds rammer rådføre  

 sig med hinanden med henblik på samordningen af deres bestræbelser for at  

 fremme kulturel virksomhed af europæisk interesse.
 Artikel 4.
 Til gennemførelse af artiklerne 2 og 3 skal hver kontraherende part i den  

 udstrækning, det er muligt lette udsendelse og udveksling af personer såvel  

 som af genstande af kulturel værdi.
 Artikel 5.
 Hver kontraherende part skal anse alle genstande af europæisk, kulturel  

 værdi, over hvilke den råder, som integrerende dele af Europas fælles  

 kulturarv, træffe de nødvendige forholdsregler til deres beskyttelse og lette  

 adgangen til den.
 Artikel 6.
 1. Forslag til gennemgørelse af bestemmelserne i  

 nærværende konvention og spørgsmål vedrørende dens fortolkning skal behandles  

 på møder i Det europæiske Råds udvalg af kultureksperter.
 2. Enhver stat, som uden at være medlem af Det  

 europæiske Råd har tiltrådt nærværende konvention i overensstemmelse med  

 bestemmelserne i art. 9, stk. 4, kan udpege en eller flere repræsentanter til  

 at deltage i de i det foregående stykke omhandlede møder.
 3. Beslutninger, som træffes på de i nærværende  

 artikels stk. 1 omhandlede møder, skal i form af henstillinger forelægges Det  

 europæiske Råds ministerudvalg, med mindre det drejer sig om afgørelser, der  

 ligger inden for udvalget af kultureksperters kompetence, som vedrørende  

 sager af administrativ karakter, der ikke medfører ekstraudgifter.
 4. Det europæiske Råds generalsekretær skal underrette  

 rådets medlemmer og regeringen i ethvert land, som har tiltrådt nærværende  

 konvention, om enhver beslutning konventionen vedrørende, som måtte blive  

 truffet af ministerudvalget eller udvalget af kultureksperter.
 5. Hver kontraherende part skal til sin tid underrette  

 Det europæiske Råds generalsekretær om ethvert skridt, som den måtte tage i  

 medfør af beslutninger truffet af ministerudvalget eller udvalget af  

 kultureksperter, til gennemførelse af nærværende konventions bestemmelser.
 6. Dersom visse forslag til gennemførelse af  

 nærværende konvention kun har interesse for et begrænset antal af de  

 kontraherende parter, kan behandlingen af sådanne forslag fremmes i  

 overensstemmelse med reglerne i artikel 7, forudsat at deres gennemførelse  

 ikke medfører udgifter for Det europæiske Råd.
 Artikel 7.
 Hvis to eller flere kontraherende parter til opnåelse af de mål, der er  

 sat for nærværende konvention, ønsker at arrangere andre møder ved  

 Europarådets sæde end de, som omhandles i artikel 6, stk. 1, skal rådets  

 generalsekretær yde dem den fornødne administrative bistand.
 Artikel 8.
Ingen bestemmelse i nærværende konvention skal anses at indvirke på Artikel 9.
1. Nærværende konvention står åben for undertegnelse  

 for Det europæiske Råds medlemmer.
Den skal ratificeres, og  

 ratifikationsinstrumenterne skal deponeres hos Det europæiske Råds  

 generalsekretær.
 2. Såsnart tre undertegnende regeringer har deponeret  

 deres ratifikationsinstrumenter, skal nærværende konvention træde i kraft for  

 disse regeringers vedkommende.
 3. For så vidt angår de undertegnende regeringer, som  

 ratificerer senere, skal konventionen træde i kraft på dagen for  

 ratifikationsinstrumentets deponering.
4. Det europæiske Råds ministerudvalg kan ved  

 enstemmig beslutning vedtage at indbyde enhver europæisk stat, som ikke er  

 medlem af rådet, til at tiltræde nærværende konvention på de vilkår, som  

 ministerudvalget finder rimelige og passende.
Enhver stat, som har modtaget  

 en sådan indbydelse, kan tiltræde konventionen ved at deponere sit  

 tiltrædelsesinstrument hos Det europæiske Råds generalsekretær.
Tiltrædelsen  

 har virkning fra den dag, på hvilken tiltrædelsesinstrumentet modtages.
 5. Det europæiske Råds generalsekretær skal underrette  

 rådets medlemmer og de stater, der måtte have tiltrådt konventionen, om  

 deponeringen af ethvert ratifikations- og tiltrædelsesinstrument.
 Artikel 10.
 Enhver kontraherende part kan angive de landområder, for hvilke  

 konventionens bestemmelser skal gælde, ved at fremsende en erklæring herom  

 til Det europæiske Råds generalsekretær, som skal gøre alle de øvrige  

 kontraherende parter bekendt med erklæringen.
 Artikel 11.
 1. Efter fem års forløb fra konventionens ikrafttræden  

 at regne kan den til enhver tid opsiges af enhver af de kontraherende parter  

 ved en skriftlig meddelelse til Det europæiske Råds generalsekretær, som skal  

 underrette de øvrige kontraherende parter.
 2. Opsigelsen får virkning for vedkommende  

 kontraherende part seks måneder efter den dag, på hvilken den er modtaget af  

 Det europæiske Råds generalsekretær.
 Til bekræftelse heraf har de nedenstående, som er behørigt befuldmægtiget  

 dertil af deres respektive regeringer, undertegnet nærværende konvention.
Udfærdiget i Paris den 19. december 1954 på engelsk og fransk, således at  

 begge tekster har samme gyldighed, i eet eksemplar, som skal deponeres i Det  

 europæiske Råds arkiv.
Generalsekretæren skal sende en bekræftet afskrift til  

 enhver regering, som har undertegnet eller tiltrådt konventionen.
 For Kongeriget Belgiens regering:
P.H.
Spaak For Kongeriget Danmarks regering:
H.C.
Hansen For Den franske republiks regering:
Mendes-France For Forbundsrepublikken Tysklands regering Blucher For Kongeriget Grækenlands regering:
Stephanopoulos Ved undertegnelsen af nærværende konvention erklærer jeg, at den græske  

 regering fortolker ordene »i den udstrækning, det er muligt« i  

 artikel 2 og artikel 4 i konventionen på følgende måde:
»under hensyntagen til hvert lands love og såvidt dets interne forhold tillader det.« For republiken Islands regering:
Kristinn Gudmundsson For Irlands regering:
Lian Cosgrave For Republiken Italiens regering:
G.
Martino For Storhertugdømmet Luxembourgs regering:
Jos.
Bech For Kongeriget Nederlandenes regering:
J:W.
Beyen For Kongeriget Norges regering:
Halvard Lange For Saars regering:
(i henhold til ministerkomiteens resolution (54) 18) Stephanopoulos For Kongeriget Sveriges regering:
K.I.
Westman For Republiken Tyrkiets regering:
F.
Køprulu For Det forenede Kongerige Storbritannien og Nordirlands regering:
Anthony Eden Foruden af Danmark er konventionen ratificeret af Belgien, Frankrig,  

 Irland, Island, Italien, Luxembourg, Nederlandene, Norge, Forbundsrepubliken  

 Tyskland og Storbritannien For Danmarks vedkommende er konventionen i medfør af artikel 9, stk. 3,  

 trådt i kraft den 7. maj 1955.
 Udenrigsministeriet, den 28. juni 1957.
H.C.
Hansen.
