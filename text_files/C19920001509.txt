 Efter færdselslovens § 87, stk. 1, § 123 og § 124, jf.
Justitsministeriets bekendtgørelse nr. 64 af 28. januar 1992 om politiets fjernelse og afhændelse af køretøjer er politiet berettiget til under nærmere angivne omstændigheder at fjerne og afhænde køretøjer, der henstår på færdselslovens område.
I sådanne tilfælde gælder følgende retningslinier:
Politiets fjernelse af køretøjer § 1.  Politiet kan foranledige de neden for under 1-4  

 nævnte køretøjer fjernet, såfremt de henstår på et område, der er omfattet af  

 færdselsloven:
 Stk. 2.  Adgangen til at fjerne de i stk. 1, nr. 1-2 og  

 4 nævnte køretøjer omfatter også ikke-registreringspligtige køretøjer,  

 herunder cykler og knallerter.
§ 2.  Er føreren af et køretøj, der skal fjernes, til  

 stede, eller kommer føreren til stede, pålægges det vedkommende at fjerne  

 eller foranledige køretøjet fjernet inden udløbet af en af politiet fastsat  

 frist.
Det påhviler ikke herudover politiet på stedet at søge kontakt med  

 føreren eller ejeren, inden køretøjet fjernes.
Stk. 2.  Køretøjet fjernes omgående, hvis de  

 færdselsmæssige forhold på stedet nødvendiggør dette.
Er føreren til stede,  

 opfordres denne til selv at fjerne køretøjet.
Herudover påhviler det ikke  

 politiet at søge kontakt med føreren, inden køretøjet fjernes.
 Stk. 3.  Er føreren ikke til stede, eller undlader en  

 tilstedeværende fører at efterkomme politiets opfordring om at fjerne  

 køretøjet inden udløbet af den fastsatte frist, borttransporteres køretøjet  

 ved politiets foranstaltning.
§ 3.  Køretøjet bringes til politiets  

 opbevaringsplads.
Anviser køretøjets fører på stedet anden (lovlig)  

 opbevaringsplads, bringes køretøjet til den anviste plads, såfremt afstanden  

 til denne højst er 20 km, eller den ligger nærmere end politiets  

 opbevaringsplads.
Afhændelse af køretøjer Værdiløse køretøjer § 4.  I tilfælde, hvor køretøjet må anses for  

 værdiløst, d.v.s. hvor udgifterne ved dets salg skønnes at ville overstige  

 indtægterne ved salget, rekvireres oplysning om ejerens (brugerens) navn og  

 adresse hos Centralregisteret for Motorkøretøjer, hvis registreringsnummeret  

 eller stelnummeret kendes eller kan udfindes.
Hvis den pågældende bor på den  

 angivne adresse, søges han snarest muligt, eventuelt telefonisk, underrettet  

 om indbringelsen, herunder hvornår køretøjet er fjernet, og hvor det  

 opbevares.
Ejeren (brugeren) underrettes samtidig om, at såfremt køretøjet  

 ikke afhentes inden for en meget kort frist, normalt 8 dage, vil det blive  

 afgivet til destruktion.
Afhentes køretøjet ikke inden for fristen, eller har  

 aftale om afhentning ikke kunnet træffes, afgives køretøjet til destruktion,  

 dog tidligst 14 dage efter indbringelsen.
 Stk. 2.  Andre værdiløse køretøjer end de, der er nævnt  

 i stk. 1, bl.a. udenlandske køretøjer og køretøjer, hvis ejerforhold ikke kan  

 udfindes, afgives til destruktion tidligst 14 dage efter indbringelsen.
 Stk. 3.  Der er intet til hinder for, at værdiløse  

 køretøjer i den i stk. 1 og 2 omhandlede 14 dages periode opbevares hos en  

 produkthandler eller lignende, med hvem der er truffet aftale om, at  

 destruktion tidligst finder sted efter periodens udløb.
 Stk. 4.  I øvrigt finder af nedenstående regler kun § 9,  

 § 10, stk. 2, § 11 og §§ 16-17 anvendelse.
 Stk. 5.  Er det tvivlsomt, om køretøjet må anses for  

 værdiløst, indhentes erklæring fra bilinspektionen.
Køretøjer, som ikke er værdiløse Køretøjer, der er indbragt efter § 1 § 5.  Er ejeren politiet ubekendt, og kan oplysning om  

 hans identitet ikke umiddelbart fremskaffes, påhviler det politiet at søge  

 ejerens identitet oplyst.
 Stk. 2.  For registreringspligtige køretøjer, hvor  

 registreringsnummeret eller stelnummeret kendes eller kan udfindes,  

 rekvireres oplysning om ejerens (brugerens) navn og adresse i  

 Centralregisteret for Motorkøretøjer.
 Stk. 3.  Cykler og knallerter fremlyses ved indberetning  

 af stelnummer til Cykelregisteret.
 Stk. 4.  I andre tilfælde fremlyses køretøjet ved  

 indberetning af stelnummer til EDB-registeret for efterlyste køretøjer.
§ 6.  Hvis politiet på en af de i § 5 nævnte måder har  

 fået oplysning om identiteten af køretøjets ejer, underrettes denne snarest  

 muligt, eventuelt telefonisk, om indbringelsen.
Der træffes samtidig aftale  

 med ejeren om afhentning af køretøjet inden en meget kort frist, normalt  

 højst 8 dage.
Stk. 2.  Afhentes køretøjet ikke som aftalt, eller har  

 aftale ikke kunnet træffes, forkyndes der for ejeren en tilkendegivelse om  

 den stedfundne indbringelse.
Tilkendegivelsen, der udfærdiges på blanket nr.  

 P 548/549, skal indeholde oplysning om tidspunktet for indbringelsen,  

 opbevaringssted samt meddelelse om, at køretøjet, der opbevares på ejerens  

 regning og risiko, uden yderligere varsel vil blive solgt ved offentlig  

 auktion eller, hvis dette skønnes at ville indbringe et større beløb, til  

 ophugning, såfremt det ikke afhentes inden en i tilkendegivelsen fastsat  

 frist.
Stk. 3.  Den frist, der fastsættes i medfør af stk. 2,  

 regnes fra tidspunktet for forkyndelsen og bør normalt fastsættes til 14  

 dage.
Kortere frist kan fastsættes, såfremt de konkrete omstændigheder  

 tilsiger det, f.eks. at der ved den i stk. 1 nævnte aftale med ejeren er  

 indrømmet en frist til afhentning på mere end 8 dage.
For køretøjer,  

 registreret i udlandet, bør fristen normalt sættes til 4 uger.
 Stk. 4.  Forkyndelsen iværksættes ved politiets  

 foranstaltning i overensstemmelse med reglerne om forkyndelser m.v. i  

 retsplejelovens kap. 17. Forkyndelsen bør normalt iværksættes ved  

 postforkyndelse, jf. retsplejelovens § 155.
Stk. 5.  Såfremt der ikke inden udløbet af den frist,  

 rettes henvendelse til politiet om udlevering af det indbragte køretøj,  

 sælges dette snarest muligt, dog tidligst efter 14 dage fra indbringelsen,  

 ved offentlig auktion.
Skønner politiet, at bortsalg til ophugning vil kunne  

 indbringe et større beløb end nettoprovenuet ved salg på auktion, kan  

 køretøjet i stedet sælges til ophugning.
I tvivlstilfælde indhentes erklæring  

 fra bilinspektionen.
§ 7.  Har ejerens identitet ikke kunnet oplyses, og er  

 14 dage forløbet siden køretøjets indbringelse, sælges køretøjet snarest  

 muligt.
Reglerne i § 6, stk. 5 finder tilsvarende anvendelse.
§ 8.  Er det politiet bekendt, at et indbragt køretøj  

 er behæftet med ejendomsforbehold eller panterettigheder, underretter  

 politiet hurtigst muligt og inden eventuelt salg ved anbefalet brev de nævnte  

 rettighedshavere om den stedfundne indbringelse og om den fastsatte frist for  

 afhentning og salg af køretøjet.
Der skal ikke af politiet iværksættes  

 undersøgelser til belysning af, hvorvidt et indbragt køretøj er behæftet.
 Stk. 2.  Er køretøjet udenlandsk registreret, må  

 bortsalg ikke finde sted, før toldvæsenet er underrettet og har fået  

 lejlighed til at varetage sine interesser, f.eks. ved overtagelse af  

 køretøjet.
 § 9.  Rettes der inden salg af køretøjet henvendelse  

 til politiet fra ejer (bruger), der som fører har henstillet køretøjet, om  

 udlevering af det indbragte køretøj, sker udlevering mod betaling af  

 udgifterne ved køretøjets indbringelse og opbevaring.
Stk. 2.  Begæres køretøjet udleveret af ejeren, og  

 oplyser denne, at køretøjet var henstillet af en anden, hvis navn og adresse  

 samtidig oplyses, udleveres køretøjet uden betaling af omkostninger.  

 Omkostningerne søges herefter først inddrevet hos den opgivne fører.
Indgår  

 beløbet ikke fra føreren inden 14 dage efter påkrav, afkræves ejeren beløbet.  

 Betaler ejeren ikke beløbet inden 14 dage efter påkrav, eller undlader han  

 inden denne frist at træffe aftale om en betalingsordning, søges beløbet  

 inddrevet ved udpantning hos ejeren.
Beløbet kan ikke afkræves eller  

 inddrives hos ejeren, såfremt denne godtgør, at køretøjet var henstillet af  

 en fører, der uretmæssigt var i besiddelse af køretøjet.
§ 10.  Har bortsalg fundet sted, og er indtægten ved  

 salget større end udgifterne ved køretøjets indbringelse, opbevaring og salg  

 udbetales overskuddet til ejeren.
Hvor udbetaling ikke har kunnet finde sted,  

 fordi ejeren er ukendt, kan ejeren kræve beløbet udbetalt indtil forløbet af  

 1 år fra salgsdagen.
 Stk. 2.  Hvis indtægten ved salget er mindre end  

 udgifterne ved køretøjets indbringelse, opbevaring og salg, søges  

 underskuddet inddrevet hos føreren, hvis han er kendt, eller subsidiært hos  

 ejeren. § 9, stk. 2, 3.-5. pkt. finder tilsvarende anvendelse.
 § 11.  Salg af indbragte registreringspligtige  

 køretøjer, hvis ejer er ukendt, indberettes straks til EDB-registeret for  

 efterlyste køretøjer med oplysning om stelnummer.
Køretøjer, der på anden måde er i politiets eller bilinspektionens  

 besiddelse § 12.  I bekendtgørelse nr. 64 af 28. januar 1992 om  

 politiets fjernelse og afhændelse af køretøjer er det fastsat, at reglerne i  

 færdselslovens § 123, stk. 3 og 4, finder tilsvarende anvendelse på  

 køretøjer, der uden at være omfattet af færdselslovens § 123, stk. 1, er i  

 politiets eller bilinspektionens varetægt.
Stk. 2.  Hvis ejeren er ukendt, søges hans identitet  

 oplyst efter reglerne i § 5. Der bør herefter snarest muligt med ejeren  

 træffes aftale om tidspunktet for køretøjets afhentning.
Såfremt køretøjet  

 ikke afhentes som aftalt, eller aftale ikke har kunnet træffes, forkyndes der  

 for ejeren en tilkendegivelse, der udfærdiges på blanket P 548/549.  

 Tilkendegivelsen skal indeholde oplysning om, at køretøjet henstår på ejerens  

 regning og risiko samt oplysning om, at køretøjet uden yderligere varsel vil  

 blive solgt ved offentlig auktion eller, hvis dette skønnes at ville  

 indbringe et større beløb, til ophugning, såfremt det ikke afhentes inden en  

 i tilkendegivelsen fastsat frist.
Fristen, der regnes fra  

 forkyndelsestidspunktet, bør normalt fastsættes til 14 dage.
 Stk. 3.  Bestemmelserne i § 6, stk. 4 og 5, finder  

 tilsvarende anvendelse.
 § 13.  Har ejerens identitet ikke kunnet oplyses,  

 forholdes der i overensstemmelse med § 7.
§ 14.  Et eventuelt overskud ved salg af køretøjet med  

 fradrag af de med opbevaringen og salget forbundne udgifter afregnes straks  

 til ejeren.
Eventuelle opbevaringsudgifter beregnes kun for tiden efter  

 forkyndelsestidspunktet. § 10, stk. 1, 2. pkt., finder tilsvarende  

 anvendelse.
 § 15.  Bestemmelserne i §§ 8 og 11 finder tilsvarende  

 anvendelse.
 Erstatningskrav m.v.
 § 16.  Sager om erstatningskrav for påstået tab i  

 forbindelse med afhændelse af køretøjer efter reglerne i dette cirkulære  

 indsendes med indstilling fra politimesteren (Politidirektøren i København)  

 til Rigspolitichefen til afgørelse.
 Stk. 2.  Politimesteren (Politidirektøren) kan dog  

 træffe afgørelse i sager, der ikke er af principiel karakter, hvis  

 erstatningskravet ikke overstiger 5.000,- kr.
 Stk. 3.  Større erstatningskrav samt sager af særlig  

 principiel karakter skal gennem Rigspolitichefen indsendes til  

 Justitsministeriet til afgørelse.
 § 17.  Cirkulæret træder i kraft den 1. marts 1992.
 Stk. 2.  Justitsministeriets cirkulære nr. 233 af 7.  

 november 1974 om indbringelse af køretøjer ved politiets foranstaltning og  

 salg af køretøjer, der henstår hos politiet eller Statens Bilinspektion,  

 ophæves.
