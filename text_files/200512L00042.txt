Fremsat den 27. oktober 2005 af indenrigs‑ og sundhedsministeren (Lars  

 Løkke Rasmussen) Forslag til Lov  

 om ændring af lov om beskatning til kommunerne af faste ejendomme (Den amtskommunale grundskyldpromille for skovbrug) § 1 I lov om beskatning til kommunerne af faste ejendomme,  

 jf. lovbekendtgørelse nr. 783 af 1. september 2003, som ændret bl.a. ved lov  

 nr. 1211 af 27. december 2003, § 31 i lov nr. 469 af 9. juni 2004,  

 § 1  

 i lov nr. 1433 af 22. december 2004 og senest ved § 5 i lov nr. 549 af  

 24.  

 juni 2005, foretages følgende ændringer:
 1.  

  

 I  

  

 § 5, stk. 2, 1. pkt.,  

  

 ændres »eller  

 frugtplantage« til: », frugtplantage eller skovbrug«.
 2.  

  

 I  

  

 § 23 B  

  

 indsættes efter »år«: », jf. dog  

 stk. 2«.
 3.  

  

 I  

  

 § 23 B  

  

 indsættes som stk. 2:
»Stk. 2.  

  

 For 2007  

 skal beslutning om opkrævning af dækningsafgift efter § 23 A dog være  

 truffet senest den 31. marts 2006 for 1)  

 	  

 sammenlagte kommuner  

 pr. 1. januar 2007, hvor der i hele eller en del af den sammenlagte kommune  

 ikke har været opkrævet dækningsafgift efter § 23 A for 2006, og 2)  

 	  

 kommuner, der ikke  

 indgår i en sammenlægning pr. 1. januar 2007, og som ikke har opkrævet  

 dækningsafgift efter § 23 A for 2006.«.
§ 2 Stk. 1.  

  

 Indenrigs-  

 og sundhedsministeren fastsætter tidspunktet for ikrafttræden af § 1,  

 nr.  

 1.
 Stk. 2.  

  

 § 1,  

 nr. 2 og 3, træder i kraft den 1. januar 2006.
§ 3 Stk. 1.  

  

 For  

 skatteåret 2006 gælder, at en nedsættelse af grundskylden for den enkelte  

 ejendom, der er en følge af bestemmelsen i § 5, stk. 2, i lov om  

 beskatning til kommunerne af faste ejendomme, som affattet ved denne lovs  

 § 1,  

 nr. 1, foretages ved afkortning af den eller de opkrævninger af  

 ejendomsskatter, der forfalder til betaling den 1. juli 2006 eller senere.  

 Hvis  

 der er tale om mere end en rate, fordeles nedsættelsen ligeligt på alle  

 raterne.
Hvis nedsættelsen ikke fuldt ud kan ske ved afkortning, udbetales  

 den  

 overskydende del af nedsættelsen den 1. oktober 2006 til ejendommens ejer,  

 jf.  

 § 29, stk. 1, i lov om beskatning til kommunerne af faste  

 ejendomme.
 Stk. 2.  

  

 Staten yder  

 for skatteåret 2006 et særligt tilskud til de kommuner og amtskommuner, der  

 lider et provenutab som følge af bestemmelsen i § 5, stk. 2, i lov  

 om  

 beskatning til kommunerne af faste ejendomme, som affattet ved denne lovs  

 § 1,  

 nr. 1.
 Stk. 3.  

  

 Indenrigs-  

 og sundhedsministeren fastsætter de nærmere regler om beregning og udbetaling  

 af det særlige tilskud.
 Stk. 4.  

  

 Ved  

 opgørelsen af beskatningsgrundlaget for amtskommuner for tilskudsåret 2006,  

 jf.  

 § 24 i lov om kommunal udligning og generelle tilskud til kommuner og  

 amtskommuner, indgår provenuet af grundskyld inklusiv tilskud som opgjort  

 efter  

 denne lovs § 3, stk. 2.
Bemærkninger til lovforslaget Almindelige bemærkninger 1. Indledning Til udmøntning af et punkt i regeringsgrundlaget »Nye mål«  

 nedsatte regeringen i februar 2005 et udvalg, som skulle vurdere den  

 langsigtede bæredygtighed for skovbrugene og mulighederne for at forbedre de  

 økonomiske  

 rammer, herunder ejendomsbeskatning, for privat skovdrift.
I forlængelse af udvalgets arbejde foreslår regeringen, at  

 den amtskommunale grundskyldpromille for skovbrug for 2006 nedsættes fra 10  

 til  

 1,5 promille, svarende til ca. 27 mio. kr. for amterne i alt.
Derved sker der  

 en ligestilling mellem skovbrug og landbrugsejendomme m.v.
Amterne vil i 2006  

 blive kompenseret for nedsættelsen med et tilsvarende beløb.
 Det foreslås også, at tidspunktet for kommunernes  

 beslutning om påligning af  

 dækningsafgift  

 af visse erhvervsejendomme m.v.  

 fremrykkes.
2. Gældende ret 2.1. Amtskommunal grundskyld Efter de gældende regler pålignes den amtskommunale  

 grundskyld med 10 promille  dog kun med 1,5 promille af ejendomme, der  

 på  

 tidspunktet for den vurdering, som lægges til grund ved skatteberegningen, må  

 anses for benyttet til landbrug, gartneri, planteskole eller frugtplantage,  

 jf.  

 § 33, stk. 1, i vurderingsloven.
Ejendomme beliggende i Københavns,  

 Frederiksberg og Bornholms Kommuner pålignes ikke amtskommunal grundskyld,  

 men  

 en promillesats svarende til den amtskommunale grundskyldpromille for de  

 pågældende ejendomstyper tillægges den kommunale grundskyldpromille i  

 Københavns, Frederiksberg og Bornholms Kommuner.
2.2. Kommunernes beslutning om opkrævning af  

 dækningsafgift Ifølge § 23 B i ejendomsskatteloven skal kommunerne  

 senest samtidig med den endelige vedtagelse af kommunens budget for det  

 pågældende  

 skatteår træffe beslutning om opkrævning af dækningsafgift og om størrelsen  

 af  

 promillen for dækningsafgiften.
3. Lovforslagets indhold 3.1. Amtskommunal grundskyld af skovbrug Med forslaget nedsættes den amtskommunale  

 grundskyldpromille for jord, der efter § 33, stk. 1, i  

 vurderingsloven  

 må anses for benyttet til skovbrug, fra 10 promille til 1,5 promille.
Derved  

 sker der en ligestilling mellem skovbrug og de øvrige jordbrugserhverv:  

 Landbrug, gartneri, planteskole og frugtplantage.
På det primærkommunale  

 område  

 er der allerede en sådan ligestilling, idet der gælder et loft på 12 over den  

 primærkommunale grundskyldpromille for ejendomme benyttet til landbrug,  

 gartneri, planteskole, frugtplantage og skovbrug.
Der ydes de berørte amtskommuner og kommuner (København,  

 Frederiksberg og Bornholm) kompensation for provenutabet.
Det foreslås, at  

 staten for 2006 kompenserer de berørte amtskommuner og kommuner individuelt  

 for  

 deres tab som følge af nedsættelsen af grundskyldpromillen.
3.2. Kommunernes beslutning om opkrævning af dækningsafgift Ud over grundskyld opkræver nogle kommuner dækningsafgift  

 af private ejendomme, der anvendes til kontor, forretning og lignende formål,  

 jf. § 23 A i den gældende ejendomsskattelov.
For 2005 er der 80  

 kommuner,  

 der opkræver dækningsafgift af kontor- og forretningsejendomme m.v. i henhold  

 til § 23 A.
Det er navnlig  men langt fra udelukkende  de  

 større  

 bykommuner, der opkræver denne afgift.
I forbindelse med kommunalreformen vil  

 en række af de ny kommuner derfor blive sammensat både af kommuner, der  

 opkræver  

 dækningsafgift, og kommuner, der ikke opkræver dækningsafgift.
Disse kommuner  

 må derfor tage stilling til, om kommunerne fremover ønsker at opkræve  

 dækningsafgift.  

 Beslutningerne vil kunne medføre, at told- og skatteforvaltningen til brug  

 for  

 opkrævningen skal foretage nye ansættelser for en række ejendomme, navnlig de  

 såkaldte blandede ejendomme, d.v.s. ejendomme, der anvendes både til  

 dækningsafgiftspligtigt og til ikke-dækningsafgiftspligtigt formål, typisk  

 ejendomme, der anvendes både til kontor og forretning og lign.  

 (dækningsafgiftspligtigt  

 formål) og til bolig (ikke-dækningsafgiftspligtigt formål). Da der som følge  

 af  

 kommunalreformen vil kunne blive tale om et stort antal nye  

 vurderingsansættelser, vil told- og skatteforvaltningen ikke kunne nå at  

 udføre  

 dette arbejde, hvis kommunerne først træffer beslutning om opkrævning af  

 dækningsafgift i 2007 samtidig med den endelige vedtagelse af budgettet for  

 2007 i oktober 2006. Det ville betyde, at der ikke ville være det fornødne  

 grundlag for i tide at få udskrevet korrekte ejendomsskattebilletter for de  

 berørte ejendomme.
Det foreslås derfor, at sådanne sammenlagte kommuner, der  

 ønsker at opkræve dækningsafgift efter ejendomsskattelovens § 23 A for  

 2007, skal træffe beslutning herom senest den 31. marts 2006. Det samme  

 foreslås for kommuner, der ikke indgår i en sammenlægning pr. 1. januar 2007,  

 og hvor der ikke opkræves dækningsafgift for 2006.
 Beslutning om størrelsen af dækningsafgiftspromillen for  

 2007 skal efter de gældende regler træffes senest samtidig med den endelige  

 vedtagelse af kommunens budget for 2007, som normalt vil ske i oktober 2006.  

 Det ændres der ikke på med lovforslaget.
4. Økonomiske og administrative konsekvenser for  

 det offentlige Forslaget indebærer et årligt mindreprovenu fra grundskyld  

 for amtskommunerne og Bornholms, Københavns og Frederiksberg Kommuner i det  

 omfang, der i disse kommuner er skovbrugsejendomme.
Det samlede provenutab er  

 anslået til ca. 27 mio. kr.
Til gengæld er der et eventuelt merprovenu fra  

 indkomstskatten som følge af lavere fradrag for betalt grundskyld.
Staten yder i 2006 de berørte amtskommuner og kommuner en  

 individuel kompensation for provenutabet.
Der vil blive sigtet mod, at det  

 samlede kompensationsbeløb kan udbetales til de enkelte kommuner den 1.  

 september  

 2006. Den individuelle kompensationsordning gælder alene for 2006.  

 Herefter vil virkningen af provenutabet  

 indgå i de provenuskøn over grundskylden, der ligger til grund for  

 forhandlingerne om den kommunale økonomi.
 Der vil ligeledes blive tale om en vis statslig  

 administration i 2006 i forbindelse med udbetaling af tilskud til kommunerne  

 til dækning af provenutabet som følge af grundskyldsnedsættelsen.
5. Økonomiske konsekvenser for erhvervslivet Den foreslåede nedsættelse af den amtskommunale grundskyldpromille  

 for skovbrug fra 10 promille til 1,5 promille indebærer en lempelse af de  

 samlede udgifter til ejendomsskatter for skovbrug, der for 2006 er skønnet  

 til  

 ca. 27 mio. kr.
Idet der er fradrag for betalt grundskyld, vil nedsættelsen  

 kunne medføre højere indkomstskattebetaling.
6. Administrative konsekvenser for erhvervslivet Ingen.
7. Miljømæssige konsekvenser Ingen.
8. Forholdet til EU Lovforslagets § 1, nr. 1, om nedsættelse af den  

 amtskommunale grundskyld af skovbrug skal notificeres for Europa-Kommissionen  

 i  

 medfør af EU-rettens statsstøtteregler.
Den vedtagne § 1, nr. 1, kan  

 derfor først sættes i kraft efter at være blevet godkendt af  

 Europa-Kommissionen.
9. Høringer Lovforslaget har været sendt til høring hos Kommunernes  

 Landsforening, Amtsrådsforeningen, Københavns og Frederiksberg Kommuner og  

 Dansk Skovforening.
Vurdering af lovforslagets konsekvenser Positive konsekvenser Negative konsekvenser Økonomiske konsekvenser for stat, kommuner og amtskommuner Evt. højere indkomstskatteprovenu som følge af mindre fradrag  

 for betalt grundskyld.
 Et årligt provenutab, der for 2006 er vurderet til ca.  

 27 mio. kr.
Administrative konsekvenser for stat, kommuner og  

 amtskommuner Ingen En midlertidig kommunal meradministration ved ændring af  

 ejendomsskattebilletter og en midlertidig statslig meradministration som  

 følge af udbetaling af tilskud til kommunerne.
Økonomiske konsekvenser for erhvervslivet Lempelsen af grundskyld-betalingen for ejere af  

 skovbrug, der for 2006 er skønnet til ca. 27 mil.kr.
 Evt. højere indkomstskat som følge af mindre fradrag for  

 betalt grundskyld.
Administrative konsekvenser for erhvervslivet Ingen Ingen Økonomiske konsekvenser for borgerne Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget skal notificeres for Europa-Kommissionen i  

 henhold til EU-rettens statsstøtteregler.
Bemærkninger til de enkelte bestemmelser Til § 1 Til nr. 1 Ifølge den foreslåede ændring i § 5, stk. 2,  

 nedsættes den amtskommunale grundskyldpromille af ejendomme, der på  

 tidspunktet  

 for den vurdering, som lægges til grund ved skatteberegningen, må anses for  

 benyttet  

 til skovbrug, jf. § 33, stk. 1, i vurderingsloven, fra 10 promille  

 til 1,5 promille.
 I Københavns, Frederiksberg og Bornholms Kommuner lægges  

 den promille, der er fastsat for amtskommunal grundskyld for de forskellige  

 typer ejendomme, jf. ejendomsskattelovens § 5, til de minimums- og  

 maksimumsgrænser, som er gældende for fastsættelse af grundskyldpromillen i  

 disse kommuner.
Til nr. 2 og 3 Det foreslås, at eventuel beslutning om kommunernes  

 opkrævning af dækningsafgift for 2007 skal være truffet senest den 31. marts  

 2006 for så vidt angår sammenlagte kommuner, hvor der i hele eller en del af  

 den sammenlagte kommune ikke har været opkrævet dækningsafgift for 2006. Det  

 samme foreslås for ikke-sammenlagte kommuner, hvor der ikke har været  

 opkrævet  

 dækningsafgift for 2006.
Til § 2 Da lovforslaget skal notificeres for Europa-Kommissionen,  

 og da den vedtagne § 1, nr. 1, om nedsættelse af den amtskommunale  

 grundskyldpromille for skovbrug først kan sættes i kraft efter at være blevet  

 godkendt af Europa-Kommissionen, foreslås det, at indenrigs- og  

 sundhedsministeren fastsætter tidspunktet for ikrafttræden af lovens  

 § 1,  

 nr. 1.
 Med hensyn til § 1, nr. 2 og 3, om opkrævning af  

 dækningsafgift foreslås det, at disse bestemmelser træder i kraft den 1.  

 januar  

 2006.
Til § 3 Af  

  

 stk. 1  

  

 fremgår, at nedsættelsen af den amtskommunale grundskyldpromille for skovbrug  

 udformes som en nedsættelse i 2. halvår af de allerede pålignede  

 ejendomsskatter for 2006. Det vil ikke være praktisk muligt at indarbejde  

 nedsættelsen i de opkrævninger, der skal udsendes for 2006. Der henvises i  

 den  

 forbindelse til, at den vedtagne § 1, nr. 1, først kan sættes i  

 kraft  

 efter at være blevet godkendt af Europa-Kommissionen, jr. lovforslagets  

 § 2,  

 stk. 1. Nedsættelsen skal svare til forskellen mellem den grundskyld,  

 der  

 er pålignet den enkelte skovbrugsejendom med den nuværende promille på 10, og  

 den grundskyld, der ville være blevet pålignet ejendommen med en promille på  

 1,5. Den samlede nedsættelse fordeles ligeligt på den eller de rater af  

 ejendomsskatter, der forfalder til betaling den 1. juli 2006 eller senere.  

 For  

 at sikre mod den situation, hvor de pålignede ejendomsskatter for 2. halvår  

 2006 vil kunne være mindre end nedsættelsen, er det fastsat, at den  

 overskydende del af nedsættelsen udbetales den 1. oktober 2006 til  

 ejendommens  

 ejer på dette tidspunkt.
Ifølge  

  

 stk. 2  

  

 yder statskassen for skatteåret 2006 et særligt tilskud til de amtskommuner  

 og  

 kommuner, der lider et provenutab som følge af ordningen.
Der vil blive  

 fastsat  

 nærmere regler om udformningen af kompensationsordningen.
Ordningen forventes  

 tilrettelagt således, at kommunerne på grundlag af beregningen af  

 nedsættelser  

 af grundskyld for den enkelte ejendom indberetter den samlede nedsættelse i  

 kommunen eller amtskommunen for skatteåret 2006 til Indenrigs- og  

 Sundhedsministeriet, som herefter udbetaler et foreløbigt kompensationsbeløb  

 i  

 2. halvår 2006. Kommunerne skal efter tilskudsårets udløb indsende en af  

 kommunens  

 revision attesteret endelig opgørelse over den samlede nedsættelse som følge  

 af  

 ordningen.
Herefter foretages en eventuel efterregulering af de udbetalte  

 kompensationsbeløb.
Der foretages herefter ikke yderligere efterregulering.
Bestemmelsen i  

  

 stk. 3  

  

 indebærer, at de afgiftspligtige grundværdier, der indgår ved opgørelse af  

 det  

 amtskommunale beskatningsgrundlag for 2006, jf. § 24 i lov om kommunal  

 udligning og generelle tilskud til kommuner og amtskommuner, opgøres inklusiv  

 tilskud efter denne lovs § 3, stk. 2, dvs. uden nedsættelsen af  

 grundskylden fra 10 promille til 1,5 promille.
Beskatningsgrundlaget for en  

 amtskommune til beregning af tilskuds- og udligningsbeløb opgøres som summen  

 af  

 amtskommunens indkomstskat, grundskyld og amtskommunens andel af  

 ejendomsværdiskat divideret med udskrivningsprocenten.
Formålet med  

 bestemmelsen er at sikre parallelitet mellem skattesystemet og tilskuds- og  

 udligningssystemet.
Efter stk. 2 kompenseres amtskommunerne i 2006 af  

 staten for provenutabet som følge af nedsættelsen af grundskylden fra 10  

 promille  

 til 1,5 promille.
 Bestemmelsen i  

  

 stk. 4  

  

 indebærer, at de enkelte amtskommuner i 2006 får beregnet tilskuds- og  

 udligningsbeløb uden hensyntagen til nedsættelsen af grundskyldspromillen.  

 Til  

 gengæld får amtskommunerne tilsvarende beregnet kompensationen ud fra det  

 fulde  

 provenu.
Bilag Lovforslaget sammenholdt med gældende lov Gældende formulering Lovforslaget § 1 I lov om beskatning til kommunerne af faste  

 ejendomme, jf. lovbekendtgørelse nr. 783 af 1. september 2003, som ændret  

 bl.a. ved lov nr. 1211 af 27. december 2003, § 31 i lov nr. 469 af 9.  

 juni 2004, § 1 i lov nr. 1433 af 22. december 2004 og senest ved  

 § 5 i lov nr. 549 af 24. juni 2005, foretages følgende ændringer:
§ 5.  

  

 -  

 - - Stk. 2.  

  

 Af  

 ejendomme, der på tidspunktet for den vurdering, som lægges til grund ved  

 skatteberegningen, må anses for benyttet til landbrug, gartneri, planteskole  

 eller frugtplantage, jf. § 33, stk. 1, i vurderingsloven, opkræves  

 den amtskommunale grundskyld dog med 1,5 promille af en del af de pågældende  

 ejendommes afgiftspligtige grundværdi.
Denne del af den afgiftspligtige  

 grundværdi  

 opgøres som den samlede afgiftspligtige grundværdi bortset fra den  

 afgiftspligtige grundværdi, der er fastsat for stuehuset med tilhørende grund  

 og have.
 1.  

  

 I  

  

 § 5, stk. 2, 1. pkt.,  

  

 ændres »eller  

 frugtplantage« til: », frugtplantage eller skovbrug«.
 3.  

  

 I  

  

 § 23 B  

  

 indsættes som stk. 2:
»Stk. 2.  

  

 For 2007  

 skal beslutning om opkrævning af dækningsafgift efter § 23 A dog være  

 truffet senest den 31. marts 2006 for 1)  

 	  

 sammenlagte  

 kommuner pr. 1. januar 2007, hvor der i hele eller en del af den sammenlagte  

 kommune ikke har været opkrævet dækningsafgift efter § 23 A for 2006, og 2)  

 	  

 kommuner, der ikke  

 indgår i en sammenlægning pr. 1. januar 2007, og som ikke har opkrævet  

 dækningsafgift  

 efter § 23 A for 2006.«.
