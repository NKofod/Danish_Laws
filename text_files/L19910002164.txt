Den 1. oktober 1990 undertegnedes i Harare en overenskomst mellem Danmark og Zimbabwe, ifølge hvilken den danske regering yder et beløb på 62,43 millioner kroner i støtte til et træplantningsprojekt.
 Hovedformålet med projektet er at bidrage til etablering og bevarelse af  

 skov- og træbeplantede områder, reducere miljøskader på græsgange og  

 landbrugsjorde og opretholde en varig forsyning af brændsel og tømmer i de  

 såkaldte »Communal Areas«.
 Projektet forventes gennemført i perioden 1990-1997.
