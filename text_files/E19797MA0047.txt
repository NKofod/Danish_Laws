 Der var rejst spørgsmål om, hvorvidt en fællesantenneforening er  

 registreringspligtig, idet det var oplyst, at en antenneforenings ydelser  

 består i forstærkning og distribuering af modtagne signaler i en nærmere  

 angivet teknisk standard.
 Nævnet traf afgørelse om, at en fællesantenneforenings ydelser omfattes af  

 afgiftspligten, idet ingen af undtagelsesbestemmelserne i lovens § 2, stk. 3,  

 kan finde anvendelse.
 Nævnet traf endvidere afgørelse om, at der i den afgiftspligtige værdi,  

 udover de årlige kontingenter betalt af medlemmerne, også skal medregnes  

 indskud mv. fra medlemmerne, såfremt sådanne indskud er en betingelse for  

 medlemskab af foreningen og dermed tilslutning til fællesantenneanlægget, jf.  

 lovens § 7, stk. 2, litra c.
 Ministeriet for Skatter og Afgifter har i tilknytning hertil truffet  

 afgørelse om, at fællesantenneforeninger kan undlade at lade sig registrere.
