Den hidtidige aftale om privatkort I maj 1985 indgik Direktoratet for Statens Indkøb aftale med  

 betalingskortselskaberne American Express A/S og Diners Club A/S om, at  

 statens institutioner kunne rekvirere betalingskort - privatkort - til  

 medarbejdere med særlig stor rejseaktivitet i udlandet.
I september 1988 blev  

 aftalen udvidet til også at omfatte Eurocard A/S.
 Aftalen indebar, at institutionerne betalte årskontingentet, hvorimod  

 forbruget på kortet afregnedes af selskaberne direkte med kortindehaveren.  

 Det var kortindehaveren alene, der hæftede for kortets anvendelse, og alt  

 økonomisk mellemværende - ud over årskontingentet og eventuelle gebyrer for  

 haste- eller erstatningskort - var institutionen uvedkommende.
 Statsrevisorerne og Rigsrevisionen har imidlertid fundet, at den gældende  

 aftale bør opsiges og erstattes af en ny aftale omfattende firmakort, hvor  

 det er institutionen, som hæfter for kortets brug og afregner med selskabet.
Ny aftale om firmakort Direktoratet for Statens Indkøb har i den anledning opsagt den hidtidige  

 aftale og indgået en ny aftale, der træder i kraft den 1. oktober 1991 og  

 løber til den 30. september 1993.
 Anvendelse af betalingskort på tjenesterejser kan fremover kun ske i  

 henhold til denne aftale.
 Betalingskort bør kun rekvireres til medarbejdere med større  

 tjenesterejseaktivitet i udlandet.
 Det bør være institutionens chef, alternativt en af denne bemyndiget  

 leder, der træffer beslutning om rekvirering af betalingskort.
Betalingskortselskaber Den nye aftale er - jf. de i bilagene A, B og C gengivne aftaleuddrag - indgået med følgende selskaber:
American Express International Inc. (bilag A) Amagertorv 18, 1146 København K Omfang og priser Aftalen omfatter rekvirering af betalingskort af typen firmakort  

 (koncernkort) til brug for statslige tjenesterejser i udlandet.
 Priserne (årskontingenter og gebyrer) fremgår af bilag A-C.
Udstedelse af firmakort Udstedelse af firmakort sker ved institutionens fremsendelse af udfyldt  

 ansøgningsblanket til det respektive betalingskortselskab.  

 Ansøgningsblanketten rekvireres hos selskabet med henvisning til aftalen.
 Ud over standardoplysninger vil kortet være forsynet med kortindehaverens  

 navn samt navnet på dennes tjenestested.
I særligt hastende tilfælde kan kortet udstedes og leveres ekspres.
I  

 tilfælde af, at kortet mistes ved tyveri, tabes eller beskadiges, kan der  

 udstedes erstatningskort.
Kortene sendes til de pågældende institutioner, der forestår udleveringen  

 til de enkelte medarbejdere.
Erstatningskort kan i særlige tilfælde sendes  

 direkte til medarbejderen.
 Se nærmere, herunder om om leveringstid, bilag A-C.
Faktura og betaling Faktura på såvel årskontigent som på forbruget på kortet fremsendes til  

 institutionen, der afregner over for selskabet.
Anvendelsesmuligheder Firmakortet må kun anvendes under rejser i udlandet og kun til afholdelse  

 af »tjenstlige« udgifter, der indgår i rejseafregningen, såsom  

 udgifter til hotelværelse, transport, tjenstlige telefonsamtaler og telefax  

 etc., biludlejning samt supplering af valuta, billetter o.l.
 Herudover kan firmakortet bruges til betaling af udgifter, der påføres  

 hotelregningen, herunder måltider, hvor disse udgifter i princippet dækkes af  

 statens godtgørelsesordning.
Anvendelsesbegrænsninger Firmakortet må ikke anvendes i Danmark, heller ikke til køb af valuta,  

 billetter o.l., selv om det vedrører en udenlandsk tjenesterejse.
Rejseforsikring De tre betalingskortselskaber tilbyder forskellige former for forsikring  

 under udlandsrejser.
Disse forsikringstilbud kan imidlertid ikke anvendes,  

 idet forsikring på statslige tjenesterejser skal tegnes i henhold til  

 Finansministeriets cirkulære af 31. marts 1989 (LP.nr. 32/89) om den  

 kollektive statslige forsikringsordning for tjenesterejser i udlandet  

 (Baltica Rejseforsikring A/S).
Kontant hævning Firmakortet må ikke bruges som hævekort i Danmark.
I udlandet må det kun  

 bruges som hævekort i særlige tilfælde, eksempelvis hvis rejsen forlænges  

 eller den rejsende påføres uforudsete udgifter, bliver udsat for tyveri e.l.
 Det anbefales, at institutionen fastsætter nærmere regler for under hvilke  

 forhold, der kan hæves kontanter på firmakortet samt fastsætter en  

 beløbsgrænse.
Bortkomst I tilfælde af firmakortets bortkomst (tab/tyveri) skal medarbejderen  

 straks give meddelelse til institutionen og til betalingskortselskabet.
Inddragelse Hvis en medarbejder fratræder eller overgår til anden stilling, der ikke  

 berettiger til brug af firmakortet, eller hvis der ikke længere er behov for  

 firmakortet, skal institutionen sørge for, at kortet inddrages og returneres  

 i overklippet stand til betalingskortselskabet.
Tilsvarende gælder i tilfælde  

 af medarbejderens misbrug af firmakortet.
Ombytning af privatkort til firmakort Efter 1. oktober 1991 kan de privatkort, der er rekvireret i henhold til  

 den tidligere gældende aftale, ikke længere anvendes til betaling i  

 forbindelse med tjenesterejser.
Institutionerne kan uden beregning få  

 ombyttet disse privatkort til firmakort ved henvendelse til de respektive  

 betalingskortselskaber.
Se nærmere herom bilag A-C.
Bibeholdelse af privatkort Institutioner, som ikke længere ønsker at anvende betalingskort, og som  

 derfor ikke ønsker at ombytte eksisterende privatkort med firmakort, kan  

 vælge enten at opsige kortet eller lade medarbejderen overtage det for den  

 resterende kontingentperiode.
 Forbrug på private betalingskort i forbindelse med tjenesterejser er  

 institutionen uvedkommende.
Brochurer Rekvireres direkte hos de enkelte selskaber.
Reklamationer Hvis et forhold giver anledning til reklamationer, bør der omgående rettes  

 henvendelse herom til det pågældende betalingskortselskab.
Medfører dette  

 ikke det ønskede resultat, bør sagen forelægges Direktoratet for Statens  

 Indkøb, tlf.: 31 35 95 00, lokal 27.
 Statens Regnskabsdirektorats retningslinier vedrørende den  

 regnskabsmæssige behandling af udgifter betalt med firmakort:
Afregning med medarbejderen Når en tjenesterejse er afsluttet, skal rejseregnskabet gøres op og  

 institutionens udgifter i forbindelse med rejsen registreres regnskabsmæssigt  

 ud fra de grundbilag, der skal foreligge for kortets benyttelse.
Såfremt der  

 undtagelsesvis er afholdt ikke-tjenstlige udgifter (bør principielt ikke  

 forekomme), skal disse ligeledes gøres op og afregnes med medarbejderen ved  

 tjenesterejsens afslutning.
 Udgifterne gøres op ud fra valutakursen på tidspunktet for rejsens  

 afslutning (leveringstidspunktet).
De endnu ikke betalte udgifter til betalingskortselskabet henstår i  

 institutionens regnskabsføring på en særskilt kreditorkonto, indtil betaling  

 finder sted.
Når opgørelsen modtages fra betalingskortselskabet, kontrolleres  

 det, at der ikke på opgørelsen forefindes andre udgiftsposter end dem, der er  

 meddelt institutionen ved tjenesterejsens afslutning.
Betaling til betalingskortselskabet Såfremt der ikke findes sådanne udgiftsposter, hvilket må forudsættes at  

 være gældende i tilnærmelsesvis alle tilfælde, kan det alene være ændringer i  

 valutakurserne, der kan udgøre forskellen mellem det beløb, der opkræves af  

 betalingskortselskabet, og det beløb, der henstår på ovennævnte  

 kreditorkonto.
Valutaforskelle En sådan valutabetinget forskel (uafhængig af fortegn) registreres i  

 forbindelse med betalingen på en for alle tjenesterejser fast/fælles  

 udgiftskonto (regnskabskonto 19.80 kasse, kurs- og momsdifferencer, jf.  

 Statens Kontoplan).
Eventuel regulering I de undtagelsestilfælde, hvor der ved en fejl i forbindelse med  

 afregningen ved tjenesterejsens afslutning ikke er taget højde for samtlige  

 udgiftsposter, skal der ske en nærmere supplerende udgiftsregistrering,  

 respektive afregning med medarbejderen for private udgifter.
 Yderligere information kan fås ved henvendelse til:
Finansministeriet Administrations- og Personaledepartementet Den 3. oktober 1991 P.M.V.
 E.B.
Mari-Jane Skovgaard Bilag A) American Express International Inc.
Udstedelse af koncernkort Korttype:
 Aftalen omfatter udstedelse af American Express koncernkort.
 Leveringstider:
 Koncernkort udstedes og leveres inden 8 dage efter American Express'  

 modtagelse af udfyldt ansøgningsblanket.
 Ekspreskort udstedes og sendes senest dagen efter modtagelse af anmodning  

 herom på telefax.
 Erstatningskort kan udstedes inden for 24 timer efter rapportering til et  

 American Express kontor.
 Priser:
Årskontingentet for koncernkort er 145 kr. pr. kort.
Kontingentet kan  

 tidligst ændres den 1. oktober 1993.
 Der opkræves ikke gebyr for udstedelse af ekspreskort og erstatningskort.
 Ombytning af privatkort:
 For institutioner, der har rekvireret American Express betalingskort  

 (privatkort) til medarbejdere i henhold til den tidligere aftale (T-STA-50),  

 gælder følgende:
 Medio oktober 1991 sender selskabet til de pågældende institutioner en  

 oversigt over de gældende kort.
 Senest 3 uger efter modtagelsen af oversigten returnerer institutionen  

 denne til American Express med angivelse af, hvilke kort der ønskes  

 konverteret til koncernkort, hvorefter disse udstedes.
 Tilgodehavende årskontingent for det ombyttede privatkort vil blive  

 overført til det nye koncernkort.
Privatkort, som institutionen ikke ønsker konverteret til koncernkort,  

 løber indtil udløbet af den betalte periode.
Eventuel faktura på nyt  

 årskontingent tilsendes kortindehaveren og er institutionen uvedkommende.
 Medlemsbestemmelser:
 For udstedelse og anvendelse af koncernkortet gælder de bestemmelser, som  

 er trykt på ansøgningsblanketten, dog kun i det omfang de ikke er i strid med  

 det i Finansministeriets cirkulære af 3. oktober 1991 om betalingskort  

 anførte.
Bilag B Diners Club Danmark A/S Udstedelse af firmakort Korttype:
 Aftalen omfatter udstedelse af Diners Club firmakort af typen DC.
 Leveringstider:
 Firmakort udstedes og leveres normalt inden 4 arbejdsdage og maksimalt  

 inden 8 arbejdsdage efter Diners Clubs modtagelse af udfyldt  

 ansøgningsblanket.
Til oprettede institutioner i selskabets system afsendes ekspreskort inden  

 24 timer efter, at ansøgningen er modtaget pr. telefax eller bud.
Tilsvarende  

 gælder, hvis kortet afhentes.
Ved enhver overskridelse af denne  

 leveringsfrist betaler Diners Club 1.000 kr. til den pågældende institution.
Erstatningskort afsendes af selskabet inden 24 timer efter modtagelsen af  

 anmodningen.
Ved enhver overskridelse af denne leveringsfrist betaler Diners  

 Club l.000 kr. til den pågældende institution.
 Såfremt kortet mistes under en tjenesterejse, kan erstatningskortet, hvis  

 det ønskes og er praktisk muligt, sendes direkte til kortindehaveren på  

 tjenesterejsen.
 Priser:
 Årskontingentet for firmakort er 195 kr. pr. kort.
Gebyret for erstatningskort i tilfælde af bortkomst og tyveri er 250 kr.  

 pr. kort.
Gebyret for erstatningskort i tilfælde af, at kortet er beskadiget  

 ved et uheld, er 50 kr. pr. kort.
 Der opkræves ikke gebyr for udstedelse af ekspreskort.
 Såvel årskontingent som gebyr kan tidligst ændres pr. 1. oktober l992.
 Ombytning af privatkort:
 For institutioner, der har rekvireret Diners Club betalingskort  

 (privatkort) til medarbejdere i henhold til den tidligere aftale (T-STA-50),  

 gælder følgende:
 Medio oktober 1991 sender selskabet til de pågældende institutioner en  

 oversigt over de gældende kort.
Senest 3 uger efter modtagelsen af oversigten returnerer institutionen  

 denne til Diners Club med angivelse af, hvilke kort der ønskes konverteret  

 til firmakort.
Samtidig hermed accepterer institutionen vilkårene for  

 anvendelse af Diners Club firmakort.
 Herefter udsender Diners Club meddelelse til de pågældende kortindehavere  

 om de nye vilkår og muligheder sammen med anmodning om skriftlig accept af de  

 nye vilkår.
Kortindehaveren beholder det hidtidige kort og pinkode.
Der sker altså  

 ingen ombytning af kortet.
Institutionen hæfter naturligvis ikke for forbrug  

 på kortet, der er sket inden accepten af ombytningen til  

 firmakort.Tilgodehavende årskontingent for det ombyttede privatkort vil blive  

 overført til det nye firmakort.
Privatkort, som institutionen ikke ønsker konverteret til firmakort, løber  

 indtil udløbet af den betalte periode.
Eventuel faktura på nyt årskontingent  

 tilsendes kontohaveren og er institutionen uvedkommende.
Diners vil informere  

 de pågældende kortindehavere herom, umiddelbart efter at institutionen har  

 afvist ombytningen af privatkortet.
 Medlemsbestemmelser:
 For udstedelse og anvendelse af firmakort gælder Diners Club  

 medlemsbetingelser nr. 12, dog kun i det omfang de ikke er i strid med det i  

 Finansministeriets cirkulære af 3. oktober 1991 om betalingskort anførte.
Bilag C Eurocard Danmark A/S Udstedelse af firmakort Korttype:
 Aftalen omfatter udstedelse af firmakort af typen Eurocard Executive.
 Leveringstider:
 Firmakort udstedes og afsendes inden 8 bankdage efter Eurocards modtagelse  

 af udfyldt ansøgningsblanket.
 Udstedelse og afsendelse af ekspreskort og erstatningskort sker senest den  

 efterfølgende bankdag efter modtagelse af anmodningen.
Ved tab/tyveri af kortet i udlandet udsteder Eurocard, hvis det ønskes, et  

 nødkort for den resterende rejsetid.
Ved hjemkomsten udstedes et  

 erstatningskort.
 Priser:
Årskontingentet for firmakort er 210 kr.
Såfremt kontingentet betales via  

 Pengeinstitutternes Betalingsservice (PBS), reduceres kontingentet med 20 kr.  

 pr. kort.
 Gebyret for udstedelse af ekspreskort er 150 kr. pr. kort.
Gebyr for udstedelse af erstatningskort i tilfælde af tab eller tyveri er  

 150 kr. pr. kort.
Der opkræves ikke gebyr for udstedelse af nødkort.
 Der opkræves heller ikke gebyr ved udstedelse af kort til erstatning for  

 beskadigede kort.
 Ovennævnte kontingent og gebyrer kan tidligst ændres pr. 1. oktober 1992.
 Ombytning af privatkort:
 For institutioner, der har rekvireret Eurocard Betalingskort (privatkort)  

 til medarbejdere i henhold til den tidligere aftale (T-STA-5o), gælder  

 følgende:
 Medio oktober 1991 sender selskabet til de pågældende institutioner en  

 oversigt over de gældende kort.
Senest 3 uger efter modtagelsen af oversigten returnerer institutionen  

 denne til Eurocard med angivelse af, hvilke kort der ønskes konverteret til  

 firmakort.
Sammen med oversigten sendes ansøgningsblanketter på de kort, som  

 skal konverteres.
Herefter udsteder Eurocard de nye firmakort.
 Tilgodehavende årskontingent for de ombyttede privatkort vil blive  

 krediteret institutionen, og faktura på årskontingentet for det nye firmakort  

 vil blive tilsendt.
Privatkort, som institutionen ikke ønsker konverteret til firmakort, løber  

 indtil udløbet af den betalte periode.
Eventuel faktura på nyt årskontingent  

 tilsendes kortindehaveren og er institutionen uvedkommende.
 Medlemsbestemmelser:
 For udstedelse af og anvendelse af firmakortet gælder Eurocards  

 Kortindehaverregler af 1. januar 1991, dog kun i det omfang de ikke er i  

 strid med det i Finansministeriets cirkulære af 3. oktober 1991 om  

 betalingskort anførte.
