(Tilslutningsbekendtgørelsen) I medfør af § 17, stk. 2, § 18, stk. 2, § 19, stk. 2, § 20, stk. 2, § 21,  

 § 22 og § 36 i lov nr. 258 af 8. juni 1979 om varmeforsyning, samt efter  

 forhandling med de kommunale organisationer fastsættes:
Tilslutning A.
Almindelige bestemmelser om tilslutning.
§ 1.  Kommunalbestyrelsen kan pålægge såvel ny som  

 eksisterende bebyggelse tilslutningspligt til et kollektivt  

 varmeforsyningsanlæg.
Beslutning herom kan ikke træffes, før forudsætningerne  

 herfor er belyst i et projekt, som er godkendt efter bestemmelserne i  

 energiministeriets bekendtgørelse om godkendelse m.v. af projekter for  

 kollektive varmeforsyningsanlæg.
Beslutningen skal træffes umiddelbart efter  

 godkendelsen af projektet, jfr. tillige § 17.
 § 2.  Kommunalbestyrelsen kan kun pålægge en ejendom  

 tilslutningspligt til et kollektivt varmeforsyningsanlæg, såfremt  

 forsyningsselskabet har forpligtet sig til at sikre ejendommen  

 forsyningsmulighed fra anlægget.
 Stk. 2.  Forsyningsmulighed fra anlægget foreligger, når  

 forsyningsselskabet har etableret de tekniske anlæg m.v., som skal etableres  

 af selskabet som forudsætning for bebyggelsens tilslutning til anlægget, og  

 anlægget har kapacitet til at forsyne ejendommen.
 § 3.  Kommunalbestyrelsens beslutning om at pålægge en  

 ejendom tilslutningspligt til et kollektivt varmeforsyningsanlæg indebærer:
 1. at forsyningsselskabet på tilslutningstidspunktet,  

 jfr. stk. 2, kan pålægge ejendommens ejer at betale den tilslutningsafgift og  

 de afgifter, som ifølge selskabets anmeldelse til gas- og varmeprisudvalget  

 er gældende for ejendomme, som tilsluttes anlægget.
 2. at forsyningsselskabet kan etablere de i § 2, stk.  

 2, nævnte anlæg m.v. samt stikledninger.
 Stk. 2.  Ved tilslutningstidspunktet forstås det  

 tidspunkt, hvor der er forsyningsmulighed fra anlægget, og  

 kommunalbestyrelsen efter reglerne i § 4, 6, 7 og 8 i denne bekendtgørelse  

 har krævet, at ejendommen tilsluttes dette.
B.
Særligt om tilslutning af ny bebyggelse.
§ 4.  Ny bebyggelse kan kræves tilsluttet et  

 kollektivt varmeforsyningsanlæg på tidspunktet for ibrugtagningen af  

 bebyggelsen.
Beslutning herom skal meddeles ejeren af ejendommen senest ved  

 udstedelse af byggetilladelse.
 § 5.  Er der ikke forsyningsmulighed fra anlægget på  

 ibrugtagningstidspunktet, kan ejeren af ejendommen kræve, at  

 forsyningsselskabet installerer et midlertidigt varmeforsyningsanlæg til  

 bebyggelsen uden udgift for ejeren.
 Stk. 2.  Udgifterne til det midlertidige anlægs  

 etablering dækkes, hver med halvdelen, af kommunen og forsyningsselskabet.
C.
Særligt om tilslutning af eksisterende bebyggelse.
 1. Tilslutningstidspunktet.
§ 6.  Eksisterende bebyggelse kan kræves tilsluttet et  

 kollektivt varmeforsyningsanlæg med en frist på 9 år.
Fristen regnes fra det  

 tidspunkt, hvor ejendommens ejer har modtaget kommunalbestyrelsens meddelelse  

 om, at ejendommen er pålagt tilslutningspligt, jfr. dog § 8.
 § 7.  Kommunalbestyrelsen kan pålægge en ejendom, som  

 allerede forsynes fra et kollektivt varmeforsyningsanlæg, at forblive  

 tilsluttet dette.
 Stk. 2.  Det kan ikke pålægges en ejer af en ejendom,  

 som pålægges tilslutningspligt efter stk. 1, at betale den i § 3, stk. 1, nr.  

 1, omtalte tilslutningsafgift.
 2. Om udskiftning af væsentlige varmeinstallationer i  

 ejendomme, der er pålagt tilslutningspligt.
 § 8.  Kommunalbestyrelsen kan beslutte, at ejendomme,  

 der er pålagt tilslutningspligt, skal tilsluttes anlægget på det tidspunkt,  

 hvor der er forsyningsmulighed fra dette, såfremt væsentlige  

 varmeinstallationer i ejendommen skal udskiftes inden udløbet af den i § 6  

 nævnte frist for tilslutning.
 Stk. 2.  Kommunalbestyrelsen kan træffe en afgørelse,  

 som nævnt i stk. 1 når:
1. der er forsyningsmulighed fra anlægget eller, 2. kommunalbestyrelsen kan henvise ejeren til  

 midlertidigt at anvende en nærmere angiven varmeinstallation, indtil der er  

 forsyningsmulighed fra anlægget.
 § 9.  Kommunalbestyrelsens beslutning efter § 8 skal  

 meddeles ejendommens ejer snarest muligt og inden kommunalbestyrelsen har  

 modtaget en anmeldelse, som nævnt i § 10.
 Stk. 2.  Meddelelsen skal indeholde nærmere oplysninger  

 om anmeldelsespligt og om, hvorledes ejeren skal forholde sig, hvis  

 væsentlige varmeinstallationer skal udskiftes.
 § 10.  Hvis kommunalbestyrelsen ikke har truffet en  

 afgørelse, som nævnt i § 8, og væsentlige varmeinstallationer skal udskiftes  

 i en ejendom, kan ejeren ved at anmelde udskiftningen til kommunalbestyrelsen  

 kræve, at fristen for tilslutning efter § 6 regnes fra tidspunktet for  

 anmeldelsen.
 3. Bebyggelse der ikke kan kræves tilsluttet.
 § 11.  Følgende kategorier af eksisterende bebyggelse  

 kan ikke kræves tilsluttet et kollektivt varmeforsyningsanlæg:
1. bygninger, hvor omstilling til kollektiv  

 varmeforsyning på grund af nødvendige, større installations- eller  

 bygningsmæssige ændringer, efter kommunalbestyrelsens skøn, vil være  

 uforholdsmæssigt bekostelig, 2. bygninger, der er indrettet med solvarmeanlæg,  

 varmepumper, vindmøller, biogasanlæg, komposteringsvarmeanlæg, vandkraftanlæg  

 eller halmfyr, og hvor anlægget - eller anlæggene tilsammen - efter  

 kommunalbestyrelsens skøn, har en kapacitet, som kan dække mere end halvdelen  

 af bygningens energiforbrug til opvarmning og forsyning med varmt vand, 3. bygninger, hvor overskudsvarme fra  

 produktionsvirksomhed, efter kommunalbestyrelsens skøn, dækker mere end  

 halvdelen af bygningens energiforbrug til opvarmning og forsyning med varmt  

 vand, 4. bygninger, der påregnes nedrevet inden for en  

 kortere årrække, 5. bygninger, der ikke er beregnet til at være  

 konstant opvarmet i fyringssæsonen.
 § 12.  Ejere af ejendomme, der er pålagt  

 tilslutningspligt til et kollektivt varmeforsyningsanlæg, kan ikke senere  

 kræve sig fritaget for tilslutning under henvisning til bestemmelserne i § 11  

 i denne bekendtgørelse, jfr. dog § 13.
D.
Dispensation.
 § 13.  Kommunalbestyrelsen kan i særlige tilfælde  

 efter ansøgning beslutte, at ny eller eksisterende bebyggelse, der er pålagt  

 tilslutningspligt skal fritages for tilslutning, ligesom der i særlige  

 tilfælde kan meddeles forlængelse af tilslutningsfristen, jfr. § 6.
Bidrag til anlægget § 14.  Kommunalbestyrelsen kan beslutte, at ejere af  

 ejendomme, som kan kræves tilsluttet et kollektivt varmeforsyningsanlæg, skal  

 betale et engangsbidrag til anlægget.
Beslutning herom kan ikke træffes, før  

 forudsætningerne herfor er belyst i et projekt, som er godkendt efter  

 bestemmelserne i energiministeriets bekendtgørelse om godkendelse m.v. af  

 projekter for kollektive varmeforsyningsanlæg.
Beslutningen skal træffes  

 umiddelbart efter godkendelsen af projektet, jfr. tillige § 17.
 Stk. 2.  Bidraget, der kan opkræves, når der er  

 forsyningsmulighed fra anlægget, kan højst udgøre halvdelen af den  

 tilslutningsafgift, som er gældende for tilslutning til anlægget, jfr. § 3,  

 stk. 1, nr. 1.
 Stk. 3.  Såfremt der senere opkræves tilslutningsafgift  

 fra ejendommen, skal bidrag opkrævet efter stk. 1 fratrækkes.
 Stk. 4.  Ejere af ejendomme, som er pålagt fortsat  

 tilslutning efter bestemmelsen i § 7, kan ikke pålægges at betale bidrag til  

 anlægget efter stk. 1.
Forbud § 15.  Hvis kommunalbestyrelsen skønner, at det er  

 nødvendigt til gennemførelse af en varmeforsyningsplanlægning efter  

 varmeforsyningslovens kapitel 2 og 3, kan kommunalbestyrelsen beslutte, at  

 nærmere angivne opvarmningssystemer ikke må etableres i ny bebyggelse inden  

 for et afgrænset geografisk område.
 Stk. 2.  Forbud kan ikke nedlægges mod etablering af  

 anlæg, som nævnt i § 11, punkt 2. og 3. Forbud omfatter ikke bygninger nævnt  

 i § 11, punkt 5.
 Stk. 3.  Kommunalbestyrelsen kan efter ansøgning meddele  

 dispensation fra et forbud meddelt efter stk. 1.
 Stk. 4.  Kommunalbestyrelsens beslutning efter stk. 1  

 skal meddeles ejendommens ejer snarest muligt og senest ved udstedelse af  

 byggetilladelse.
Om påbud til kollektive  

 varmeforsyningsanlæg § 16.  Når forudsætningerne herfor er belyst i en  

 endeligt vedtaget kommunal varmeforsyningsplan, en godkendt delplan eller i  

 et projekt, som er godkendt efter bestemmelserne i energiministeriets  

 bekendtgørelse om godkendelse m.v. af projekter for kollektive  

 varmeforsyningsanlæg, kan kommunalbestyrelsen pålægge et kollektivt  

 varmeforsyningsanlæg:
 1. at indrette dets produktionsanlæg således, at  

 angivne former for energi kan anvendes i produktionen.
 2. at anvende bestemte former for energi i  

 produktionen i et nærmere fastsat omfang.
 Stk. 2.  Kommunalbestyrelsens beslutning efter stk. 1  

 skal meddeles forsyningsselskabet skriftligt mindst 1 år inden  

 foranstaltningerne skal gennemføres.
Meddelelse til de berørte ejere § 17.  Kommunalbestyrelsens beslutninger efter  

 reglerne i bekendtgørelsens kapitel 1, 2 og 3 skal meddeles skriftligt til  

 ejeren af den pågældende ejendom.
Beslutning efter §§ 4, 6, 7 og 14 skal  

 meddeles samtidigt med meddelelsen om godkendelsen af det projekt, der  

 belyser forudsætningerne for beslutningen.
 Stk. 2.  Ejeren har pligt til at underrette evt. lejere  

 om meddelelsen efter stk. 1.
 Stk. 3.  Kommunalbestyrelsens meddelelse efter stk. 1  

 skal indeholde oplysninger om retsvirkninger m.v. af kommunalbestyrelsens  

 beslutning.
 Stk. 4.  Kommunalbestyrelsen foranlediger, at en  

 beslutning om, at en ejendom er pålagt tilslutningspligt, tinglyses på  

 ejendommen.
 Klager m.v.
 § 18.  Kommunalbestyrelsens afgørelser kan påklages  

 til energistyrelsen af den eller dem, til hvem afgørelsen er rettet.
Stk. 2.  Klage indgives til den kommunalbestyrelse, der  

 har truffet afgørelsen.
Kommunalbestyrelsen sender klagen til  

 energistyrelsen, ledsaget af en udtalelse og det materiale, som har ligget  

 til grund for kommunalbestyrelsens afgørelse.
 § 19.  Energistyrelsens afgørelse kan påklages til  

 energiministeren af den eller dem, til hvem afgørelsen er rettet.
Stk. 2.  Klage til energiministeren indgives til  

 energistyrelsen.
Denne sender klagen til energiministeriet, ledsaget af en  

 udtalelse og det materiale, der har ligget til grund for afgørelsen.
 § 20.  Klagefristen er 8 uger fra den dag, afgørelsen  

 er meddelt den pågældende.
 § 21.  Kommunalbestyrelsens og energistyrelsens  

 afgørelser skal være forsynet med oplysninger om klageadgang og klagefrist.
 § 22.  Klagemyndigheden kan bestemme, at en klage skal  

 have opsættende virkning.
 Straffebestemmelser og ikrafttræden m.v.
 § 23.  Med bøde straffes den, der undlader at  

 efterkomme et påbud eller forbud meddelt i henhold til bekendtgørelsens § 9,  

 stk. 2, § 15, § 16 og § 17, stk. 2.
 Stk. 2.  Er de i stk. 1 nævnte overtrædelser begået af  

 et aktieselskab, anpartsselskab, andelsselskab eller lignende, kan bødeansvar  

 pålægges selskabet som sådan.
 § 24.  Bekendtgørelsen træder i kraft den 31. marts  

 1982.
