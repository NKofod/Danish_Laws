 Bekendtgørelse om indbetaling af Særlig Pensionsopsparing  

  

 for medlemmer af a-kasser ved udbetaling af dagpenge mv.
 I medfør af § 85 e, stk. 3, i lov om  

 arbejdsløshedsforsikring m.v., jf. lovbekendtgørelse nr. 799 af 24. september  

 2002, og § 14, stk. 3, i lov om godtgørelse ved deltagelse i  

 erhvervsrettet voksen- og efteruddannelse, jf. lovbekendtgørelse nr. 600 af  

 26.  

 juni 2002, fastsættes efter forhandling med undervisningsministeren og efter  

 indstilling fra direktøren for Arbejdsdirektoratet og bestyrelsen for  

 Arbejdsmarkedets Tillægspension:
 § 1.  

  

 A-kasserne tilbageholder Særlig Pensionsopsparing hos medlemmer, der modtager  

 dagpenge efter lov om arbejdsløshedsforsikring m.v., aktiveringsydelse efter  

 lovens § 55, stk. 4, eller fuld godtgørelse efter lov om  

 godtgørelse  

 ved deltagelse i erhvervsrettet voksen- og efteruddannelse.
Stk. 2.  

  

 A-kassen  

 tilbageholder Særlig Pensionsopsparing efter stk. 1 af ydelser udbetalt  

 inden udgangen af det år, hvor medlemmet fylder 64 år.
For medlemmer, der  

 inden  

 den 1. juli 1999 er fyldt 60 år, dog inden udgangen af det år, hvor medlemmet  

 fylder 66 år.
 § 2.  

  

 Pensionsopsparingen  

 udgør 1 procent af den ugentlige ydelse efter fradrag af medlemmets del af  

 ATP-bidraget af den pågældende ydelse.
 Stk. 2.  

  

 Opsparingen  

 for en uge afrundes til nærmeste hele kronebeløb.
§ 3.  

  

 A-kasserne  

 opgør og indbetaler den tilbageholdte pensionsopsparing kvartalsvis bagud til  

 Arbejdsmarkedets Tillægspension.
Sidste rettidige betalingsdag er den 14. i  

 måneden efter hvert kvartals udløb.
For oktober kvartal er sidste rettidige  

 betalingsdag dog den 20. januar.
 Stk. 2.  

  

 Betaling  

 skal ske til Arbejdsmarkedets Tillægspensions konto for Særlig  

 Pensionsopsparing med angivelse af det SE-nummer, den enkelte ydelse er  

 udbetalt under.
 Stk. 3.  

  

 Indbetaler  

 a-kassen ikke opsparing rettidigt, finder reglerne i § 17, stk. 2-5  

 og 7, i lov om Arbejdsmarkedets Tillægspension tilsvarende anvendelse.
 Stk. 4.  

  

 Reglerne  

 for udbetaling af forskud og refusion til de anerkendte a-kasser til dækning  

 af  

 dagpenge, godtgørelse ved deltagelse i erhvervsrettet voksen- og  

 efteruddannelse og aktiveringsydelse finder anvendelse på beløb, der  

 indbetales  

 til Arbejdsmarkedets Tillægspension efter denne bekendtgørelse.
§ 4.  

  

 For  

 hvert medlem skal a-kasserne senest den 1. juni hvert år indberette  

 størrelsen  

 af den indbetalte pensionsopsparing for det foregående år.
Indberetningen  

 sker  

 direkte til Arbejdsmarkedets Tillægspension.
§ 5.  

  

 Hvis  

 et medlem skal tilbagebetale dagpenge, godtgørelse ved deltagelse i  

 erhvervsrettet voksen- og efteruddannelse eller aktiveringsydelse, der er  

 modtaget med urette, skal indbetalte opsparingsbeløb af ydelsen overføres fra  

 Arbejdsmarkedets Tillægspension til a-kassen.
Beløb under 50 kr. overføres  

 dog  

 ikke.
Stk. 2  

  

 . Hvis et medlem  

 er fyldt 64 ½ år, og det efterfølgende konstateres, at der er indbetalt for  

 lidt eller for meget i pensionsopsparing, skal der ikke ske regulering af de  

 indbetalte beløb.
For medlemmer, der er fyldt 60 år inden den 1. juli 1999,  

 er  

 aldersgrænsen i 1. pkt. 66 ½ år.
 § 6.  

  

 Bekendtgørelsen  

 træder i kraft den 1. juli 2003, jf. dog stk. 3.
 Stk. 2.  

  

 Samtidig  

 ophæves bekendtgørelse nr. 686 af 16. august 2002 om indbetaling af Den  

 Særlige  

 Pensionsopsparing for medlemmer af arbejdsløshedskasser ved udbetaling af  

 dagpenge mv., jf. dog stk. 4.
 Stk. 3.  

  

 Bekendtgørelsens § 1, stk. 2, og § 5, stk. 2, træder i kraft  

 den  

 1. januar 2004.
 Stk. 4.  

  

 Bekendtgørelse  

 nr. 686 af 16. august 2002 om indbetaling af Den Særlige Pensionsopsparing  

 for  

 medlemmer af arbejdsløshedskasser ved udbetaling af dagpenge m.v. anvendes  

 fortsat for ledige medlemmer af akasser, som er over 25 år og modtager  

 uddannelsesgodtgørelse, eller som modtager aktiveringsydelse efter de hidtil  

 gældende regler i lov om en aktiv arbejdsmarkedspolitik, jf. § 134,  

 stk.1,  

 i lov om en aktiv beskæftigelsesindsats.
