(Til samtlige ministerier m.v.) I det af regeringen den 16. august 1976 indgåede forlig med en række  

 politiske partier om den økonomiske politik mv. indgår forskellige  

 arbejdsmarkedspolitiske foranstaltninger.
En af disse tager sigte på at øge  

 mulighederne for deltidsbeskæftigelse i den offentlige sektor inden for de  

 givne aftalemæssige rammer.
 Der er ikke ved de nye regler tilsigtet nogen ændring i den hidtidige  

 anvendelse af forskellige ansættelsesformer, ligesom der ikke herved sker  

 ændring af de i budgetvejledningen 1975 fastsatte regler, jfr. pkt. 7l.l om  

 stillingskontrol og pkt. 76. 1-3 om nye og ændrede personalemæssige  

 dispositioner i finansåret.
 Da der fortsat kun vil kunne ansættes een person på tjenestemandsvilkår i  

 hver tjenestemandsstilling, uanset hvilken beskæftigelsesgrad den pågældende  

 har, vil der med henblik på at øge mulighederne for deltidsansættelse af  

 tjenestemænd på sædvanlig måde kunne forelægges finansministeriet forslag om  

 oprettelse af tjenestemandsstillinger.
 Ligeledes vil der på sædvanlig vis kunne stilles forslag om oprettelse af  

 andre stillinger med henblik på at øge mulighederne for deltidsansættelse på  

 over halv tid af andre end tjenestemænd.
 Forslag om oprettelse af yderligere stillinger i henhold til de to  

 foregående afsnit vil, i det omfang der skønnes at være arbejdsmæssigt  

 grundlag herfor, i overensstemmelse med gældende regler blive godkendt til  

 forelæggelse for finansudvalget.
 Da oprettelsen af de nødvendige stillinger ikke skal give mulighed for  

 aktivitetsudvidelser, vil de stillinger, der herefter er beregnet til  

 deltidsansættelse, blive forsynet med en klausul herom.
 Det følger endvidere heraf, at udgifterne ved eventuel oprettelse af  

 yderligere stillinger til deltidsbeskæftigelse forudsættes afholdt inden for  

 de givne bevillinger.
I.
Efter forhandling med tjenestemændenes centralorganisationer fastsættes  

 følgende retningslinier for deltidsbeskæftigelse for tjenestemænd, jfr.  

 tjenestemandslovens § 58, stk. 3:
A.
Tjenestetidsnedsættelse under ansættelse 1. Anmodninger fra tjenestemænd om  

 tjenestetidsnedsættelse mod tilsvarende lønreduktion bør imødekommes,  

 medmindre vægtige tjenstlige, praktiske, økonomiske eller lignende hensyn  

 taler derimod.
 For overordnede stillinger bedømmes mulige ulemper ved  

 deltidsbeskæftigelse konkret, bl.a. under hensyntagen til opgaver af ledende  

 og instruktionsmæssig karakter.
 Hvor flere ansatte begærer tjenestetidsnedsættelse og kun en del af  

 anmodningerne kan imødekommes, jfr. ovenfor, kan styrelsen kræve, at  

 anmodningerne begrundes, før endelig afgørelse træffes.
 2. Omfanget af deltidsbeskæftigelsen,der normalt skal  

 være mindst l5 timer ugentlig, og de tidspunkter, inden for hvilke  

 deltidsbeskæftigelsen skal udføres, fastsættes af styrelsen, dog således at  

 der tages hensyn til den ansattes ønsker, for så vidt det er foreneligt med  

 den bedst mulige udnyttelse af personale, lokaler, maskiner m.v., og såfremt  

 betjeningen af publikum tillader det.
 Ovennævnte hensyn kan medføre, at det bliver nødvendigt for styrelsen at  

 kræve, at to medarbejdere, der ønsker nedsat tjenestetid, deler en hel  

 tjeneste.
 3. Det påhviler styrelsen at begrunde såvel afslag på  

 ansøgning om deltidsbeskæftigelse som hel eller delvis nægtelse af at  

 imødekomme den ansattes ønsker, jfr. pkt. 2.
 4. Ved besættelse af en stilling, som i henhold til  

 pkt. 1 ikke kan varetages af en deltidsbeskæftiget, skal en eventuel  

 deltidsbeskæftiget ansøger ligestilles med andre ansøgere, dersom vedkommende  

 erklærer sig villig til at overgå til fuldtidsbeskæftigelse.
 5. For så vidt angår optjening af lønanciennitet  

 gælder de i cirkulære nr. 11 af 11. december 1974 om lønanciennitet m.v. for  

 tjenestemænd i staten samt de i undervisningsministeriets cirkulære nr. 236  

 af 16. december 1975 om lønanciennitet for folkeskolens tjenestemænd  

 fastsatte regler.
 6. Vedrørende optjening af pensionsalder gælder de i  

 lov nr. 292 af 18. juni 1969 om tjenestemandspension, § 4, stk. 4, fastsatte  

 regler.
 7. For tjenestemænd i folkeskolen finder nærværende  

 cirkulæreskrivelse anvendelse i det omfang det er foreneligt med reglerne i  

 undervisningsministeriets cirkulære af 22. juni 1976 om tjenestefrihed og  

 nedsat tjenestetid for folkeskolens tjenestemænd m.fl.
B.
Nedsat tjenestetid ved ansættelse 8. Ved opslag af ledige stillinger skal  

 ansættelsesmyndigheden i opslaget anføre, hvis stillingen kan besættes på  

 deltid.
 9. Er det i opslaget af en stilling anført, at  

 stillingen kan besættes på deltid, skal ansøgere, der ønsker  

 deltidsbeskæftigelse, ligestilles med ansøgere, der ønsker  

 fuldtidsbeskæftigelse, jfr. dog økonomi- og budgetministeriets bekendtgørelse  

 nr. 96 af 20. marts 1972, undervisningsministeriets bekendtgørelse af 2l.  

 november 1973 og kirkeministeriets bekendtgørelse nr. 465 af 20. oktober 1972  

 om ansættelse af tjenestemænd på prøve i henholdsvis staten, folkeskolen og  

 folkekirken med senere varig ansættelse for øje.
C.
Andre bestemmelser 10. Har en ansat opnået nedsat tjenestetid uden  

 tidsbegrænsning i henhold til pkt. 1, vil overgang til fuldtidsbeskæftigelse  

 kunne finde sted, når der fremkommer en ledig fuldtidsstilling eller flere  

 ledige deltidsstillinger, der ved sammenlægning udgør en fuldtidsstilling.  

 Den heraf følgende nødvendige ændring af antallet af godkendte stillinger  

 meddeles finansministeriet, budgetdepartementet.
 I tilfælde, hvor nedsat tjenestetid er givet for en afgrænset periode,  

 påhviler det vedkommende styrelse at drage omsorg for, at der ved periodens  

 udløb er en fuldtidsstilling til rådighed.
 11. Hvor der til n ansættelse er knyttet forpligtelse  

 til at deltage i vagttjeneste og rådighedstjeneste mv., og hvor betalingen  

 herfor ikke reduceres i forbindelse med deltidsansættelsen, sker der ikke  

 indskrænkning i forpligtelsen.
 12. Nærværende cirkulæreskrivelse berører ikke  

 ansattes adgang til nedsættelse af tjenestetid på grund af sygdom, jfr.  

 økonomi- og budgetministeriets cirkulære nr. 163 af 5. juli 1973 om  

 statstjenestmænds forhold i forbindelse med sygdom samt  

 undervisningsministeriets cirkulære af 19. april 1974 om forhold i  

 forbindelse med sygdom for folkeskolens tjenestemænd.
 13. Nærværende cirkulæreskrivelse finder ikke  

 anvendelse på stillinger, i hvilke der som led i ansættelsen sker egentlig  

 uddanneise, der forudsætter fuldtidsbeskæftigelse, herunder elev eller  

 medhjælperstillinger.
II.
For overenskomstansatte m.fl. finder nærværende cirkulæreskrivelse  

 anvendelse i det omfang der i overenskomst, cirkulære, ansættelseskontrakt  

 el.lign. findes hjemmel til ansættelse på nedsat tid, dog bortset fra  

 bestemmelsen i pkt. 10 om sammenlægning af deltidsstillinger.
