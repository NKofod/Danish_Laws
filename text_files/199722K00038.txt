Nr LSF 38 Forslag til Lov om ændring af lov om regionale kulturforsøg (Forlængelse  

 af fem forsøgsaftaler) Fremsat af kulturministeren (Elsebeth Gerner Nielsen) den 26. marts 1998 Vedtaget ved tredjebehandling den 7. maj 1998 Lov nr. 315 af 03/06/1998 § 1 I lov nr. 1085 af 20. december 1995 om regionale kulturforsøg, som ændret  

 ved § 2 i lov nr. 103 af 28. februar 1996, foretages følgende ændring:
 1. I § 2, stk. 1, indsættes som 2. pkt.:
»Forsøgsaftaler indgået for årene 1996 til 1998 kan forlænges med et  

 år.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 1085 af 20. december 1995 om regionale kulturforsøg, som ændret  

 ved § 2 i lov nr. 103 af 28. februar 1996, foretages følgende ændringer:
1. I § 2, stk. 1, indsættes som 2. pkt.:  

 »Forsøgsaftaler indgået for årene 1996 til 1998 kan forlænges med et  

 år.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lov nr. 1085 af 20. december 1995 om regionale kulturforsøg  

 (Folketingstidende 1995-96, Forhandlingerne sp. 368, 603, 1972, 2238; Tillæg  

 A sp. 1531; Tillæg B sp. 75; Tillæg C sp. 170) er senest ændret ved lov nr.  

 103 af 28. februar 1996 om ændring af teaterloven og lov om regionale  

 kulturforsøg (Nye regler for egnsteatre og små storbyteatre m.v.)  

 (Folketingstidende 1995-96, Forhandlingerne sp. 367, 594, 3726, 3957; Tillæg  

 A sp. 1522; Tillæg B sp. 341; Tillæg C sp. 297).
Den 1. januar 1996 igangsattes fem regionale kulturforsøg.
Indholdet af  

 hvert forsøg er fastsat i en treårig forsøgsaftale mellem kulturministeren og  

 forsøgsregionen.
De fem forsøgsregioner er: Vestsjællands Amtskommune,  

 Storstrøms Amtskommune, Odense Kommune, Århus Kommune og fem kommuner på  

 Salling-Fjendsegnen, Fjends, Sallingsund, Skive, Spøttrup og Sundsøre.
 Den 1. januar 1997 igangsattes yderligere fire regionale kulturforsøg, der  

 udløber den 31. december 1999.
 Ved lovforslaget gøres det muligt, at de fem først igangsatte forsøg vil  

 kunne forlænges med etårige tillægsaftaler, således at forsøgsaftalerne  

 bortfalder med udgangen af 1999.
Forlængelsen af forsøgene skal give tid til en grundig evaluering af  

 forsøgene med henblik på eventuel ny lovgivning på området.
Evalueringen  

 foretages af et konsulentfirma og er tilrettelagt som en fortløbende proces.  

 Den endelige hovedevaluering ventes 1. marts 1999.
Økonomiske konsekvenser Det økonomiske grundlag for den enkelte tillægsaftale er en fremskrivning  

 af forsøgsregionens kulturelle rammebevilling for 1998. Fremskrivningen  

 består i en uændret videreførsel af bevillingerne for 1998 samt en opregning  

 i henhold til forsøgsaftalens bestemmelser.
Den kulturelle rammebevilling  

 består af de statslige tilskud, som forsøgsregionerne ud fra i øvrigt  

 gældende lovgivning kunne forvente at få tildelt i forsøgsperioden til de  

 aktiviteter, som er nævnt i forsøgsaftalerne.
I den kulturelle rammebevilling  

 indgår desuden et forsøgspuljebeløb.
Kulturministeren vil på aktstykke søge  

 Finansudvalgets tilslutning til, at der af de alment kulturelle tipsmidler  

 afsættes midler til den særlige forsøgspulje.
 Lovforslaget har ingen statslige eller kommunaløkonomiske konsekvenser ud  

 over den forsøgspulje, der forventes afsat af de alment kulturelle  

 tipsmidler.
 Administrative konsekvenser m.v.
Lovforslaget har ingen væsentlige administrative konsekvenser.  

 Lovforslaget indeholder ikke EU-retlige aspekter.
Lovforslaget indeholder  

 ingen miljømæssige konsekvenser.
Høring over lovforslaget Udkastet til dette lovforslag har været udsendt til høring hos  

 Justitsministeriet, Finansministeriet, Rigsrevisionen, Statens Musikråd,  

 Statens Museumsnævn, Teaterrådet, Biblioteksstyrelsen, Kommunernes  

 Landsforening, Amtsrådsforeningen og samtlige forsøgsregioner, herunder  

 Københavns Kommune og Frederiksberg Kommune.
Skriftlig fremsættelse (26. marts 1998) Kulturministeren (Elsebeth Gerner Nielsen):
 Jeg skal hermed fremsætte:
 Forslag til lov om ændring af lov om regionale kulturforsøg.  

 (Forlængelse af fem forsøgsaftaler).
(Lovforslag nr.
L 38) Lovforslaget er en uændret genfremsættelse.
Lov om regionale kulturforsøg  

 blev vedtaget den 20. december 1995 med et bredt flertal.
Den 1. januar 1996 blev de fem første regionale kulturforsøg igangsat.
De  

 fem forsøgsregioner er: Vestsjællands Amtskommune, Storstrøms Amtskommune,  

 Odense Kommune, Århus Kommune og fem kommuner på Salling-Fjendsegnen.  

 Indholdet af hvert forsøg er fastsat i en treårig forsøgsaftale mellem  

 kulturministeren og forsøgsregionen.
 Den 1. januar 1997 blev yderligere fire regionale kulturforsøg igangsat.  

 Disse udløber den 31. december 1999.
 Ved lovforslaget gøres det muligt, at de fem først igangsatte forsøg vil  

 kunne forlænges med etårige tillægsaftaler, således at alle ni forsøgsaftaler  

 udløber samtidig.
Forlængelsen af forsøgene skal give tid til en grundig evaluering af  

 forsøgene.
Evalueringen foretages af et konsulentfirma, og hovedevalueringen  

 ventes 1. marts 1999.
 Ny lovgivning til opfølgning på de regionale kulturforsøg forventes at  

 kunne træde i kraft den 1. januar 2000.
