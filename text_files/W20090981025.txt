Selvstændig virksomhed i væsentligt omfang [Adressat udeladt] Ankenævnet har behandlet Deres klage på møde den 12. marts 2009.
Nævnet traf denne A F G Ø R E L S E De opfylder beskæftigelseskravet den 11. oktober 2007.
 De har derfor ret til et efterlønsbevis fra den 11. oktober 2007, hvis De i øvrigt opfylder betingelserne herfor.
 Ankenævnet ændrer således Arbejdsdirektoratets afgørelse af den 11. juli 2008.
B E G R U N D E L S E De har søgt om efterlønsbevis fra 11. oktober 2007, hvor De fyldte 60 år.
De har frem til oktober 2003 været lønmodtager.
Fra den 14. oktober 2003 har De været administrerende direktør i virksomheden [virksomhedens navn udeladt], hvor De ejede 34 procent af selskabskapitalen.
I efteråret 2007 steg Deres ejerandel til 50 procent.
Virksomheden har udviklet og markedsført et nyt softwareprodukt og har gennem årene været drevet med midler fra investorer.
I 2006 har der været et salg på godt 200.000 kr. og i 2007 på 1,1 mio. kr.
 Virksomheden har i årene 2004-2007 haft underskud på 602.749 kr., 2.979.565 kr. 6.908.123 kr. og 5.500.727 kr.
 Virksomheden har i alle årene haft 6-9 ansatte udover Dem selv.
De har oplyst Deres egen arbejdstid til mere end 50 timer pr. uge.
Deres personlige arbejdsopgaver har været at lede de 6-9 ansatte, der bl.a. har haft kundebesøg i hele verden.
Derudover har Deres opgave været salg, markedsføring og finansiel styring af virksomheden.
De har fået 30.000 kr. i løn pr. måned.
 Det er oplyst, at de personer, der har været ansat i virksomheden, har været ansat på normale løn- og ansættelsesvilkår.
 Virksomhedens sædvanlige åbningstid har været fra kl. 8.30 til kl. 16.30.
 Arbejdsdirektoratet har truffet afgørelse om, at De ikke opfylder beskæftigelseskravet den 11. oktober 2007, og at De derfor ikke har ret til et efterlønsbevis fra den 11. oktober 2007. Arbejdsdirektoratet har vejledt Dem om at rette henvendelse til Deres a-kasse, fordi det var direktoratets opfattelse, at De drev virksomhed i væsentligt omfang fra 1. januar 2007.
De har i klagen bl.a. beskrevet den proces, der ligger forud for at virksomheden kunne sælge et produkt.
De finder det urimeligt, at det arbejde, som De i den forbindelse har udført, ikke anerkendes som arbejde, fordi virksomheden ikke har haft noget salg før end i 2006.
De gør endvidere gældende, at der har været økonomisk aktivitet i virksomheden i alle årene, og at det har været udtryk for at stort aktivitetsniveau/arbejde.
De mener ikke, at man ikke alene kan se på, om det har medført et salg.
 I Deres brev af den 23. september 2008 har De bl.a. gjort gældende, at Arbejdsdirektoratets afgørelse er ikke bygger på en specifik beregning, men et subjektivt skøn, som er baseret på en misforstået opfattelse af, hvad det vil sige at drive moderne højteknologisk virksomhed.
Arbejdsmarkedets Ankenævn har lagt til grund for afgørelsen, at De som hovedbeskæftigelse driver selvstændig virksomhed.
Der er i sagens forløb ikke rejst tvivl herom.
Der henvises i den forbindelse til § 3 i bekendtgørelsen om drift af selvstændig virksomhed.
For at få et efterlønsbevis, skal et medlem kunne opfylde betingelserne for ret til dagpenge ved ledighed.
Det fremgår af § 74 b, stk. 1, jf. § 74 a, stk. 1, nr. 4 i lov om arbejdsløshedsforsikring mv.
Retten til at få dagpenge er bl.a. betinget af, at et fuldtidsforsikret medlem har haft beskæftigelse fx som selvstændig erhvervsdrivende.
Selvstændig virksomhed skal være drevet i væsentlig omfang i mindst 52 uger inden for de sidste 3 år.
Det fremgår af lovens § 53, stk. 2, litra a.
At virksomheden skal være drevet i væsentligt omfang vil sige, at beskæftigelsen skal have haft et omfang, der kan sidestilles med lønarbejde i over 30 timer pr. uge.
Det fremgår af § 7, stk. 2 i bekendtgørelsen om drift af selvstændig virksomhed.
Om virksomheden har været drevet i væsentligt omfang vurderes ud fra virksomhedens art, branche, medlemmets personlige arbejdsopgaver og arbejdstid samt virksomhedens omsætning.
I vurderingen kan også indgå virksomhedens placering, åbningstid, antallet af ansatte, deres arbejdsopgaver og arbejdstid.
Det fremgår af § 7, stk. 2 i bekendtgørelsen.
 Omsætningens størrelse er således et af flere momenter, der indgår i vurderingen af, om beskæftigelseskravet er opfyldt.
Spørgsmålet om beskæftigelseskravet er opfyldt bygger således på en samlet vurdering af, om medlemmet har drevet selvstændig virksomhed i væsentligt omfang.
Nævnet lægger vægt på, at ikke indtægtsgivende aktiviteter står i et rimeligt forhold til indtægtsgivende aktiviteter, således at arbejdstiden i et vist omfang kommer til udtryk i en omsætning, fordi det at drive selvstændig virksomhed i arbejdsløshedsforsikringslovgivningens forstand skal have til formål at opnå økonomisk udbytte.
Der henvises i den forbindelse til § 2, stk. 1 i bekendtgørelsen.
 For at De kan få et efterlønsbevis fra 11. oktober 2007, skal De have drevet selvstændig virksomhed i væsentligt omfang i 52 uger inden for perioden fra den 11. oktober 2004 til og med den 10. oktober 2007.
 Arbejdsmarkedets Ankenævn finder, at De i perioden 2006 og 2007 har drevet selvstændig virksomhed i væsentligt omfang.
Nævnet har lagt vægt på, at oplysningerne om Deres arbejdstid står i rimeligt forhold til de arbejdsopgaver, De har varetaget, bl.a. fordi der har været flere ansatte i virksomheden i hele perioden.
Nævnet har endvidere lagt vægt på, at virksomheden i 2006 og 2007 har haft indtægtsgivende aktiviteter, der står i et rimeligt forhold til de ikke indtægtsgivende aktiviteter.
R E G L E R Ankenævnet henviser til  § 53, stk. 2, litra a og § 74 b, stk. 1, jf. § 74 a, stk. 1, nr. 4 i lov om arbejdsløshedsforsikring m.v., jf. lovbekendtgørelse nr. 994 af 8. august 2007 med de ændringer, der følger af lov nr. 1540 af 20. december 2006  § 2, stk. 1 og § 7, stk. 2 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed som ændret ved Arbejdsdirektoratets bekendtgørelse nr. 794 af 26. juni 2007.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet samt Deres brev af den 23. september 2008.
På ankenævnets vegne De kan læse om afgørelsens retlige grundlag på de følgende sider.
 Kopi til:
 Arbejdsdirektoratet, Stormgade 10, Postboks 1103, 1009 København K.
J.nr.
 [Adressat udeladt] Regler Lov om arbejdsløshedsforsikring m.v., jf. lovbekendtgørelse nr. 994 af 8. august 2007 med de ændringer, der følger af lov nr. 1540 af 20. december 2006 Kapitel 10 Ret til dagpenge og aktiveringsydelse § 53. Ret til dagpenge opnås efter 1 års medlemskab af en anerkendt arbejdsløshedskasse, jf. dog § 54.
Stk. 2. Retten til at opnå dagpenge i de i § 55, stk. 1, nævnte perioder er endvidere betinget af, a) at et fuldtidsforsikret medlem har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang, b) Kapitel 11 a Efterløn Betingelser for ret til efterløn § 74 a.
Ret til efterløn har et medlem af en anerkendt arbejdsløshedskasse, jf. dog § 74 o, som 1) har nået efterlønsalderen, jf. § 74, 2) har været medlem i mindst 30 år, jf. dog stk. 2-6, 3) har indbetalt efterlønsbidrag, jf. § 77, stk. 4, i 30 år, og senest fra medlemmet er fyldt 30 år, jf. dog stk. 2-6, 4) vil kunne opfylde betingelserne for ret til dagpenge ved ledighed, jf. dog stk. 8-10, 5) har fået indberettet værdien af pensionsformuen, jf. § 74 j, stk. 3, 4, 7 og 8, og 6) har bopæl her i riget eller i et andet EØS-land.
 Stk. 2.
Efterlønsbevis § 74 b.
Arbejdsløshedskassen skal med virkning fra det tidspunkt, hvor et medlem opfylder betingelserne i § 74 a, bortset fra stk. 1, nr. 5 og 6, udstede et efterlønsbevis til medlemmet, medmindre medlemmet samtidig overgår til efterløn.
 Stk. 2.
 Stk. 3.
 Stk. 4. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelsen af denne bestemmelse.
Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed som ændret ved Arbejdsdirektoratets bekendtgørelse nr. 794 af 26. juni 2007 Kapitel 2 Begreber Selvstændig virksomhed § 2. Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.
 Stk. 2.
Selskaber § 3. Beskæftigelse i et selskab, hvor pågældende har afgørende indflydelse, jf. stk. 2, 4 og 5, anses for selvstændig virksomhed.
Stk. 2. Afgørende indflydelse foreligger, hvis pågældende eller dennes ægtefælle alene eller sammen med nærmeste familie, jf. stk. 3, er indehaver af 1) mindst 50 % af selskabskapitalen, 2) mindst 50 % af selskabskapitalens stemmeværdi, 3) en bestemmende andel af selskabets kapital, 4) en bestemmende andel af stemmerne i selskabet, eller 5) mindst 10 % af selskabskapitalen eller 10 % af selskabskapitalens stemmeværdi, og pågældende eller ægtefællen tillige er medlem af selskabets bestyrelse eller direktion.
 Stk. 3.
 Stk. 4.
 Stk. 5. Bestemmelserne i stk. 2-4 finder tilsvarende anvendelse, hvis pågældende eller dennes ægtefælle er indehaver af kapital i et eller flere selskaber, som dominerer det selskab, hvor pågældende er beskæftiget.
Kapitel 4 Beskæftigelseskravet § 7. Selvstændig virksomhed som hovedbeskæftigelse kan medregnes til opfyldelse af beskæftigelseskravet, hvis medlemmet godtgør, at virksomheden har været drevet i væsentligt omfang, jf. lovens § 53, stk. 2, litra a, stk. 6, litra a, stk. 7 og stk. 8. Forlængelse af perioden, inden for hvilken beskæftigelseskravet skal være opfyldt, foretages efter reglerne i bekendtgørelse om beskæftigelseskrav og dagpengeperiode.
Stk. 2. Ved væsentligt omfang forstås, at beskæftigelsen i den selvstændige virksomhed har haft et omfang, der kan sidestilles med lønarbejde i over 30 timer pr. uge.
Væsentligt omfang vurderes ud fra virksomhedens art, branche, medlemmets personlige arbejdsopgaver og arbejdstid samt virksomhedens omsætning.
I vurderingen kan også indgå virksomhedens placering, åbningstid, antallet af ansatte, deres arbejdsopgaver og arbejdstid.
 Stk. 3.
