 1. Ved lov nr. 468 af 6. november 1985 er der vedtaget  

 en ordning om udbetaling af et beløb på 800 kr. for hvert barn under 10 år.
 I tilslutning til loven er udsendt ministeriet for skatter og afgifters  

 bekendtgørelse nr. 39 af 3. februar 1986.
 Lovens administration og betingelserne for at opnå den særlige udbetaling  

 svarer til ordningerne om særlig udbetaling til børnefamilier i 1984, jfr.  

 lov nr. 152 af 11. april 1984, og 1985, jfr. lov nr. 44 af 20. februar 1985.  

 Dog er det afgørende tidspunkt for, hvornår betingelserne for udbetaling skal  

 være opfyldt, fastsat til 1. januar 1986 for udbetalingen i 1986. Dertil  

 kommer, at udbetalingen også, i modsætning til udbetalingerne i 1984 og 1985,  

 kan foretages gennem konti i pengeinstitutter eller postgiro, jfr.  

 ministeriet for skatter og afgifters bekendtgørelse nr. 39 af 3. februar  

 1986.
 Dette cirkulære og ministeriet for skatter og afgifters bekendtgørelse nr.  

 39 af 3. februar 1986 svarer derfor, med de nævnte ændringer, til det i  

 forbindelse med 1984 og 1985 udbetalingsordningerne fastsatte, jfr. bl.a.  

 ministeriet for skatter og afgifters bekendtgørelse nr. 78 af 6. marts 1985  

 og skattedepartementets cirkulære nr. 53 af 20. maj 1985.
 Loven indeholder dels en automatisk udbetalingsordning (nedenfor pkt. 2),  

 dels en særlig, bevillingsmæssig udbetalingsordning (nedenfor pkt. 3).
2. Berettiget til automatisk udbetaling er personer,  

 som Der udbetales et beløb på 800 kr. pr. barn.
Hvis begge barnets forældre  

 opfylder de ovenfor nævnte betingelser, udbetales beløbet til barnets moder.
3. Hvis et barn den 1. januar 1986 boede fast hos en  

 anden person end indehaveren af forældremyndigheden, vil der ikke være nogen  

 person, der opfylder samtlige de fastsatte betingelser for automatisk  

 udbetaling af et beløb for det pågældende barn.
Dette vil kunne være  

 tilfældet, hvis barnet er anbragt i familiepleje.
 Ved lovens § 1, stk. 2, er der givet adgang til, at der i situationer af  

 denne karakter efter anmodning kan foretages udbetaling af de 800 kr. for det  

 pågældende barn til den, der den 1. januar 1986 havde barnet boende hos sig,  

 uanset at den pågældende ikke havde forældremyndigheden over barnet.
Det er kun kravet om forældremyndighed, der kan bortses fra.
De øvrige  

 betingelser for udbetaling skal således fortsat være opfyldt.
Der henvises  

 til det nedenfor i pkt. 4 og 6 anførte vedrørende skattepligt og  

 bopælsforhold.
 Anmodning om udbetaling i medfør af denne bestemmelse skal indgives til  

 amtsskatteinspektoraterne, for Københavns og Frederiksberg kommuners  

 vedkommende dog de pågældende kommuners skattedirektorater, jfr. ministeriet  

 for skatter og afgifters bekendtgørelse nr. 39 af 3. februar 1986.
Anmodning om udbetaling afgøres af det amtsskatteinspektorat henholdsvis  

 skattedirektorat, under hvis forretningsområde barnets bopælskommune pr. 1.  

 januar 1986 henhører.
Afvigende bestemmelser herom kan dog fastsættes af  

 statsskattedirektoratet.
 I tilfælde, hvor barnets forældre den 1. januar 1986 ikke var samlevende,  

 og barnet på det nævnte tidspunkt havde bopæl hos en af forældrene, kan  

 statsskattedirektoratet foranledige beløbet udbetalt til denne uden  

 forudgående anmodning, såfremt den pågældende var skattepligtig efter  

 kildeskattelovens § 1, jfr. § 2, stk. 5, i ovennævnte bekendtgørelse af 3.  

 februar 1986.
Amtsskatteinspektoraternes henholdsvis skattedirektoraternes afgørelser af  

 anmodninger om bevillingsmæssig udbetaling efter lovens § 1, stk. 2, kan  

 indbringes for statsskattedirektoratet.
De af statsskattedirektoratet som  

 ankeinstans trufne afgørelser kan indbringes for ministeren for skatter og  

 afgifter.
4. Betingelsen om fuld skattepligt -jfr. pkt. 2 a) -  

 vil være opfyldt, uanset efter hvilket nummer i kildeskattelovens § 1 den  

 pågældende var fuldt skattepligtig.
Danske statsborgere, som af den danske  

 stat er udsendt til tjeneste uden for riget, vil således også kunne være  

 omfattet af ordningen.
 Der lægges alene vægt på, om fuld skattepligt bestod den 1. januar 1986.  

 Der skal derfor ikke ske reduktion af beløbet, såfremt den fulde skattepligt  

 er ophørt senere på året.
 Personer, hvis fulde skattepligt er indtrådt den 1. januar eller senere,  

 er ikke omfattet af ordningen.
5. Som nævnt under pkt. 2 b) stilles der visse krav  

 til barnets alder og - for så vidt angår den automatiske udbetalingsordning -  

 til forældremyndighedsforhold.
Barnet må således ikke være fyldt 10 år ved  

 udgangen af 1985. Børn, der fylder 10 år i løbet af 1986, f.eks. 1. januar,  

 er omfattet af ordningen.
 Børn, der er født den 1. januar 1986 eller senere, er ikke omfattet af  

 udbetalingsordningen.
 For så vidt angår reglerne om forældremyndighed henvises til  

 myndighedsloven.
Det afgørende er, hvem der havde forældremyndigheden den 1. januar 1986.  

 Ændringer i forældremyndighedsforhold, som måtte være indtrådt efter  

 årsskiftet, har følgelig ingen betydning for den særlige udbetaling.
Det kan  

 således ikke udelukkes, at den berettigede til beløbet på  

 udbetalingstidspunktet hverken har forældremyndighed over barnet eller barnet  

 hos sig, hvilket f.eks. kan være tilfældet, hvis forældrene efter den 1.  

 januar er blevet separeret.
 Der stilles ikke krav om, at forældremyndigheden er begrundet i slægtskab.  

 Betingelsen vil således også kunne være opfyldt, hvis der er sket overførsel  

 af forældremyndigheden i medfør af reglerne i myndighedsloven.
 6. Såvel ved den automatiske udbetalingsordning som  

 ved den bevillingsmæssige ordning er det en betingelse, at modtageren den 1.  

 januar 1986 havde barnet hos sig, jfr. ovenfor pkt. 2 c).
 I denne betingelse ligger, at den pågældende den 1. januar 1986 havde  

 barnet i sit hjem på en sådan måde, at dette også må anses for barnets hjem.
 Tvivlsspørgsmål herom kan navnlig opstå i tilfælde, hvor barnet den 1.  

 januar 1986 opholdt sig hos andre personer end forældremyndighedens  

 indehaver, og i tilfælde, hvor barnet den 1. januar opholdt sig på en  

 institution.
 Det følger af reglerne i lov om social bistand, at et barn under 10 år kun  

 kan bo hos andre personer, såfremt der enten foreligger en plejetilladelse  

 (privat døgnpleje), eller barnet er anbragt i døgnpleje ifølge det sociale  

 udvalgs beslutning.
 Efter § 65 i bistandsloven må ingen modtage et barn under 14 år til  

 døgnophold i privat familiepleje uden at have tilladelse dertil fra det  

 sociale udvalg.
 Som privat familiepleje anses ethvert tilfælde, hvor et barn midlertidigt  

 eller varigt bor hos andre end den, der har forældremyndigheden, uden at det  

 sociale udvalg i forældrenes opholdskommune har medvirket ved anbringelsen.  

 Dette gælder også for ophold hos en af de biologiske forældre, som ikke har  

 del i forældremyndigheden.
 Forelå der således den 1. januar 1986 plejetilladelse for et barn, må  

 barnet betragtes som boende hos den, der havde barnet i pleje, og denne vil  

 derfor kunne søge beløbet efter lovens § 1, stk. 2, jfr. ovenfor pkt. 3.  

 Dette gælder uanset, om der er tale om et plejeforhold af kortere eller af  

 længere varighed.
Kun i tilfælde, hvor forældremyndighedens indehaver ganske midlertidigt  

 anbringer et barn på ferie eller lignende hos slægtninge eller nære bekendte,  

 kræves der ikke plejetilladelse.
Et barn, som den 1. januar 1986 var anbragt  

 på denne måde, må i relation til lov om særlig udbetaling til børnefamilier i  

 1986 fortsat betragtes som boende hos forældremyndighedens indehaver, og  

 beløbet tilkommer derfor denne.
 Efter bistandsloven kan det sociale udvalg med eller uden forældrenes  

 samtykke træffe beslutning om at anbringe et barn uden for hjemmet.
Anbringes barnet i familiepleje af det sociale udvalg, udfærdiges der ikke  

 plejetilladelse.
I disse tilfælde indgår det sociale udvalg aftale med  

 plejehjemmet om plejeforholdet, herunder om plejevederlag.
Også i disse tilfælde, hvor et barn den 1. januar 1986 var anbragt i  

 familiepleje af det sociale udvalg, vil der være grundlag for udbetaling  

 efter lovens § 1, stk. 2, til den, der havde barnet i pleje.
Dette gælder,  

 selv om der er ydet plejevederlag.
Er barnet anbragt i en institution eller i andre opholdssteder for børn og  

 unge den 1. januar 1986, bortset fra plejefamilier, vil der ikke være  

 grundlag for udbetaling af et beløb for det pågældende barn, medmindre  

 anbringelsen på institution kun var ganske kortvarig.
Der vil heller ikke  

 være mulighed for i stedet at foretage udbetaling af beløbet til  

 institutionen eller opholdsstedet, bortset fra tilfælde, hvor barnet er i  

 familiepleje.
 Det sociale udvalg fører en fortegnelse over alle døgnplejebørn anbragt i  

 den pågældende kommune.
 Det er ikke til hinder for udbetaling til forældrene, at barnet den 1.  

 januar 1986 var midlertidigt fraværende fra hjemmet på grund af ophold på  

 kostskole eller sygehus.
 7. Beløb efter loven vil ikke indgå i  

 socialindkomsten.
Endvidere er det i loven fastsat, at udbetaling af de omhandlede beløb  

 ikke skal have konsekvenser for udmåling af ydelser efter den sociale  

 lovgivning.
Kontanthjælp efter bistandsloven vil derfor ikke blive påvirket  

 af udbetalingen.
 Udbetalingen skal heller ikke have konsekvenser for udmåling af ydelser  

 efter lovgivningen om uddannelsesstøtte.
 8. Beløbene kan ikke anvendes til modregning af  

 eventuelle offentlige krav mod den berettigede.
 Krav på beløb efter loven kan ikke overdrages eller gøres til genstand for  

 retsforfølgning.
 9. Såfremt den berettigede til udbetaling efter loven  

 er afgået ved døden inden udbetalingstidspunktet, tilfalder beløbet boet  

 efter den afdøde, dog kun efter anmodning fra boet.
I de i lovens § 1, stk. 1, 2. pkt., nævnte tilfælde udbetales beløbet dog  

 til barnets fader.
Det drejer sig om situationer, hvor begge barnets forældre  

 den 1. januar 1986 opfyldte samtlige betingelser i § 1, stk. 1, 1. pkt., men  

 hvor beløbet i medfør af 2. pkt. i nævnte bestemmelse tilkommer moderen.
I  

 sådanne tilfælde skal beløbet i stedet udbetales til barnets fader, hvis  

 moderen er afgået ved døden.
10. Klager vedrørende udbetaling efter lovens § 1,  

 stk. 1, og § 2 afgøres af det amtsskatteinspektorat, under hvis  

 forretningsområde barnets bopælskommune pr. 1. januar 1986 henhører.
For  

 Københavns og Frederiksberg kommuners vedkommende afgøres klager af de  

 pågældende kommuners skattedirektorater.
Afvigende bestemmelser herom kan dog  

 fastsættes af statsskattedirektoratet.
De afgørelser, som amtsskatteinspektoraterne henholdsvis de nævnte  

 skattedirektorater træffer i forbindelse med en klage vedrørende udbetaling  

 efter lovens § 1, stk. 1, eller § 2, kan påklages til  

 statsskattedirektoratet.
Der vil ikke være mulighed for at indbringe  

 statsskattedirektoratets afgørelse for anden administrativ myndighed.
Klager skal være modtaget senest 4 uger efter, at der er givet vedkommende  

 underretning om den påklagede afgørelse.
Der kan dog bortses fra  

 overskridelse af denne frist, hvis der foreligger undskyldende  

 omstændigheder.
