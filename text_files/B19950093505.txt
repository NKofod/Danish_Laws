 I henhold til § 20 i lov om afgift af arv og gave, jf. lovbekendtgørelse  

 nr. 712 af 15. oktober 1991 med senere ændringer, og § 48, stk. 1, jf. § 44,  

 stk. 2, i lov nr. 426 af 14. juni 1995 om afgift af dødsboer og gaver,  

 bestemmes det herved, at efterstående tabeller, der er udarbejdet af  

 Finanstilsynet, fra og med den 31. december 1995 skal anvendes ved  

 fastsættelsen af værdien til beregning af arve- og gaveafgift af livsvarige  

 brugs-, rente- eller indtægtsnydelser.
§ 1.  Tabel I angiver værdien af en livrente på et liv  

 på 1 kr. årlig.
Værdien af en given brugs-, rente- eller indtægtsnydelse  

 findes ved at multiplicere nydelsens årsbeløb eller årsværdi med den faktor,  

 som i tabellen står ud for nyderens fyldte alder.
§ 2.  Tabel II angiver værdien af en livrente på  

 længst liv for en mand og en kvinde, når livrenten udbetales med konstant 1  

 kr. årlig, så længe en af dem er i live.
Tabellen kan også anvendes til  

 beregning af livrenter på længst liv for to mænd eller to kvinder.
I  

 førstnævnte tilfælde erstattes den ældste mand af en 4 år ældre kvinde, og i  

 sidstnævnte tilfælde erstattes den yngste kvinde af en 4 år yngre mand.  

 Værdien af en given brugs-, rente- eller indtægtsnydelse findes ved at  

 multiplicere nydelsens årsbeløb eller årsværdi med den faktor under kvindens  

 fyldte alder, som står ud for mandens fyldte alder.
 § 3.  Hvor disse tabeller kommer til anvendelse, skal  

 der ikke indhentes erklæring om værdien af brugs-, rente- eller  

 indtægtsnydelsen fra Finanstilsynet, men den efter tabellerne beregnede værdi  

 opføres i anmeldelse og afgiftsberegning.
 § 4.  I tilfælde, der ikke omfattes af tabellerne, må  

 erklæring om værdien af brugs-, rente- eller indtægtsnydelsen indhentes fra  

 Finanstilsynet.
 § 5.  Bekendtgørelsen træder i kraft den 31. december  

 1995.
 Stk. 2.  Samtidigt ophæves bekendtgørelse nr. 1054 af  

 14. december 1994.
Skatteministeriet, den 7. december 1995 Carsten Koch / Hans Refslund Tabel I Bilag 1 Rentefod: 8 pct. p.a.
Bilag 2 Tabel II Rentefod: 8 pct. p.a.
