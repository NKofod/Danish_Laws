Reg.afgift af motorkøretøjer Reference: Registreringsafgiftslovens § 3, stk. 1, samt § 5, stk. 1, i BEK  

 nr. 519 af 30/6 1993 Der er mulighed for, at udlændinge, hvis ophold her i landet er  

 tidsbegrænset og antages ikke at overstige 3 år, kan få  

 tilladelse til at betale registreringsafgiften for et  

 motorkøretøj med 1 pct. af afgiftsbeløbet pr.  

 påbegyndt måned.
 I den konkrete sag opfylder den udenlandske statsborger betingelserne i  

 kildeskattelovens § 48 E, hvorefter vederlag for arbejde her i landet  

 beskattes med 25 pct.
 Der er således ingen tvivl om opholdets tidsbegrænsede  

 karakter.
 Efter Told og Skats administrative praksis gives der ikke tilladelse til  

 betaling af månedsafgift til udlændinge, der er gift eller lever  

 fast sammen med en dansk statsborger.
 Det undgås herved, at danske statsborgere, der er bosiddende her i  

 landet, skal kunne køre i et afgiftsmæssigt begunstiget  

 køretøj, som er omfattet af denne ordning.
 Denne praksis skal ses på den baggrund, at bekendtgørelsens §  

 5, indeholder en bestemmelse om, at motorkøretøjet skal  

 være registreret i udlændingens navn, og at det under opholdet  

 her i landet alene må føres af den pågældende selv  

 eller af personer, der hører til hans husstand.
De personer, der hører til en udlændings husstand, og som  

 således også kan benytte et sådant køretøj,  

 skal derfor også opfylde betingelserne.
De skal således efter  

 styrelsens opfattelse også være udlændinge.
 Som udlændinge anses i denne relation personer, der ikke er danske  

 statsborgere.
