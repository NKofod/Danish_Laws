Vejledning om tillæg til uddannelsessøgende i videregående  

 uddannelse med varig funktionsnedsættelse (handicaptillæg) Kapitel 1 Baggrund og lovgrundlag 1. Indledning Denne vejledning er udarbejdet af SUstyrelsen med henblik på at  

 redegøre for de grundlæggende principper for styrelsens visitation til  

 tillægsstipendium til uddannelsessøgende i videregående uddannelse med varig  

 funktionsnedsættelse.
 Tillægget blev indført ved lov om ændring af lov om statens  

 uddannelsesstøtte (lov nr. 1225 af 27. december 2003), som træder i kraft 1.  

 august 2004.
 Efter lovændringen kan studerende i videregående uddannelser,  

 der på grund af varige fysiske eller psykiske funktionsnedsættelser har meget  

 betydelige begrænsninger i evnen til at påtage erhvervsarbejde, tildeles et  

 tillæg  

 sammen med SU-stipendium og studielån eller sammen med slutlån.
 Tillægget, som er på 5.749 kr. mdl. (niveau 2004), kan ydes fra  

 den 1. august 2004.
 Vejledningen retter sig mod myndigheder og andre med generel  

 interesse i lovændringen.
 Den indeholder en gennemgang af baggrunden for tillægget til  

 studerende med handicap, en redegørelse for de overordnede primært  

 handicapfaglige kriterier for visitation til ordningen og for de  

 hovedelementer, der vil indgå i sagsbehandlingen vedrørende tildeling af  

 tillægget.  

 Vejledningen afgrænser endelig, i det omfang det er muligt, målgrupperne for  

 ordningen.
 Vejledningen indeholder ikke konkrete anvisninger på udformning  

 og behandling af ansøgninger om tillægget.
Ansøgning om tillæg afleveres på uddannelsesstederne og  

 behandles af SUstyrelsen.
Vejledninger til uddannelsessøgende kan ses på  

 styrelsens hjemmeside  

  

 www.su.dk.  

  

 For  

 uddannelsessteder er der adgang til vejledning på styrelsens interne  

 netsteder.
2. Baggrund Studerende i videregående uddannelse med en funktionsnedsættelse  

 har i nogle tilfælde meget betydelige vanskeligheder ved at varetage et  

 erhvervsarbejde under uddannelsen.
 For at kompensere for den begrænsede arbejdsevne og den deraf  

 følgende manglende adgang til i lighed med andre studerende at supplere  

 uddannelsesstøtten (SU) ved erhvervsarbejde har disse studerende hidtil  

 måttet  

 søge økonomisk støtte til at gennemføre en videregående uddannelse gennem  

 kommunal revalidering.
 Det kaldes  

  

 det dobbelte  

 optag  

  

 med henvisning til det forhold, at de studerende både skal opfylde  

 betingelserne for at blive optaget på en videregående uddannelse og efter den  

 kommunale socialforvaltnings vurdering have valgt en uddannelse, som giver  

 gode  

 muligheder for efterfølgende beskæftigelse og selvforsørgelse.
 Studerende med handicap har således ikke i lighed med andre  

 kunnet vælge uddannelse efter akademiske kvalifikationer og andre hensyn, som  

 er uafhængige af funktionsnedsættelsen og den begrænsede arbejdsevne.
 Med tillægget bortfalder det dobbelte optag for den gruppe, som  

 visiteres til ordningen, idet de gennem SU kompenseres økonomisk for den  

 manglende arbejdsevne under uddannelsen.
3. Lovgrundlag Regler om tillægget fremgår af lov om statens uddannelsesstøtte,  

 jf. lovbekendtgørelse nr. 789 af 11. september 2003, som ændret ved lov nr.  

 1225 af 27. december 2003 (SU-loven) og af SU-bekendtgørelse nr. 469 af 3.  

 juni  

 2003, som ændret ved bekendtgørelse nr. 334 af 6. maj 2004.
 Efter SU-lovens § 7, stk. 2, gives sammen med stipendium og  

 studielån eller sammen med slutlån et stipendium som tillæg til  

 uddannelsessøgende, som på grund af varig fysisk eller psykisk  

 funktionsnedsættelse har meget betydelige begrænsninger i evnen til at påtage  

 sig erhvervsarbejde.
 Styrelsen tager efter SU-bekendtgørelsens § 19 a, stk. 3,  

 stilling til ansøgninger om tillægsstipendium efter lovens § 7, stk. 2. Det  

 sker ud fra en vurdering af arten og graden af den varige  

 funktionsnedsættelse  

 og på baggrund heraf en vurdering af funktionsnedsættelsens betydning for den  

 uddannelsessøgendes evne til at påtage sig erhvervsarbejde som andre  

 uddannelsessøgende.
 Styrelsen kan til brug ved afgørelsen af, om der kan gives  

 tillægsstipendium efter lovens § 7, stk. 2, indhente en sagkyndig udtalelse  

 om  

 vurderingen, jf. § 19 a, stk. 4, i SU-bekendtgørelsen.
Kapitel 2 Visitationskriterier 1. Ret til SU Det er i alle tilfælde en forudsætning for at blive visiteret  

 til tillægget, at den studerende har ret til almindelig SU efter  

 bestemmelserne  

 i SU-loven og SU-bekendtgørelsen.
 Det følger bl.a. heraf, at studerende med funktionsnedsættelse,  

 der modtager tillægget, er omfattet af de samme regler om studieaktivitet som  

 andre studerende.
 Hvis den studerende har ret til SU, udbetales almindelig SU,  

 selvom der endnu ikke er taget stilling til, om den studerende kan få tillæg.
 Når ansøgning om handicaptillæg er færdigbehandlet, kan  

 tillægget udbetales med virkning fra den måned, der er søgt tillæg, men dog  

 tidligst fra den måned, ansøgningen er modtaget på uddannelsesstedet.
Det månedlige tillæg er på 5.749 kr.
Studerende, som modtager  

 tillægget, har mulighed for at have en indtægt ved siden af SU på 1.034 kr.  

 månedligt (fribeløbet), uden at SU reduceres.
Beløbene er oplyst i 2004  

 niveau.
Afgørelser vedrørende  

    

 tillægget kan inden for en frist på 4 uger indbringes for Ankenævnet for  

 Uddannelsesstøtten.
Nævnet tiltrædes i sagerne af et sagkyndigt medlem, som  

 udpeges af De Samvirkende Invalideorganisationer.
2. Arten og graden af funktionsnedsættelsen Som det fremgår af SU-bekendtgørelsen, ydes tillægget på  

 baggrund af en vurdering af arten og graden af den uddannelsessøgendes  

  

 funktionsnedsættelse  

  

 og af  

 funktionsnedsættelsens betydning for den pågældendes  

  

 arbejdsevne  

  

 som studerende.
 Da vurderingen af arten og graden af funktionsnedsættelsen er  

 selve kernen i visitationen til ordningen, vil der blive stillet betydelige  

 krav til kvalitet og aktualitet i den dokumentation, som lægges til grund for  

 sagsbehandlingen.
 Dokumentation skal vedlægges ansøgningen.
Hvis styrelsen anser det for nødvendigt at indhente yderligere  

 dokumentation, rekvireres den gennem ansøger.
Eventuelle udgifter afholdes af  

 styrelsen.
Er der efter styrelsens vurdering herefter behov for, at sagen  

 belyses yderligere, kan der indhentes vejledende udtalelser fra eksterne  

 institutioner med anerkendt ekspertise inden for relevante fagområder.
En del  

 af disse udtalelser forventes at blive leveret af Arbejdsskadestyrelsen.
3. Arbejdsevnen På baggrund af belysning af arten og graden af  

 funktionsnedsættelsen vurderes den uddannelsessøgendes  

  

 arbejdsevne.
Ordningens arbejdsevnebegreb benytter en begrænset  

 ressourceprofil, hvor arbejdsevne alene vurderes i forhold til arbejde for  

 studerende.
Det kan derfor ikke sammenlignes med den arbejdsevnevurdering,  

 som  

 anvendes i kommunerne.
3.a.
Arbejdsmarked for studerende Funktionsnedsættelsen er som nævnt det afgørende element i  

 arbejdsevnebegrebet for studerende med handicap.
Funktionsnedsættelsens  

 betydning skal dog ses på baggrund af de ressourcer og  

 beskæftigelsesmuligheder, de skønnes at have på  

  

 arbejdsmarkedet  


  

 for  

 studerende.
 Arbejdsmarkedet for studerende skal forstås som mængden af de  

 studenterjobs, som uddannelsessøgende typisk er ansat i.
 Vurderingen af arbejdsevnen er generel, og der indgår ikke en  

 redegørelse for, hvilket konkret studenterjob den studerende i givet fald vil  

 kunne varetage.
 Der tages udelukkende stilling til, om ansøger vil være i stand  

 til at varetage studenterjob med de ressourcer, pågældende har.  

 Arbejdsprøvning, særlig arbejdspladsindretning eller lignende indgår ikke.
 Jobbenes studierelevans eller geografiske placering i forhold  

 til ansøger er ikke en del af vurderingen.
 Som led i administrationen af handicaptillægget vil styrelsen  

 løbende overvåge og analysere arbejdsmarkedet for studerende.
 Vurderingen forholder sig alene til arbejdsevnen  

  

 som studerende  

  

 og udtaler sig ikke om  

 arbejdsevnen efter endt uddannelse.
Kapitel 3 Afgrænsning af målgrupper 1. Funktionsnedsættelser som  

 kan  

 medføre tildeling af handicaptillæg Med de omtalte visitationskriterier kan det antages, at nogle  

 varige funktionsnedsættelser på grund af deres  

  

 sværhedsgrad  

  

 relativt ofte vil medføre betydelige begrænsninger i  

 evnen til at varetage et studenterjob.
 Disse funktionsnedsættelser er nævnt nedenfor.
 Da visitationen i alle tilfælde vil finde sted på grundlag af en  

 vurdering af  

  

 graden  

  

 af  

 funktionsnedsættelsen, kan det  

  

 ikke  

  

 udledes, at enhver studerende med en af disse funktionsnedsættelser uden  

 videre  

 kan visiteres til tillægget.
 Tilsvarende vil andre funktionsnedsættelser end de nævnte  

 eventuelt kunne danne grundlag for tildeling.
 Varige fysiske funktionsnedsættelser:
·  

    

 Bevægelsesvanskeligheder som følge af svære  

 muskel- og nervelidelser, f.eks. muskelsvind, sclerose, svære ryglidelser,  

 spastiske lidelser ·  

    

 Blinde og stærkt svagsynede ·  

    

 Døve og stærkt hørehæmmede Varige psykiske funktionsnedsættelser:
·  

    

 Svære psykiske og psykosociale  

 vanskeligheder f.eks. som følge af  

    

 angst, fobier, autisme, personlighedsforstyrrelser 2. Studerende i ordningen  målgruppens omfang Kun studerende med grundigt dokumenterede varige  

 funktionsnedsættelser af betydelig sværhedsgrad kan visiteres til ordningen.
 Som følge heraf forventes antallet af studerende, som tildeles  

 handicaptillægget, at være begrænset.
3. Afgrænsning mellem modtagere af handicaptillæg og  

 modtagere af specialpædagogisk støtte (SPS) Der er ikke sammenfald mellem den gruppe studerende med  

 handicap, som kan tildeles SPS og den gruppe, som visiteres til det særlige  

 tillæg.
I modsætning til visitationskravene til handicaptillægget er det  

 således ikke en forudsætning for at få SPS, at funktionsnedsættelsen er varig  

 eller af en særlig art eller grad.
Det kræves kun, at den volder den  

 studerende  

 sådanne vanskeligheder i forhold til at gennemføre uddannelsen, at SPS er  

 nødvendig.
 Som følge af forskellen i visitationskravene til handicaptillæg  

 og SPS vil kun en begrænset del af de studerende, som modtager eller vil  

 komme  

 til at modtage SPS, blive visiteret til tillægget.
 4. Afgrænsning mellem modtagere af handicaptillæg og  

 studerende på revalidering.
 Visitation til tillægget vil som nævnt foregå på baggrund af en  

 vurdering af begrænsninger i  

  

 arbejdsevnen  

 som sådan,  

  

 dvs., at der er tale om en vurdering af arbejdsevnen i relation  

 til den studerendes mulighed for at påtage sig erhvervsarbejde ved siden af  

 uddannelsen.
 Der skal altså ikke tages hensyn til, om funktionsnedsættelsen  

 medfører et forøget tidsforbrug under uddannelsen, jf. bemærkninger til  

 lovforslagets enkelte bestemmelser, § 1.
 Studerende, som på grund af funktionsnedsættelse bruger så megen  

 tid på uddannelsen, at de ikke har tid til at påtage sig studenterarbejde,  

 vil  

 således ikke kunne visiteres til tillægget.
 At visitationen finder sted på baggrund af arbejdsevnen som  

 sådan, betyder også, at studerende med en funktionsnedsættelse, som godt vil  

 kunne påtage sig erhvervsarbejde, men hvis  

  

 samlede  

  

 sociale og studiemæssige situation gør det vanskeligt for dem at varetage  

 arbejde ved siden af uddannelsen, ikke kan visiteres til ordningen.
