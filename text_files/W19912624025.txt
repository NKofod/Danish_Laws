Der klages over at en sammenslutning af radioer med tilladelser i et  

 nævnsområde benytter en frekvens tildelt en radio i et andet nævns område.  

 Udvalget kunne tiltræde nævnenes opfattelse af, at der er etableret et fast  

 samarbejdsforhold, der betyder at flere radioer udsender de samme programmer  

 over flere sendere, samt at ledelsen vedrørende programmerne overgår til en  

 anden end sendetilladelsens indehaver.
Udvalget har samtidig noteret sig, at  

 radioerne deler opfattelsen og at det omhandlede samarbejdsforhold er bragt  

 til ophør.
På sit møde den 8. oktober 1991 har Udvalget vedr.
Lokal Radio og TV,  

 behandlet en sag vedrørende tilladelseshaveres udøvelse af samtidig  

 programvirksomhed i Nr.
Rangstrup, Løgumkloster, Rødding, Gram, og Vojens  

 kommuner.
Udvalget vedr.
Lokal Radio og TV har behandlet sagen på grundlag af  

 følgende oplysninger:
Sagen er rejst på baggrund af en klage af 20. august 1991 fra Steen  

 Sødergreen, Radio Mojn, Aabenraa, over, at »Midtlandets Radioer«  

 v/Nr.
Rangstrup Nærradio, Radio Rødding/Gram og Løgumkloster Nærradio  

 beliggende i det fælleskommunale nævnsområde for Nr.
Rangstrup m.fl. kommuner  

 også benytter frekvensen 88,4 MHz, som er tildelt Vojens kommune.
 Udvalget har i forbindelse med sagens behandling ved skrivelse af 29.  

 august 1991 anmodet de berørte nævn om en udtalelse.
I en fællesudtalelse af 19. september 1991 fra nævnene oplyses, at  

 Midtlandets Radioer benytter frekvens 88,4 MHz og desuden markedsfører sig  

 under frekvens 88,4 MHz i den lokale presse.
Det fælleskommunale nævn for  

 Gram m.fl. kommuner har på den baggrund i skrivelse af 30. august 1991 over  

 for Midtlandets Radioer anmodet om, at benyttelsen af en frekvens, der er  

 beliggende i Vojens kommunes lokalradios geografiske område bringes til  

 ophør.
Nævnene anfører supplerende, at Midtlandets Radioer og Radio Vojens  

 tidligere har fået afvist ansøgninger om samsending, og at Løgumkloster byråd  

 ikke har kunnet gå ind for en ændring i nævnsstrukturen til også at omfatte  

 Vojens kommune.
Nævnene har desuden fra programmet indrykket i den lokale  

 ugepresse konstateret, at der forekommer identisk udsendelsesvirksomhed i  

 Midtlandets Radioer og Radio Vojens på følgende tidspunkter: hverdage i  

 tidsrummene: 6.00-9.00, 11.00-16.00 og 21.15-22.00. Radio Vojens genudsender  

 fra kl. 22.00-6.00 udsendelserne bragt i Midtlandets Radioer kl. 13.00.  

 Week-ends i tidsrummene: lørdag fra kl. 13.00 til søndag kl. 23.00.
 Nævnene finder, at dette strider mod § 15 a, stk. 4, i lovbekendtgørelse  

 nr. 339 af 22. maj 1990 om radio- og fjernsynsvirksomhed, der foreskriver, at  

 indehaveren af en sendetilladelse selvstændig skal udøve programvirksomheden.
Nævnene konkluderer, at der er etableret et fast samarbejdsforhold, der  

 indebærer, at to radioer udsender de samme programmer over flere sendere,  

 samt at ledelsen vedrørende programmerne overgår til en anden end  

 sendetilladelsens indehaver.
Samtidig er der tale om, at programmer, der  

 føres frem udefra, spredes samtidig med, at fremføring sker.
 Ved skrivelse af 30. september 1991 har de berørte radioer meddelt, at man  

 har taget nævnenes standpunkt til efterretning, og at det omhandlede  

 samarbejdsforhold er bragt til ophør.
Udvalget vedr.
Lokal Radio TV skal herefter udtale:
 Udvalget kan tiltræde den opfattelse, nævnene har givet udtryk for i den  

 referende fællesudtalelse af 19. september 1991. Man har noteret sig, at  

 radioerne deler opfattelsen og at det omhandlede samarbejdsforhold er bragt  

 til ophør.
