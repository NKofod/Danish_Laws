 Retsplejelovens § 1016 a, der træder i Kraft den 1. Juli 1937, bestemmer,  

 at ingen, som i Embeds Medfør er beskæftiget med en Straffesag, maa, saa  

 længe Sagen ikke er paadømt eller bortfaldet, udtale sig uden for Retten til  

 Offentligehden angaaende Skyldsspørgsmaalet.
 Da der overfor Justitsministeriet har været rejst Tvivl om denne  

 Bestemmelses Rækkevidde, skal man udtale følgende:
Ifølge Bestemmelsens Motivering i Folketingsudvalgets Betænkning om det  

 paagældende Lovforslag (Rigsdagstidende 1935/36 Till.
B.
Sp. 1316) udelukker  

 Reglen ikke en paakrævet Berigtigelse af muligt fremkomne urigtige Rygter.
Endvidere er Bestemmelsen efter Justitsministeriets Formening ikke til  

 Hinder for, at der gives Meddelelse til Offentligheden, eventuelt gennem  

 Pressen, om Foranstaltninger, der træffes under Behandlingen af en  

 Straffesag, som f.
Eks.
Anholdelse, Fængsling, Beslaglæggelse o. lign.
 Det er derhos selvfølgeligt, at Politiet som hidtil vil kunne udsende  

 Meddelelse til Offentligheden, hvori denne enten advares mod bestemte  

 Forbrydere eller dens Bistand paakaldes til Opklaring af Forbrydelser, saasom  

 Efterlysninger af Personer, Vaaben, Klædningsstykker o. lign.
 Hovedsynspunktet ved Fortolkningen af § 1016 a maa efter Ministeriets  

 Formening være, at denne ikke er til Hinder for Meddelelse af rent faktiske  

 Oplysninger, men at saadan Meddelelse ikke maa indeholde nogen Vurdering af  

 Oplysningernes Betydning for Skyldsspørgsmaalet.
 Bestemmelsen omfatter ogsaa den valgte Forsvarer.
 Justitsministeriet, den 31. Juli 1937.
