Fremsat den 7. februar 2003 af  

 Kristian Thulesen Dahl (DF), Per Dalgaard (DF), Pia  

 Kjærsgaard (DF) og Peter Skaarup (DF) Forslag til folketingsbeslutning om Folketingets adgang til indsigt i visse dokumenter af  

 hensyn til retssikkerheden Folketinget opfordrer regeringen til straks at give  

 Folketinget indsigt   eventuelt i fortrolig form   i følgende  

 dokumenter:
 1.	Kammeradvokatens responsum omtalt i notat af 19. april 1993 fra  

 Skatteministeriets retssikkerhedskontor.
 2.	Kammeradvokatens responsum af 27. august 1993.
 3.	Redegørelse fra Retssikkerhedsudvalget om den  

 skattemæssige behandling af leasingarrangementer, der ikke er baseret  

 på rentabilitetsbetragtninger, og hvor risikoen er elimineret fra  

 investor.
 4.	Retssikkerhedsudvalgets notat om kritikken af Told- og  

 Skattestyrelsens rapport om mindre anpartsvirksomheder.
 5.	Retssikkerhedsudvalgets notat om et eventuelt lovforslag om  

 finansiel leasing.
Bemærkninger til forslaget Forslagsstillerne ønsker, at  

 Folketinget kan gøre sig bekendt med følgende dokumenter, da  

 det er afgørende for, at Folketinget kan føre den  

 nødvendige parlamentariske kontrol med regeringen:
 1.	Kammeradvokatens responsum omtalt i notat af 19. april 1993 fra  

 Skatteministeriets retssikkerhedskontor.
 2.	Kammeradvokatens responsum af 27. august 1993.
 3.	Redegørelse fra Retssikkerhedsudvalget om den  

 skattemæssige behandling af leasingarrangementer, der ikke er baseret  

 på rentabilitetsbetragtninger, og hvor risikoen er elimineret fra  

 investor.
 4.	Retssikkerhedsudvalgets notat om kritikken af Told- og  

 Skattestyrelsens rapport om mindre anpartsvirksomheder.
 5.	Retssikkerhedsudvalgets notat om et eventuelt lovforslag om  

 finansiel leasing.
Forslagsstillerne har flere gange tidligere forsøgt  

 at få skiftende regeringer til at oversende dokumenterne til  

 Folketinget, eventuelt i fortrolig form.
Skiftende ministre har ikke  

 ønsket dette, idet der er blevet brugt forskellige argumenter for at  

 forhindre Folketinget i at gøre sig bekendt med indholdet.
Tidligere skatteminister Carsten Koch argumenterede  

 således for, at Folketinget ikke kunne få indsigt grundet det  

 store provenu, der kan være tale om   dette på trods af, at  

 Justitsministeriet ikke så noget til hinder for, at Folketinget kunne  

 få muligheden.
Justitsministeriet anførte, at regeringen ikke  

 var forpligtet til at oversende oplysningerne, men at afvejningen af, om  

 oplysninger til Folketinget skal gives, i almindelighed vil føre til,  

 at de ønskede oplysninger videregives for at sikre, at  

 folketingsudvalgene har det fornødne saglige grundlag for at  

 gennemføre lovgivning eller for, at Folketinget kan udføre den  

 fornødne parlamentariske kontrol med forvaltningen. (Der henvises til  

 skatteministerens besvarelse af spørgsmål nr. 68 af 3. februar  

 1995 fra Skatteudvalget (Alm. del   bilag 378, folketingsåret  

 1994-95)).
Forslagsstillerne er endvidere af den opfattelse, at  

 spørgsmålet om et provenus størrelse ikke kan være  

 afgørende for, hvornår Folketinget kan få ønskede  

 oplysninger om et givet spørgsmål.
Tværtimod kan den  

 argumentation, som den tidligere regering har anvendt herom, give anledning  

 til et berettiget stærkere ønske fra Folketingets side om at  

 få fuld indsigt.
 Det afgørende i denne sag er netop hensynet til  

 retssikkerheden   et hensyn, som Folketinget må forstærke sin  

 interesse for at sikre, jo større et økonomisk omfang, der er  

 på spil   på spil ikke blot for staten, men også for de  

 borgere, det vedrører.
Ministres tidligere støtte til udlevering af dokumenterne En række nuværende ministre har tidligere  

 rejst stærk tvivl om, hvorvidt underkendelsen i 1993 af  

 10-mands-anpartsprojekter var i overensstemmelse med lovgivningen, idet  

 indgrebet baserede sig på henvisning til en påstået  

 praksis, som efterfølgende blev draget i tvivl.
 De folketingsmedlemmer   nuværende ministre   som  

 rejste tvivl herom, argumenterede ud fra et retssikkerhedsmæssigt  

 hensyn med, at der burde have været åbenhed om de dokumenter, som  

 lå til grund for underkendelsen, herunder at Folketinget derfor  

 selvsagt tillige skulle have mulighed for at få indsigt i  

 dokumenterne.
 Der er talrige citater fra nuværende  

 regeringsmedlemmer, der understreger, at hensynet til retssikkerheden  

 gør, at dokumenterne ikke skal holdes hemmelige.
 Forslagsstillerne troede derfor, at det ville være  

 en formssag at få dokumenterne oversendt til Folketinget, eventuelt i  

 fortrolig form, efter regeringsskiftet i 2001. På den baggrund er der  

 stillet en række spørgsmål til regeringen herom, hvorefter  

 det skuffende må konstateres, at de pågældende ikke  

 længere står ved de tilsagn, som tidligere er givet.
 Herunder gengives en række af de udsagn i sagen, som  

 nuværende ministre   i oppositionsrollen   kom med:
Brev af 25. oktober 1993 fra Anders Fogh Rasmussen (V) til  

 skatteministeren Den 25. oktober 1993 skrev tidligere skatteminister og  

 nuværende statsminister Anders Fogh Rasmussen i et brev til  

 daværende skatteminister Ole Stavad om underkendelsen af  

 anpartsprojekterne.
Brevet kom, efter at Ole Stavad havde udtalt: »Disse  

 projekter skal stoppes, hvad enten de er lovlige eller ulovlige«.
»Jeg er bekendt med, at en arbejdsgruppe under told- og  

 skattestyrelsen den 16. juni 1993 har afleveret en rapport om mindre  

 anpartsvirksomheder.
Det vil interessere mig at høre, om du har  

 tænkt dig at følge op på denne rapport og i givet fald  

 hvordan.
For en ordens skyld skal jeg bemærke, at der efter  

 min opfattelse ikke er hjemmel til at tilsidesætte tidligere  

 ligningsrådsafgørelser eller gældende praksis alene med  

 henvisning til arbejdsgruppens rapport.
En gennemførelse af rapportens  

 mere vidtgående anbefalinger vil antagelig kræve lovgivning.  

 « Den nuværende statsminister har altså allerede  

 i 1993 interesseret sig for retssikkerheden i forhold til den underkendelse,  

 der fandt sted   en interesse, som i årene efter blev fulgt op af  

 diverse folketingsmedlemmer (nuværende ministre), som søgte at  

 sikre fuld klarhed om grundlaget for underkendelsen.
Brev af 5. august 1999 fra Anders Fogh Rasmussen (V) til borger i  

 Dragør Anders Fogh Rasmussen skrev i 1999 i et brev til en borger  

 i Dragør om retssikkerheden på området bl.a.:
»Jeg har meget stor forståelse for din situation, og  

 jeg kan kun sige, at spørgsmålet om retssikkerhed på  

 skatteområdet ligger os i Venstre meget stærkt på sinde.
Vi  

 har adskillige gange i folketingssalen påpeget de mange urimeligheder  

 og overgreb, som finder sted fra myndighedernes side.« »Vi har i Venstre nedsat en arbejdsgruppe, der arbejder  

 bredt med retssikkerhedsproblematikken inden for skatteområdet, det vil  

 sige lige fra de generelle retssikkerhedsmæssige aspekter til de mere  

 specifikke sager.
Der er desværre ingen tvivl; borgerne er den svage  

 part, når staten er part i en skattetvist, og man kan med rette  

 spørge sig selv, om der her er tale om begrebet »fair trail«.« Den sunde holdning, som den nuværende statsminister  

 lægger for dagen med hensyn til at sikre retssikkerheden, kommer  

 tillige til udtryk rent principielt efter tiltrædelsen, hvor han  

 gør sig til talsmand for en større åbenhed om den  

 offentlige forvaltning.
E-mail af 14. marts 2000 fra Mariann Fischer Boel (V) Nuværende fødevareminister Mariann Fischer  

 Boel skrev som daværende formand for Skatteudvalget i en e-mail den 14.  

 marts 2000 som svar på en henvendelse følgende:
 »Tak for din mail vedrørende problemerne omkring  

 timandsselskaberne.
Til din orientering kan jeg blot fortælle, at Jensby  

 fra Venstres gruppe og undertegnede i dag har afholdt møde på  

 mit kontor med Aage Spang Hansen, Jørgen Grønborg og  

 Søren Lehmann Nielsen for at drøfte de politiske muligheder for  

 at få fat i noget af det materiale, der øjensynlig ikke er  

 muligt at få udleveret fra skatteministeriet.
Desuden er det planen at  

 stille yderligere spørgsmål i ministeriet for på den  

 måde at indsamle materiale, der kan overbevise retten om, at  

 skatteministeriet fortier/tilbageholder oplysninger.
Vi er indstillede på at gøre alt, hvad vi kan  

 for at sikre en retssikkerhedsmæssig behandling af de personer, der  

 uforskyldt er kommet i klemme i denne sag.« Udtalelser fra Venstres tidligere skatteordfører Svend Aage  

 Jensby (V) Daværende skatteordfører for Venstre  

 nuværende forsvarsministeren   Svend Aage Jensby blev i en artikel i  

 Børsen den 15. november 2000 citeret for bl.a. følgende:
»Medlem af skatteudvalget, politimester Svend Aage Jensby  

 (V) mener, at retssikkerheden lider et knæk, når oplysninger om  

 skattepraksis, som kan have betydning for udfaldet af en lang række  

 skattesager, holdes tilbage af skattemyndighederne.
Han vil nu have  

 skatteminister Ole Stavad til af egen drift at kaste lys over sagen.
»Det er ret oplagt, at det resterende materiale skal frem,  

 så domstolene kan træffe en rigtig og fair afgørelse i  

 anpartssagerne«, siger Svend Aage Jensby.« Og senere i artiklen   på baggrund af, at  

 skatteministeren nægtede at fremlægge dokumenterne med henvisning  

 til, at alle overvejelser ikke automatisk skal lægges frem i  

 skattesager:
»Det er rystende, at han siger det.
Der er ingen, der  

 kunne drømme om at holde hånden over personer, der har  

 fået uberettigede fradrag.
Men det er ikke det, sagen drejer sig om.  

 Det drejer sig om at få klarlagt, hvad praksis var på  

 området.
Og så nytter det ikke noget, at skatteministeren holder  

 oplysninger tilbage, som går ham imod.
Det dur simpelthen ikke  

 retssikkerhedsmæssigt, siger Svend Aage Jensby.« Senere i artiklen kommenterer den daværende  

 konservative skatteordfører, nuværende trafikminister, Flemming  

 Hansen, spørgsmålet:
»Skatteministeren bør offentliggøre det  

 responsum med det samme.
Hvis der er dokumenter, der tyder på, at nogen  

 er dømt på et forkert grundlag, så må man have  

 tingene frem i lyset, så man kan se, hvad der er galt.
Det gælder  

 generelt og uanset, hvad sagen drejer sig om, siger Flemming Hansen, der  

 også er retsmedlem af Landsskatteretten.« Forslagsstillerne henviser i øvrigt til diverse  

 udvalgte spørgsmål/svar m.v., som er optrykt som bilag til  

 beslutningsforslaget.
Skriftlig fremsættelse Kristian Thulesen Dahl Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om Folketingets adgang  

 til indsigt i visse dokumenter af hensyn til retssikkerheden.
(Beslutningsforslag nr.
B 87).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 § 20-spørgsmål og svar Spørgsmål nr.
S 1570 til skatteministeren (4/4 02) af  

 Kristian Thulesen Dahl (DF):
 Vil ministeren drage omsorg for, at det bliver muligt at  

 søge aktindsigt i følgende dokumenter med relation til  

 10-mands-anpartsprojekter:
1.	Kammeradvokatens responsum omtalt i notat af 19. april 1993 fra  

 Retssikkerhedskontoret, 2.	Kammeradvokatens responsum af 27. august 1993, 3.	Redegørelse fra Retssikkerhedsudvalget om den  

 skattemæssige behandling af leasingarrangementer, der ikke er baseret  

 på rentabilitetsbetragtninger, og hvor risikoen er elimineret fra  

 investor, 4.	Retssikkerhedsudvalgets notat om kritikken af Told- og  

 Skattestyrelsens rapport om mindre anpartsvirksomheder og 5.	Retssikkerhedsudvalgets notat om et eventuelt lovforslag om  

 finansiel leasing? Svar (30/4 02) fra skatteministeren (Svend Erik Hovmand):
10-mandsprojekterne er karakteriseret ved, at grupper med  

 op til 10 deltagere typisk formelt har anskaffet containere, togvogne m.v. i  

 udlandet.
Projekterne var tilrettelagt således, at investeringerne gav  

 deltagerne store, forudberegnelige fradrag for underskud og renteudgifter,  

 mens der ikke var nogen gevinstmulighed før skat i forbindelse med  

 arrangementerne.
Skattemyndighederne underkendte 10-mandsprojekterne bl.a.  

 ud fra den betragtning, at de var uden realitet.
Højesteret  

 tiltrådte denne opfattelse i en dom af 13. december 2000 (TfS  

 2000,1011). Ved samme dom fastslog Højesteret, som retten allerede  

 havde gjort det i dom af 6. april 2000 (TfS 2000, 374), at der ikke har  

 eksisteret en forpligtende administrativ praksis, hvorefter man i lignende  

 situationer skattemæssigt har godkendt sådanne arrangementer.
Det er i forbindelse med retssagerne blevet hævdet,  

 at de dokumenterer (udtalelser og redegørelser), som er nævnt i  

 spørgsmålet, viser, at skattemyndighederne i praksis fra  

 1980-1993 har godkendt lignende arrangementer som 10-mandsprojekterne.
Dette  

 har Skatteministeriet bestridt og henvist til, at oplysninger om praksis  

 findes i de overordnede myndigheders trykte vejledninger (f.eks.  

 cirkulærer og ligningsvejledninger) samt de centrale skattemyndigheders  

 enkeltafgørelser.
 Som nævnt har Højesteret   efter at have  

 fået forelagt 124 afgørelser fra ligningsmyndighederne og efter  

 at have gennemgået myndighedernes cirkulærer og vejledninger og  

 flere betænkninger vedr. anparter   fastslået, at der ikke har  

 foreligget en praksis, som myndighederne har forladt til skade for  

 skatteyderne, sådan som investorerne hævder.
I nogle af retssagerne om 10-mandsprojekterne har  

 skatteyderne forsøgt at få domstolene til at pålægge  

 Skatteministeriet at fremlægge udtalelserne fra Kammeradvokaten med  

 henvisning til de særlige regler i retsplejeloven om fremlæggelse  

 af bevismidler fra modparten eller tredjemand.
Dette har domstolene  

 imidlertid nægtet.
Ad nr. 1. Kammeradvokatens responsum nævnt i  

 Retssikkerhedskontorets notat af 19. april 1993 Den omhandlede udtalelse fra Kammeradvokaten  

 vedrører spørgsmålet, om Skatteministeriet skulle  

 indbringe tre identiske landsskatteretskendelser vedr. sale and lease back  

 for domstolene.
 Efter offentlighedslovens § 10, nr. 4, undtages fra  

 aktindsigt myndighedernes brevveksling med sagkyndige til brug i retssager  

 eller ved overvejelse af, om retssag bør føres.
 Kammeradvokatens udtalelser er direkte omfattet af denne  

 bestemmelse.
 Folketinget har med denne bestemmelse i offentlighedsloven  

 ønsket, at en forvaltningsmyndighed   på samme måde som  

 den private part   fik adgang til i fortrolighed at drøfte  

 spørgsmål i relation til verserende/ kommende retssager med sin  

 advokat, uden at offentligheden fik kendskab til disse overvejelser.
 Ministeriet har heller ikke ment, at dokumentet på  

 andet grundlag bør udleveres.
Ad nr. 2. Kammeradvokatens responsum af 27. august 1993 Kammeradvokatens udtalelse indeholder en vurdering af  

 holdbarheden af de konklusioner, som fremgår af Told- og  

 Skattestyrelsens rapport om mindre anpartsvirksomhed, herunder en vurdering  

 af, om ministeriet havde udsigt til at kunne gennemføre retssager med  

 et for ministeriet gunstigt udfald.
 Samme hensyn, som er nævnt under ad nr. 1, har  

 begrundet ministeriets afvisning af udlevering af denne udtalelse fra  

 Kammeradvokaten efter offentlighedslovens § 10, nr. 4.
Ad nr. 3-5. Retssikkerhedsudvalgets notater om leasing Notaterne blev i 1993-94 udarbejdet af  

 Retssikkerhedskontoret under Skatteministeriets departement som sekretariat  

 for Retssikkerhedsudvalget.
Udvalget havde til formål at rådgive  

 skatteministeren om områder, hvor der var behov for en retsafklaring  

 m.v.
 Grunden til, at ministeriet ikke har ønsket at  

 udlevere disse notater, er, at der efter offentlighedslovens § 10, nr. 3,  

 ikke er aktindsigt i dokumenter, der udveksles i forbindelse med, at en  

 myndighed udfører sekretariatsopgaver for en anden myndighed.  

 Retssikkerhedsudvalget må i den forbindelse anses som en  

 selvstændig myndighed.
 Folketinget har med denne bestemmelse i offentlighedsloven  

 ønsket, at drøftelser i udvalg kan sikres fortrolighed.  

 Ministeriet har heller ikke ment, at dokumenterne på andet grundlag  

 bør udleveres.
Afsluttende bemærkninger Jeg vil gerne slutte af med at sige, at ministeriets  

 holdning til udleveringsspørgsmålet ikke må tages som  

 udtryk for »paragrafrytteri«.
Ministeriets handlemåde er i fuld overensstemmelse  

 med det princip, som også har været Folketingets hensigt med  

 bestemmelserne i offentlighedsloven, nemlig at sikre, at interne overvejelser  

 hos en myndighed kan forblive interne, uden at offentligheden kan kræve  

 at få kendskab til disse overvejelser.
Dette gælder, hvad enten  

 overvejelserne baserer sig på udveksling af synspunkter mellem de  

 enkelte dele af myndigheden, om de som et supplement hertil baserer sig  

 på en udtalelse fra Kammeradvokaten eller overvejelserne foregår  

 i et udvalg.
Det afgørende er heller ikke de interne  

 overvejelser, men hvilke udmeldinger, afgørelser og handlinger der  

 fremkommer fra den pågældende myndighed på baggrund af de  

 interne overvejelser.
Hvilke overvejelser, og hvem der har deltaget i de  

 overvejelser, der har ført til de konkrete udmeldinger,  

 afgørelser m.v., er således uden betydning.
Spørgsmål nr.
S 2435 til skatteministeren (12/6 02) af  

 Kristian Thulesen Dahl (DF):
Vil ministeren i fortsættelse af ministerens  

 besvarelse af spørgsmål nr.
S 1570, hvoraf det fremgår, at  

 ministeren ikke ønsker at oversende de ønskede dokumenter,  

 meddele, om dokumenterne kan oversendes i fortrolig form til Folketinget,  

 alternativt om interesserede folketingsmedlemmer kan læse dokumenterne  

 i ministeriet? Begrundelse Spørgeren har i et tidligere spørgsmål  

 nr.
S 1570 anmodet om at få aktindsigt i følgende dokumenter med  

 relation til 10-mands-anpartsprojekter:
 Kammeradvokatens responsum omtalt i notat af 19. april  

 1993 fra Retssikkerhedskontoret, Kammeradvokatens responsum af 27. august  

 1993, Redegørelse fra Retssikkerhedsudvalget om den  

 skattemæssige behandling af leasingarrangementer, der ikke er baseret  

 på rentabilitetsbetragtninger, og hvor risikoen er elimineret fra  

 investor, Retssikkerhedsudvalgets notat om kritikken af Told- og  

 Skattestyrelsens rapport om mindre anpartsvirksomheder og  

 Retssikkerhedsudvalgets notat om et eventuelt lovforslag om finansiel  

 leasing.
 Da spørgeren stadig ønsker at gøre  

 sig bekendt med dokumenternes indhold, ønsker spørgeren oplyst,  

 om dokumenterne kan oversendes til Folketinget i fortrolig form, eller om  

 interesserede folketingsmedlemmer kan læse dokumenterne i  

 ministeriet.
 Svar (21/6 02) fra skatteministeren (Svend Erik Hovmand):
 Som jeg oplyste i mit svar på spørgsmål  

 S 1570, er de omhandlede dokumenter   to udtalelser fra Kammeradvokaten og  

 tre notater fra det tidligere Retssikkerhedsudvalg fra 1993   direkte  

 omfattet af undtagelsesbestemmelserne i henholdsvis offentlighedslovens § 10,  

 nr. 4, og offentlighedslovens § 10, nr. 3.
 Når Folketinget   med gennemførelsen af de  

 nævnte bestemmelser   har fastsat, at der skal være fortrolighed  

 om disse dokumenter, mener jeg, at det vil være forkert at udlevere  

 disse dokumenter til Folketinget eller lade interesserede folketingsmedlemmer  

 læse dokumenterne i ministeriet.
Spørgsmål nr.
S 3272 til statsministeren (13/9 02) af  

 Kristian Thulesen Dahl (DF):
 Vil statsministeren drage omsorg for, at Folketinget  

 evt. i fortrolig form   kan gøre sig bekendt med følgende  

 dokumenter med relation til 10-mandsanpartsprojekter:
Kammeradvokatens responsum omtalt i notat af 19. april 1993 fra  

 Retssikkerhedskontoret, Kammeradvokatens responsum af 27. august 1993, Redegørelse fra Retssikkerhedsudvalget om den  

 skattemæssige behandling af leasingarrangementer, der ikke er baseret  

 på rentabilitetsbetragtninger, og hvor risikoen er elimineret fra  

 investor, Retssikkerhedsudvalgets notat om kritikken af Told- og  

 Skattestyrelsens rapport om mindre anpartsvirksomheder samt Retsikkerhedsudvalgets notat om et eventuelt lovforslag om finansiel  

 leasing? Svar (26/9 02) fra statsministeren (Anders Fogh Rasmussen):
Jeg kan i det hele henvise til skatteministerens  

 besvarelse af spørgsmål nr.
S 1570 og nr.
S 2435 fra samme  

 spørger.
Spørgsmål nr.
S 3273 til statsministeren (13/9 02) af  

 Kristian Thulesen Dahl (DF):
Vil statsministeren bekræfte, at han ved flere  

 lejligheder har talt for større åbenhed i den offentlige  

 forvaltning, samt at Venstre tidligere har gjort gældende, at hidtil  

 hemmeligholdte dokumenter vedrørende 10-mandsanpartsprojekterne  

 bør lægges frem til offentlighedens/Folketingets kendskab? Svar (26/9 02) fra statsministeren (Anders Fogh Rasmussen):
 Jeg kan bekræfte, at regeringen ønsker at  

 udbygge offentlighedslovens grundlæggende princip om åbenhed og  

 demokratisk kontrol med den offentlige forvaltning og derfor har nedsat en  

 offentlighedskommission, der skal komme med forslag til en ny samlet  

 offentlighedslov.
Hvad angår den konkrete sag, spørgeren  

 henviser til, er jeg bekendt med, at enkelte Venstre-politikere tidligere har  

 talt for en udlevering af de omhandlede dokumenter.
I den forbindelse kan jeg  

 ligeledes henvise til skatteministerens tidligere besvarelser til  

 spørgeren vedrørende baggrunden for, at Skatteministeriet har  

 undtaget disse dokumenter fra aktindsigt.
Spørgsmål nr.
S 459 til skatteministeren (13/11 2000) af  

 Svend Aage Jensby (V):
Vil ministeren oplyse, om og i bekræftende fald  

 på hvilken måde Skatteministeriets departement reagerede i  

 anledning af den udtalelse af 16. april 1993 (j.nr. 99/93-6118-00012), som  

 Told- og Skattestyrelsen afgav til departementet, og som i forbindelse med  

 besvarelsen af 6. november 2000 af spørgsmål nr. 40 (alm. del  

 bilag 100) er tilsendt Folketingets Skatteudvalg? Svar (17/11 2000) fra skatteministeren (Ole Stavad):
 Skatteministeriet besluttede i den sag, hvori Told- og  

 Skattestyrelsen udtalte sig, at de 3 landsskatteretskendelser, som er omtalt  

 i styrelsens udtalelse, ikke skulle indbringes for domstolene.
Spørgsmål nr.
S 460 til skatteministeren (13/11 2000) af  

 Svend Aage Jensby (V):
Vil ministeren oplyse, hvorledes sætningen »denne  

 praksis synes endog at være forudsat som gældende ret i  

 forbindelse med den gennemførte anpartslovgivning« i den udtalelse af  

 16. april 1993 (j.nr. 99/93-6118-00012), som Told- og Skattestyrelsen afgav  

 til Skatteministeriets departement, og som i forbindelse med besvarelsen af  

 6. november 2000 af spørgsmål nr. 40 (alm. del   bilag 100) er  

 tilsendt Folketingets Skatteudvalg, skal forstås? Svar (17/11 2000) fra skatteministeren (Ole Stavad):
 Da Told- og Skattestyrelsens udtalelse utvivlsomt vil  

 blive gjort til genstand for behandling i den første  

 10-mandsprojektsag for Højesteret, hvori der er berammet  

 domsforhandling den 20.-22. november d.å., finder jeg det rigtigst at  

 afstå fra at kommentere indholdet af denne udtalelse.
Spørgsmål nr.
S 461 til skatteministeren (13/11 2000) af  

 Svend Aage Jensby (V):
Vil ministeren under henvisning til den skrivelse af 13.  

 april 1993 (j.nr. 15.93-78-922) fra Skatteministeriets departement, der i  

 forbindelse med besvarelsen af 6. november 2000 af spørgsmål nr.  

 40 (alm. del   bilag 100) er sendt til Folketingets Skatteudvalg, oplyse,  

 hvilken begrundelse Kammeradvokaten gav for ikke at anbefale, at de  

 omhandlede landsskatteretskendelser blev indbragt for domstolene? Svar (17/11 2000) fra skatteministeren (Ole Stavad):
Som jeg tidligere har meddelt spørgeren   senest i  

 mit svar af 17. april d.å. på spørgsmål S 2258 og S  

 1938   er der ikke adgang til aktindsigt i en udtalelse fra Kammeradvokaten  

 til ministeriet vedr. spørgsmålet om et eventuelt  

 sagsanlæg.
Som det endvidere fremgår af mit svar, ønsker  

 ministeriet af principielle grunde ikke at udlevere Kammeradvokatens  

 udtalelse.
Jeg står derfor uforstående over for, at  

 spørgeren forventer svar på det stillede spørgsmål,  

 eftersom et svar herpå vil være det samme som at give aktindsigt  

 i den pågældende udtalelse.
Spørgsmål nr.
S 599 til skatteministeren (24/11 2000) af  

 Svend Aage Jensby (V):
Vil ministeren under henvisning til, at ministeren som  

 svar på spørgsmål S 462 alene henviser til, at  

 spørgsmålet om praksis i relation til 10-mandsprojektsagerne  

 behandles som et hovedtema i den første 10-mandsprojektsag, som  

 domsforhandles i Højesteret den 20-22. november 2000, og at ministeren  

 finder det rigtigst at overlade besvarelsen af dette spørgsmål  

 til Højesteret, oplyse, om Skatteministeriet som sagsøgt i den  

 nævnte sag har sikret sig, at den i spørgsmålet  

 nævnte indstilling/bemærkning fra Kammeradvokaten er forelagt  

 Højesteret, sådan at retten kan træffe sin  

 afgørelse på et fyldestgørende og et for borgerne  

 retssikkerhedsmæssigt forsvarligt grundlag? Svar (6/12 2000) fra skatteministeren (Ole Stavad):
Højesteret træffer sin afgørelse  

 på grundlag af sædvanlige retskilder, herunder administrativ  

 praksis.
En administrativ praksis forstås normalt som en flerhed af  

 enkeltafgørelser truffet af de centrale afgørelsesmyndigheder  

 inden for det pågældende område.
Enkeltafgørelserne  

 vil   for at kunne betegnes som en praksis   danne et mønster, hvoraf  

 man kan udlede den regel, som enkeltafgørelserne må anses for  

 udslag af.
Kammeradvokatens indstilling er hverken en retskilde eller i sig  

 selv nogen afgørelse.
Som jeg tidligere har fremhævet i mine  

 svar til Folketinget, mener jeg, at Kammeradvokatens indstillinger, der alene  

 indhentes til brug for ministeriets interne overvejelser, er fortrolige.  

 På den baggrund   og af principielle grunde   har ministeriet ikke  

 ønsket at fremlægge Kammeradvokatens indstilling i  

 højesteretssagen.
Spørgsmål nr.
S 600 til skatteministeren (24/11 2000) af  

 Svend Aage Jensby (V):
Vil ministeren under henvisning til ministerens besvarelse  

 af 17. november 2000 af spørgsmål S 459, hvori det hedder:  

 »Skatteministeren besluttede i den sag, hvori Told- og Skattestyrelsen  

 udtalte sig, at de 3 landsskatteretskendelser, som er omtalt i styrelsens  

 udtalelse, ikke skulle indbringes for domstolene.«, give en begrundelse for,  

 at man traf den nævnte beslutning, hvis man var uenig i resultatet af  

 de 3 omhandlende landsskatteretskendelser? Svar (6/12 2000) fra skatteministeren (Ole Stavad):
Baggrunden for, at ministeriet ikke indbragte de tre  

 nævnte landsskatteretskendelser for domstolene var, at ministeriet ikke  

 fandt tilstrækkelige holdepunkter for at antage, at en retssag ville  

 føre til et gunstigt resultat for ministeriet.
Told- og  

 Skattestyrelsen henviste i den forbindelse til, at ministeriet var bundet af  

 den praksis, der over en længere årrække har udviklet sig  

 på anpartsområdet, hvorefter skattemyndighederne ikke har tillagt  

 den manglende rentabilitet betydning for spørgsmålet, om der  

 foreligger erhvervsmæssig virksomhed.
Styrelsen bemærkede  

 afslutningsvis, at styrelsen ville fortsætte de igangværende  

 undersøgelser af mindre anpartsvirksomheder, og at styrelsen her ville  

 fokusere på det reelle ejerskab til aktiverne, der ikke havde  

 været berørt i disse sager.
Spørgsmål nr.
S 601 til skatteministeren (24/11 2000) af  

 Svend Aage Jensby (V):
Vil ministeren under henvisning til ministerens svar  

 på spørgsmål S 462 oplyse, om Folketinget og dermed  

 befolkningen   i det mindste efter at Højesteret har afsagt dom i den  

 første 10-mandsprojektsag, der er domsforhandlet i Højesteret  

 den 20.-22. november 2000   vil kunne blive gjort bekendt med den  

 indstilling/bemærkning fra Kammeradvokaten, der henvises til i  

 Skatteministeriets departements skrivelse af 13. april 1993 (j.nr.  

 15.93-72-922), og som ministeren indtil videre ikke har villet  

 delagtiggøre Folketingets medlemmer i? Svar (6/12 2000) fra skatteministeren (Ole Stavad):
Som jeg tidligere har meddelt spørgeren   senest  

 ved mit svar på spørgsmål nr.
S 599   er jeg af den  

 opfattelse, at der er tale om et fortroligt dokument, som jeg af principielle  

 grunde ikke ønsker at udlevere   heller ikke efter at  

 Højesteret har afsagt dom i sagen.
Jeg kan i øvrigt henvise til  

 »Offentlighedsloven med kommentarer« af John Vogter (1998), hvori det  

 anføres, at »den omstændighed, at retssagen er afsluttet og  

 eventuelle ankefrister og frister for oprejsningsbevilling er udløbet,  

 fører ikke til, at § 10, nr. 4, ikke længere kan anvendes, jf.  

 FOB 1995, side 81 ff.«.
 Endvidere er der tale om et princip, som er fulgt under  

 skiftende ministre.
Bilag 2 Spørgsmål og svar stillet igennem  

 Skatteudvalget Skatteudvalget   

 (Alm. del   bilag 100)   

 diverse   

 (Offentligt) Skatteministeriet Den 6. nov. 2000 J.nr. 00-713-0111 Spørgsmål 40 og 41 Til Folketingets Skatteudvalg Hermed fremsendes svar med 3 bilag (ikke vedlagt i  

 beslutningsforslaget) på spørgsmål nr. 40 og 41 af 30.  

 oktober 2000 (Alm. del   bilag 80).
Ole Stavad / Hans Refslund Spørgsmål 40:
Vil ministeren tilsende udvalget den udtalelse fra Told-  

 og Skattestyrelsen, der er omtalt i Skatteministeriets  

 (Retssikkerhedskontorets) notat af 19. april 1993 vedrørende et  

 eventuelt lovindgreb mod overskudsselskaber ? Svar:
 Jeg vedlægger (ikke vedlagt i beslutningsforslaget)  

 en kopi af den udtalelse fra Told- og Skattestyrelsen, som er omtalt i det  

 omhandlede notat fra 1993, samt en kopi af den tidligere korrespondance  

 mellem Told- og Skattestyrelsen og Departementet i sagen.
 Spørgsmål 41:
Vil ministeren tilsende udvalget de bilag, der er  

 nævnt under punkterne 5, 6 og 7 i vedlagte bilagsfortegnelse  

 vedrørende Retssikkerhedsudvalget ? Svar:
Det omtalte materiale i bilagsfortegnelsen er udarbejdet  

 af retssikkerhedskontoret for Retssikkerhedsudvalget i 1993 som led i  

 retssikkerhedskontorets sekretariatsbetjening af dette udvalg.
De konkrete  

 notater, som ønskes udleveret, har ikke været offentliggjort, og  

 der er ikke adgang til aktindsigt i materialet efter offentlighedslovens §  

 10, nr. 3. Efter denne bestemmelse er der ikke aktindsigt i dokumenter, der  

 udveksles i forbindelse med, at en myndighed udfører  

 sekretariatsopgaver for en anden myndighed.
 Det principielle hensyn til, at udvalgsmateriale kan nyde  

 fortrolighedsbeskyttelse, taler efter min mening afgørende for, at  

 materialet ikke udleveres i sagen.
Jeg er i øvrigt forbavset over at se, at  

 bilagsfortegnelsen vedr.
Retssikkerhedsudvalget nu er tilgået  

 Folketingets Skatteudvalg.
Jeg går ud fra, at bilagsfortegnelsen er  

 udleveret af et tidligere medlem af Retssikkerhedsudvalget, men dette medlem  

 burde være opmærksom på, at der af formanden for  

 Retssikkerhedsudvalget netop blev indskærpet fortrolighed omkring  

 behandlingen af de pågældende notater i udvalget.
 Som jeg tidligere har givet udtryk for over for  

 Folketingets Skatteudvalg, mener jeg, at 10-mandsprojektsagerne bør  

 finde deres afklaring ved domstolene og ikke ved, at man politisk  

 forsøger at påvirke domstolsprocessen ved at stille mig  

 forskellige spørgsmål i relation til sagerne, herunder om  

 udlevering af fortroligt materiale i disse sager.
Jeg har senest tilkendegivet dette over for udvalget i mit  

 svar af 9. maj d.å. på spørgsmål nr. 176 (alm. del  

 bilag 496). Jeg meddelte samtidig udvalget, at såfremt  

 10-mandsprojektsagerne rejste principielle spørgsmål af  

 lovgivningsmæssig karakter, var jeg parat til at tage en diskussion,  

 når sagerne var afsluttede.
Dette tilsagn står jeg naturligvis  

 fortsat ved.
Skatteudvalget   

 (Alm. del   bilag 131)   

 diverse   

 (Offentligt) Skatteministeriet Den 20. november 2000 J.nr. 15.00-713-0114 Spørgsmål 53 Til Folketingets Skatteudvalg Hermed fremsendes svar på spørgsmål nr.  

 53 af 10. november 2000. (Alm. del   bilag 118).
Ole Stavad / Hans Refslund Spørgsmål:
 Ministerens kommentarer udbedes til vedlagte (ikke vedlagt  

 i beslutningsforslaget) artikler fra Penge & Privatøkonomi, nr.  

 11, november 2000 (Årtiets skatteskandale), Børsen den 10.  

 november 2000 (Skatteministeriet beskyldes for urent trav og Nye vinde i  

 anpartssager) og Berlingske Tidende den 10. november 2000 (Ministerium  

 beskyldes for at lyve i retten).
 Svar:
Artiklen i Penge & Privatøkonomi er efter min  

 opfattelse et stærkt eksempel på, at pressefriheden i Danmark har  

 vide rammer.
Af de grunde, jeg omtaler nedenfor, vil jeg dog ikke gå  

 ind og kommentere de fejlagtige beskyldninger, der fremføres i denne  

 artikel, og som de andre artikler tager deres udgangspunkt i.
Som det er udvalget bekendt, har jeg i hele  

 forløbet undret mig over, at de pågældende  

 10-mandsprojektsager gentagne gange er blevet gjort til genstand for politisk  

 behandling i Folketinget, mens de verserer ved domstolene.
De  

 spørgsmål, der har været rejst, angår alle  

 substansspørgsmål, som det tilkommer domstolene at tage stilling  

 til.
Nu ser vi, at sagen tilsyneladende også forsøges procederet  

 i Penge & Privatøkonomi.
 Min indstilling har under hele forløbet  

 været, at det vil være utilstedeligt, såfremt jeg   mens  

 sagerne verserer   ytrede mig i forhold til Folketinget eller offentligt i  

 forhold til aspekter i sagen, som henhører under domstolene.
På den baggrund agter jeg heller ikke at lade mig  

 provokere til at kommentere sagens aspekter med baggrund i de rejste  

 beskyldninger.
Jeg vil derfor afvente Højesterets afgørelse i  

 sagerne.
 Jeg kan oplyse, at den første af 10-mandssagerne  

 skal domsforhandles i Højesteret den 20.-22. november d.å., og  

 at det forventes, at Højesteret umiddelbart herefter vil afsige dom i  

 sagen.
Skatteudvalget   

 (Alm. del   bilag 56)   

 diverse   

 (Offentligt) SKATTEMINISTERIET Den 27. oktober 1997 J.nr. 99/97-4291-00152 Til Folketingets Skatteudvalg Hermed følger besvarelsen af spørgsmål  

 19-21 i udvalgets skrivelse af 16. oktober 1997 (Alm.del   bilag 39).
Carsten Koch / Kim Lohse Spørgsmål 19:
 Ad alm. del   bilag 551, 1996-97.
Det fremgår af redegørelsen om spekulation og  

 økonomisk kriminalitet pkt. 1.l.8, side 18, at »Alligevel har det  

 kunnet konstateres, at der efter 1989 er udbudt et betydeligt antal  

 anpartsprojekter, der er søgt tilrettelagt således, at de netop  

 ikke skulle blive omfattet af det nævnte lovindgreb.« Ministeren bedes oplyse, hvilke anpartsprojekter, udbudt  

 efter 1989, som ikke er omfattet af lovindgrebet i 1989.
 Spørgsmål 20:
Det hedder i redegørelsen side 10, 3. afsnit: »Dels  

 fordi det ikke med sikkerhed kunne afvises, at det ville være muligt at  

 lave sådanne arrangementer på legal vis.« Ministeren bedes oplyse, hvorledes ministeren er bekendt  

 med denne mulighed for at kunne lave sådanne arrangementer på  

 legal vis.
 Svar:
 Ved lov nr. 388 af d. 7. juni 1989 om ændring af  

 forskellige skattelove (anpartsindgrebet) indførtes anpartsreglerne  

 med virkning fra d. 12. maj 1989.
 Reglerne omfattede:
»Indkomst ved selvstændig erhvervsvirksomhed,  

 når antallet af ejere er større end 10 og den skattepligtige  

 ikke deltager i virksomhedens drift i væsentligt omfang.« »Indkomst fra udlejning af andre aktiver end ikke  

 afskrivningsberettiget fast ejendom og inventar heri, uanset antal ejere,  

 når udlejningen sker gennem en virksomhed, som formidler udlejning af  

 aktiver for flere end 10 personer.« »Indkomst fra udlejning af aktiver uanset antal ejere,  

 når flere end 10 personer lejer aktiver ud til samme lejer.« Anpartsreglerne medfører, at indkomst fra  

 virksomheden er kapitalindkomst, at underskud kun kan fremføres til  

 modregning i positiv indkomst i senere år fra samme virksomhed, og at  

 virksomhedsordningen ikke kan anvendes.
En anpartsvirksomhed vil ikke være omfattet af  

 anpartsreglerne, hvis deltagerne opfylder kravet om en arbejdsindsats i  

 virksomheden på mindst 50 timer om måneden.
Arbejdskravet  

 gælder for hver enkelt af deltagerne.
 Reglerne blev indført for at modvirke de  

 masseanpartsprojekter, der hidtil var blevet udbudt.
 Anpartsreglerne er siden lovindgrebet i 1989 søgt  

 undgået ved, at hver sammenslutning af personer højst har 10  

 deltagere (10-mandsprojekter), og ved, at projekterne tilrettelægges  

 således, at formidling og administration af udlejningen af aktiverne  

 ikke skal varetages af en anden virksomhed for flere end 10 personer, og  

 desuden således, at flere end 10 personer ikke udlejer til samme lejer.
 En række af disse arrangementer er blevet tilsidesat  

 af Landsskatteretten.
 Landsskatteretten har således i en række  

 tilfælde med forskellige begrundelser stadfæstet  

 ligningsmyndighedernes skattemæssige tilsidesættelse af  

 anpartsprojekter.
 Landsskatteretten har bl.a. statueret, at der i visse  

 tilfælde reelt var tale om selskaber med begrænset ansvar, der  

 skal beskattes efter selskabsskattelovens § 1, stk. 1, nr. 2, og  

 Landsskatteretten har udtalt, at den økonomiske risiko for deltagerne  

 ifølge de indgåede kontrakter må anses for elimineret.  

 Formålet med virksomheden er ikke indtægtserhvervelse, men  

 derimod at skabe store, forudberegnelige skattemæssige underskud.
 Landsskatteretten har fundet, at sådanne  

 virksomheder ikke opfylder betingelserne for at kunne anses som  

 erhvervsmæssige, hvorefter underskudsfradrag ikke er godkendt.
 Begrundelser for resultatet har også været, at  

 deltagerne ikke har en reel ejendomsret til de aktiver, der ønskes  

 afskrevet på, at lånet til finansiering er optaget på  

 non-recourse vilkår, eller at projekterne omfattes af de for de  

 pågældende indkomstår gældende anpartsregler i  

 personskatteloven.
Som det fremgår af ovenstående, er det  

 primært de anpartsprojekter, der er omfattet af lovindgrebet i 1989,  

 som skattemyndighederne og jeg er bekendt med.
Jeg er således ikke  

 umiddelbart bekendt med arrangementer, hvor udbydere og deltagere med held  

 har forsøgt at undgå anpartsreglerne på den måde,  

 som jeg har beskrevet ovenfor.
Jeg kan dog nævne, at i en  

 landsskatteretssag offentliggjort i Tidsskrift for Skatter og Afgifter 1997,  

 525, der vedrørte et vindmølleprojekt, godkendte  

 Landsskatteretten, at projektet ikke var omfattet af lovindgrebet i 1989.  

 Ligningsrådet var kommet til det modsatte resultat.
 Spørgsmål 21:
Det fremgår af redegørelsen pkt. 1.1., side  

 10, 2. afsnit, at »Anpartsprojekterne er »søgt imødegået«  

 ved »administrativt« at tilsidesætte projekterne for ikke at være  

 en »erhvervsmæssig virksomhed««, og af pkt. 1.1.8., side 19, 3. afsnit,  

 fremgår, at »Det er skattemyndighedernes opfattelse, at projekterne  

 ikke skal tillægges skattemæssig virkning.
På denne  

 baggrund er der foretaget ændringer i investorernes selvangivelser.« I pkt. 1.1., side 5. afsnit, står:  

 »Lovændringen blev foretaget, uanset de aktuelle projekter kunne  

 tilsidesættes ligningsmæssigt efter de gældende regler.
Det  

 skete for at give det klare signal, at myndighederne ikke vil anerkende disse  

 projekter.« Endelig hedder det i pkt. 1.1., side 10, 3. afsnit: »dels  

 fordi man ønskede at signalere, at man ikke tolererer denne form for  

 udnyttelse«.
 På denne baggrund bedes ministeren detaljeret  

 redegøre for:
hvorledes godkendte projekter som Grønlandsskibet, Kalle &  

 Julle samt Bornholmer-projektet afviger fra det i redegørelsen side 18  

 (»Der oprettes til formålet ...«) til side 19 (»... kun blev beskattet  

 med 50 pct.«) beskrevne, hvorledes ministeren har fået sikkerhed for, at godkendte  

 projekter som Grønlandsskibet, Kalle & Julle samt  

 Bornholmer-projektet er lavet på legal vis, hvorledes ministeren har fået sikkerhed for, at tilsidesatte  

 projekter ikke er lavet på legal vis, hvorledes godkendte projekter adskiller sig fra ikke-godkendte  

 projekter.
 Svar:
For så vidt angår Grønlandsskibet og  

 Kalle & Julle kan jeg oplyse, at Told- og Skattestyrelsen og  

 Departementet forgæves har eftersøgt sagsmateriale om disse  

 projekter.
Jeg kan således ikke bekræfte, at der skulle  

 være tale om godkendte projekter.
 Bornholmer-projekter som Ligningsrådet har taget  

 stilling til ved bindende forhåndsbesked vedrører  

 spørgsmålet, om deltagerne i de pågældende projekter  

 kunne få frigivet etableringskonto- og investeringsfondsmidler til  

 investeringer på Bornholm i henhold til den dagældende  

 særlige lovgivning, hvorefter arbejdskravet i investeringsfondsloven og  

 etableringskontoloven var ophævet for indkomstårene 1993 og 1994.
 Landsskatteretten har i en række af de  

 afgørelser, der bl.a. er omtalt i svaret på  

 spørgsmål 19 og 20 peget på, at der i disse projekter  

 foreligger en række væsentlige momenter, hvorved de adskiller sig  

 fra tilfælde, der tidligere er taget stilling til, herunder de  

 såkaldte Bornholmerprojekter.
Skatteudvalget   

 (Alm. del - bilag 57)   

 diverse   

 (Offentligt) SKATTEMINISTERIET Den 27. oktober 1997 J.nr. 99/97-504-00092 Til Folketingets Skatteudvalg Hermed følger svar på spørgsmål  

 22 og 23 i udvalgets skrivelse af 16. oktober 1997 (Alm. del   bilag 39).
Carsten Koch / Søren Vilhelmsen Spørgsmål 22:
Ad alm. del   bilag 551, 1996-97 Ministeren bedes i forlængelse af  

 redegørelsens afsnit om strafansvar oplyse, hvilke  

 straffesager/skattestraffesager der har været.
 Spørgsmål 23:
 I forbindelse med et indslag i Radioavisen den 3. juni  

 1997 vedrørende tiltag i forbindelse med begrænsning af  

 økonomisk kriminalitet udtalte Justitsministeren, at det var med  

 baggrund i den seneste tids økonomiske kriminalitet med bl.a.  

 selskabstømninger og 10-mandsprojekter, at det var  

 påkrævet med et tiltag med samarbejde mellem flere instanser.  

 Justitsministeren havde ikke noget materiale, der kunne dokumentere  

 økonomisk kriminalitet i forbindelse med anpartsprojekter og henviste  

 til skatteministeren, der har været primus motor i sagen.
 Ministeren bedes oplyse:
om skatteministeren anser anpartsprojekterne, og dermed  

 anpartshaverne, for at være kriminelle, om ministeren i givet fald har medvirket til at krænke en  

 andens ære ved fornærmelige ord eller handlinger eller ved at  

 fremsætte eller udbrede sigtelser for et forhold, der er egnet til at  

 nedsætte den fornærmede (anpartshaverne) i medborgernes  

 agtelse, om ministeren derved kan have påvirket udfaldet af en  

 igangværende retssag ugunstigt for anpartshaverne, om ministeren mener, at der ved at have beskyldt anpartsprojekterne,  

 og dermed anpartshaverne, for at være kriminelle, og at der med en for  

 anpartshaverne krænkende ytring i egenskab af justitsminister og  

 skatteminister at have påvirket udfaldet af en igangværende  

 retssag ugunstigt for anpartshaverne, er tale om overtrædelse af  

 injurielovgivningen og følgelig er pligtig at udrede et  

 erstatningsbeløb til de implicerede.
 Svar:
For så vidt angår de  

 straffesager/skattestraffesager, der har været, henvises til vedlagte  

 skema med oversigt over sagsantallet i årene 1987-1996. Perioden fra  

 1980-1987 var for skattestraffesagernes vedkommende speciel, idet der blev  

 afsagt domme i 2 typer af sager, der var karakteriseret ved omfattende  

 unddragelser.
Der var dels tale om skattepligtssager med i alt 15 domme og  

 dels sager vedrørende overførelse af indkomster til beskatning  

 i skattelylande (»postkasseselskabssager«) med i alt 13 domme.
Den  

 efterfølgende periode fra 1988-1996 har ikke på samme måde  

 været domineret af bestemte sagstyper.
 Misbrug af skattegodtgørelsesreglerne, der må  

 betragtes som en forløber for selskabstømningssagerne, og de  

 egentlige tømningssager har givet anledning til flere straffesager.
I en af de afgjorte straffesager (første del af  

 Skibby-sagen) blev de tiltalte dømt for skattesvig af særlig  

 grov karakter efter straffelovens § 289 og skyldnersvig af særlig  

 grov beskaffenhed i forbindelse med misbrug af  

 skattegodtgørelsesordningen og selskabstømning.
Der er til dato  

 afsagt yderligere 2 fældende domme for skyldnersvig af særlig  

 grov beskaffenhed i forbindelse med selskabstømning.
Der er rejst yderligere et antal tiltaler i  

 tømningssager.
Tiltalen er normalt rejst for skyldnersvig.
Der er dog  

 i et enkelt tilfælde herudover rejst tiltale for bedrageri efter  

 straffelovens § 279 i forbindelse med misbrug af  

 skattegodtgørelsesordningen.
Der er i flere straffesager rejst sigtelse mod personer,  

 som har etableret 10-mandsprojekter.
Derimod er der ikke rejst sigtelse mod  

 anpartshavere.
Sagerne, der vedrører et større antal projekter  

 med investeringer i edb-software, leasingaktiver, filmrettigheder og  

 juletræer, er endnu ikke afsluttet.
Jeg anser ikke anpartshaverne i 10-mandsprojekterne for  

 kriminelle, og hverken justitsministeren eller jeg har benyttet denne  

 betegnelse om dem.
Jeg finder derfor ingen anledning til at besvare de  

 forskellige værdiladede spørgsmål, som vedrører  

 injuriesager eller påvirkning af de verserende retssager anlagt af  

 anpartshavere.
Antal bødeforelæg og domme i skattestraffesager og  

 kombinerede sager for årene 1987 - 1996 Bødeforelæg Domme 1987 851 131 1988 866 170 1989 925 115 1990 613 73 1991 753 86 1992 1.805 - 1993 2.985 (102) 155 (37) 1994 2.030 (105) 211 (54) 1995 1.488 (110) 187 (67) 1996 1.334 (173) 176 (43) Note: Der foreligger ikke oplysning om domme for året  

 1992.
Antallet af sager omfatter fra og med 1993 tillige  

 kombinerede sager.
De kombinerede sager er angivet i parentes.
Kombinerede  

 sager er sager med både skatte- og afgiftsunddragelse (i praksis  

 momsunddragelser) For årene 1993 - 1996 er dommene fordelt på bøde- og  

 frihedsstraf således:
År i alt Bøde Frihedsstraf 1993 155 109 46 1994 221 150 71 1995 187 109 78 1996 176 82 73 Bødedommene omfatter også frifindelser.  

 Frifindelserne svinger mellem 4,6 og 14,2 procent af samtlige domme.
Bilag 3 Forskellige avisartikler og pressemeddelelse Berlingske Tidende den 22. maj 1994, 1. sektion, side 12 Ole Stavads skattehammer Lovgivning med tilbagevirkende kraft er noget, skiftende  

 regeringer efter bedste evne søger at undgå.
Eller rettere sagt:  

 Af al evne burde undgå.
Retssikkerheden lider ubodelig skade, hvis ikke den  

 enkelte borger kan føle sig sikker på, at fuldt lovlige aftaler  

 bliver respekteret.
Nu lader det imidlertid til, at der på  

 skatteområdet skal etableres permanent usikkerhed.
Der har flere gange været forslag om at  

 indføre en generel omgåelsesklausul i skattelovgivningen.
En  

 klausul, som tillader administrativ tilsidesættelse af ellers gyldige  

 aftaler, hvis det skønnes, at hovedformålet er at unddrage sig  

 skat.
En sådan omgåelsesklausul har der aldrig været  

 flertal for i Folketinget.
Lykkeligvis.
Men nu vil skatteminister Ole Stavad  

 gennemføre en praksis, som lige så godt kunne kaldes  

 omgåelsesklausul.
På Finansforbundets landsmøde i Odense  

 har ministeren tordnet mod skattefiduser og proklameret, at han vil bruge  

 skattehammeren mod skattespekulationer, hvad enten de er lovlige eller ej og  

 uanset om politiske indgreb vil ændre en fordel til skattesmæk og  

 samlet underskud for dem, der i god tro har indgået aftaler.
Sådan kan man ganske simpelt ikke bære sig ad.  

 Man skulle tro, at Ole Stavad under smugtræning med sin skattehammer  

 har ramt sig selv og derfor endnu ikke har talecentret under fuld kontrol.
Nu  

 kan det altid diskuteres, hvad der er skattefiduser, og hvad der efter  

 ministerens opfattelse kan flyttes fra fidusafdelingen over i afdelingen for  

 tilladelige dispositioner, selv om de har skattemæssig effekt.
Og det  

 er just det farlige.
Pensionspræmier reducerer jo den skattepligtige  

 indkomst i indskudsåret, men vil Stavad kalde pension for en  

 skattefidus? Og hvordan med den praksis, regeringen og Ole Stavad har  

 søsat på Bornholm? Her er der lavet skattemæssige  

 særregler, som Ole Stavad utvivlsomt ville kalde skattefiduser, hvis de  

 blev brugt på Sjælland.
Og hvad med sondringen mellem  

 skibsanparter og anparter i fast ejendom? Og hvorfor skal afskrivninger i  

 almindelighed forbeholdes en ejerkreds på under ti, når aktivets  

 afskrivning er den  samme, hvad enten der er få eller mange ejere? Der vil være en alt for rig jagtmark, hvis Ole  

 Stavad slippes løs med en fuldmagt til på egen hånd at  

 afgøre, hvad der er skattefiduser, og hvad der ikke er.
I forvejen har  

 regeringen gjort sig bemærket som ensidig kontraktbryder ved uden  

 videre at hæve ellers juridisk bindende aftaler om  

 statspræmiering af opsparing til bolig og uddannelse.
Desuden er der  

 indført skatteregler med tilbagevirkende kraft for aktier og  

 ejendomme.
Det skulle lige passe, at Ole Stavad skal have mulighed for med  

 sin skattehammer at smadre, hvad der måtte være tilbage af  

 retssikkerhed på skatteområdet.
Stop ham.
Ekstra Bladet den 21. september 2002, 1. sektion, side 16 Minister skjuler oplysninger Svend Erik Hovmand tør ikke lade Folketingets skatteudvalg se det  

 vigtigste papir i skatteskandalen om A.P.
Møller, af Jan Michaelsen Skatteminister Svend Erik Hovmand nægter at udlevere  

 det vigtigste stykke papir i det store mysterium om, hvorfor hans ministerium  

 ikke ankede skattesagen om 545 millioner imod det A.P.  

 Møller-kontrollerede Dansk Supermarked til Højesteret.
Det er kammeradvokatens indstilling til Skatteministeriet  

 om, hvorvidt der er juridisk belæg for at anke dommen.
Kammeradvokaten  

 er statens og dermed Skatteministeriets advokat, og det var således  

 ham, der vandt skattesagen mod Dansk Supermarked i Landsskatteretten, men  

 tabte den i Vestre Landsret.
Tavs chef I skatte- og advokatkredse verserer der rygter om, at  

 kammeradvokaten havde indstillet til Skatteministeriet, at sagen skulle ankes  

 i Højesteret.
På grund af Skatteministeriets  

 hemmelighedskræmmeri har det været umuligt for Ekstra Bladet at  

 få disse oplysninger verificeret.
Advokat Hans Christian Vinten, der er  

 kammeradvokatens chef for gruppen af jurister, som beskæftiger sig med  

 sager om skatter og afgifter, ønsker ikke over for Ekstra Bladet at  

 kommentere spørgsmålet.
 Det er SFs gruppeformand, Aage Frandsen, der som  

 medlem af Folketingets skatteudvalg har anmodet om, at skatteudvalget, evt. i  

 fortrolighed, får lov at se kammeradvokatens indstilling.
Noget sludder Svend Erik Hovmands begrunder sin afvisning med, at loven  

 om offentlighed ikke gælder for myndigheders brevveksling med advokater  

 og andre sagkyndige til brug for retssager.   Det er noget sludder.
Loven om  

 offentlighed gælder ikke for Folketingets medlemmer.
Jeg er ikke  

 offentlighed, men folkevalgt.
Og f.eks. får medlemmer af retsudvalget  

 orientering om meget fortrolige personsager.
Det kan vi sagtens  

 håndtere.
Delikat sag Ekstra Bladet har i en række artikler afdækket  

 skattesagen, hvor den manglende anke til Højesteret kostede staten ca.  

 200 millioner kr.
Sagen er yderst delikat, fordi Skatteministeriet (og  

 kammeradvokaten) vandt en tilsvarende sag mod to fynske revisorer i  

 Højesteret, mens der endnu var tid til at anke.
I sit svar til Aage  

 Frandsen henviser skatteministeren til, at hans egne jurister (men  

 altså ikke kammeradvokaten) mener, at der er afgørende forskel  

 mellem de to skattesager, som begge handler om sjakring med skatteunderskud i  

 leasingselskaber købt til formålet.
Men Danmarks skatteekspert  

 nummer et, Christen Amby, har allerede fastslået det modsatte efter at  

 have studeret de to skattesager.
 Pressemeddelelse af 21. januar 2003 fra skatteminister Svend Erik  

 Hovmand, Skatteministeriets hjemmeside.
Bedre retssikkerhed for skatteydere Skatteministeren fremsætter nu lovforslag  

 om ændret klagestruktur for skatteydere, styrkelse af kommunale  

 samarbejder og digital kommunikation.
 »Forslaget er et led i at forbedre retssikkerheden for  

 borgerne«, siger skatteminister Svend Erik Hovmand (V).
I dag er der mange skatteankenævn, der behandler  

 meget få sager.
Det er bekymrende af hensyn til borgerens  

 retssikkerhed.
Derfor lægger lovforslaget op til færre  

 skatteankenævn.
Og der lægges op til en klarere organisatorisk  

 adskillelse mellem den kommunale skattemyndighed og skatteankenævns  

 sekretariaterne.
»Borgernes retssikkerhed står meget højt  

 på regeringens dagsorden.
Vi har derfor allerede taget flere  

 initiativer på skatteområdet.
F.eks. er reglerne for  

 omkostningsdækning forbedret i skattesager, selvangivelsen er blevet  

 forenklet, så borgerne ikke snyder sig selv for fradrag o.l., og vi  

 indfører mulighed for, at den enkelte borger kan få bindende  

 forhåndsbesked hos den lokale skattemyndighed«, siger Svend Erik  

 Hovmand.
Med det nye forslag fortsætter denne linje.
Der vil  

 komme øget kvalitet i skatteankenævnenes afgørelser.
Det  

 vil føre til færre sager ved Landsskatteretten.
Derfor er  

 forslaget et vigtigt element i forbedringen af borgernes retssikkerhed  

 på skatteområdet.
Efter at forslaget er sendt i høring, har  

 regeringen imødekommet en række ønsker   især fra  

 Kommunernes Landsforening.
Det betyder bl.a. større frihed for  

 etablering af kommunale samarbejder.
Endvidere er der forslag om at etablere et center i  

 Øresundsområdet til behandling af personer og virksomheders  

 spørgsmål om skatteforhold mellem Danmark og Sverige.
Og endelig  

 også forslag om digital kommunikation fra den offentlige  

 forvaltning til borgerne.
Bilag 4 Brev af 12. december 2000 fra Svend Aage Jensby (V) til  

 Martin Harill Nielsen Svend Aage Jensby, MF (V) Folketinget Christiansborg 1240 København K Martin Harill Nielsen Statsautoriseret revisor Jeshøjvej 4 4700 Næstved Christiansborg d. 12. december 2000 Kære Martin Harill Nielsen Tak for henvendelsen af 13. november 2000 til Anders Fogh  

 Rasmussen vedrørende anpartssager.
 Vi er i Venstre enig i, at det er  

 retssikkerhedsmæssigt dybt bekymrende, at skatteministeren  

 tilbageholder oplysninger, der kan være af afgørende betydning  

 for resultatet af de verserende sager.
 Jeg har selv forsøgt at formå ministeren til  

 at udlevere materialet, men som det fremgår af vedlagte kopier (ikke  

 vedlagt beslutningsforslaget), har dette været forgæves.
 Det har ikke været muligt for os at samle 90  

 mandater i det nuværende Folketing til at tvinge skatteministeren til  

 en anden holdning, og derfor kan vi ikke politisk gøre mere.
