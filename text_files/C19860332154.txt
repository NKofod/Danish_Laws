Rigsrevisionen har i efteråret 1985 foretaget forretningsundersøgelse af  

 løn- og personaleadministrationen på en række AF-kontorer.
På baggrund af  

 gennemgangen har rigsrevisionen fundet anledning til at påpege en række fejl  

 og mangler af mere generel karakter.
 Direktoratet finder anledning til at påpege en række krav, der skal  

 tilgodeses ved den administrative tilrettelæggelse af løn- og  

 personaleadministrationen.
 Organisation:
 Der bør udarbejdes skriftlige arbejdsfordelingslister.
 Ansættelse og Lønindplacering:
Ansættelse af medarbejdere skal ske på det enkelte hovedkontor.
De enkelte  

 afdelingskontorer eller afdelinger kan ikke ansætte.
 Tjenestestedet (f.eks. et afdelingskontor eller distriktskontor) og den  

 ansattes nærmeste chef skal have skriftlig orientering om ansættelse,  

 afskedigelse, orlov og ændring af tjenestetid (f.eks. i form af kopi af  

 skrivelsen til den ansatte).
 Ansættelsesbreve skal indeholde oplysninger om overenskomst, løntrin,  

 herunder hvornår oprykning til næste løntrin vil ske, og løn i kr. og øre,  

 dog med forbehold for AD's godkendelse af lønindplaceringer, evt. prøvetid og  

 forkortet opsigelsesvarsel ved sygdom (120 dages reglen).
 Dokumentation for tidligere beskæftigelse skal arkiveres på pågældendes  

 personsag.
Dokumentationen skal være i form af tidligere lønsedler, eksamensbeviser,  

 lære- eller uddannelseskontrakter, udtalelser fra tidligere arbejdsgivere  

 indeholdende funktionsbeskrivelse o.lign.
Kopi af selvangivelse er ikke  

 tilstrækkelig dokumentation.
 Vedrørende lønindplacering og anciennitetsberegning skal kontoret sikre,  

 at der er tilvejebragt tilstrækkelig dokumentation, jfr. ovenfor, for  

 tidligere beskæftigelse.
 I tvivlstilfælde om dokumentationens tilstrækkelighed skal denne medsendes  

 til AD i forbindelse med AD's godkendelse af lønindplaceringen.
 Almindelig løn:
 Ved udfærdigelse af lønordre skal der foretages en efterfølgende kontrol  

 (frigivelse) af en anden medarbejder end den der har udfærdiget lønordren.
I tilfælde af ændring af bankkonto o.lign. skal dette meddeles skriftligt  

 til SCL-funktionen.
En telefonisk oplysning herom er ikke tilstrækkeligt.
 Lønspecifikationer bør inden de udleveres sammenholdes med  

 personalelister.
 Denne kontrol (frigivelse) skal foretages af en anden person, end den der  

 indrapporterer løn.
 Udbetaling af aconto løn må kun finde sted i undtagelsestilfælde f.eks.  

 hvis en lønindrapportering ikke har fået den ønskede virkning, og aldrig for  

 ikke udførte timer.
Annulering af løngrundbilag skal ske ved påstempling af bilaget.
Af  

 påstemplingen skal fremgå, at lønordren er udfærdiget samt datoen herfor.
 Variable løndele og fraværsregistrering:
 Der skal på hovedkontoret foretages en central registrering af  

 overarbejde, afspadsering, sygdom, flextid og ferieønsker og ferieret,  

 således at der sker en øget kontrol med den dermed forbundne  

 lønudbetaling/løntræk.
 I forbindelse med denne registrering skal der iværksættes en fast  

 procedure for rapportering til SCL-funktionen.
 Der skal ske en løbende optælling af sygedage med henblik på en eventuel  

 håndhævelse af reglen om afskedigelse efter 120 dages sygefravær.
 Tjenestetidsskemaer for timelønnede skal inden fremsendelse til  

 SCL-funktionen godkendes af den ansattes overordnede.
 Ved afspadsering skal det sikres, at overenskomsternes pct. tillæg  

 anvendes, ligesom beregningen af over/merarbejde og afspadsering skal  

 godkendes af AF-chefen eller souschefen jfr. budgetvejledningen.
Feriegiro/feriebeviser skal godkendes af hertil bemyndigede personer.
I  

 tilfælde af lønfradrag for nyansatte uden ret til ferie med løn skal der i  

 forbindelse med godekendelsen af feriegiro/feriebevis ske en orientering af  

 SCL-funktionen.
 Ved overførsel af tilgodehavende ferie til nyt ferieår skal dette ske  

 under iagttagelse af de herom gældende regler.
 Arkivsystem:
 Personale- og lønsager skal opbevares aflåst.
 Ovennævnte retningslinier skal overholdes, og direktoratet beder om, at  

 reglerne indarbejdes i kontorernes regnskabsinstruks ved indsendelse af  

 rettelsesblade.
 Direktoratet er opmærksom på, at en række af de  

 arbejdsformidlingskontorer, der var omfattet af regsrevisionens gennemgang,  

 har bragt deres løn- og personaleadministration i overensstemmelse med  

 ovenstående.
 P.D.V.
