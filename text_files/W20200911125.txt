Fastholdelse af påbud om at sikre, at arbejdet med løft af køkkenskabe ved levering hos kunder udføres, så det er sikkerheds- og sundhedsmæssigt fuldt forsvarligt.
Fastholdelse af påbud om, at bruge en autoriseret rådgivningsvirksomhed til at bistå virksomheden med at efterkomme påbuddet og med at forebygge lignende arbejdsmiljøproblemer Resume Vedrørende påbud om løft af køkkenskabe Arbejdsmiljøklagenævnet vurderede, at arbejdet med løft af køkkenskabe ved levering hos kunder på arbejdsstedet, ved Arbejdstilsynets tilsynsbesøg den 2. maj 2019, ikke blev udført sikkerheds- og sundhedsmæssigt fuldt forsvarligt.
 Nævnet lagde vægt på, at Arbejdstilsynet ved tilsynsbesøget konstaterede, at ansatte løftede køkkenskabe, der vejede 20,1 og 25,5 kg, og at der blev løftet i 3/4 arms afstand.
 Nævnet lagde endvidere vægt på, at der var forværrende faktorer i form af uhensigtsmæssige arbejdsstillinger, da de ansatte løftede med arme og albuer over skulderhøjde, når skabene blev løftet fra de øverste lag i traileren, under knæhøjde og med foroverbøjning i ryggen, når skabene blev placeret på gulvet i traileren, samt asymmetrisk med vrid i ryggen ved nogle af løftene fra de øverste lag.
 Nævnet lagde desuden vægt på, at der ikke var tekniske hjælpemidler til rådighed til arbejdet med løft af de skabselementer, der var stablede.
 Afgørelsen blev truffet af et enigt nævn.
Vedrørende påbud om brug af autoriseret arbejdsmiljørådgiver Nævnet lagde vægt på, at Arbejdstilsynet traf afgørelse om at sikre, at arbejdet med løft af køkkenskabe ved levering hos kunder bliver udført, så det er sikkerheds- og sundhedsmæssigt fuldt forsvarligt.
Denne afgørelse er tiltrådt af nævnet.
 Nævnet lagde endvidere vægt på, at virksomheden ikke inden for det seneste år har løst et identisk arbejdsmiljøproblem på samme arbejdssted, hvor løsningen umiddelbart kunne overføres.
 Afgørelsen blev truffet af et enigt nævn.
Den konkrete afgørelse [Adressat udeladt] Afgørelsen er skrevet til [navn udeladt].
Afgørelsen er sendt til [navn udeladt], som repræsenterer [navn udeladt] i sagen.
Afgørelse I har klaget over Arbejdstilsynets afgørelser af 13. august 2019 om løft af køkkenskabe og brug af autoriseret rådgivningsvirksomhed på arbejdsmiljøområdet.
 Arbejdsmiljøklagenævnet har nu afgjort sagerne på møde den 28. januar 2020.
 Resultatet er:
  Arbejdsmiljøklagenævnet fastholder Arbejdstilsynets afgørelse af 13. august 2019 med påbud til jer om at sikre, at arbejdet med løft af køkkenskabe ved levering hos kunder på arbejdsstedet [adresse udeladt] udføres, så det er sikkerheds- og sundhedsmæssigt fuldt forsvarligt.
  Arbejdsmiljøklagenævnet fastholder Arbejdstilsynets afgørelse af 13. august 2019 med påbud til jer om at bruge en autoriseret rådgivningsvirksomhed på arbejdsmiljøområdet til at bistå jer med at efterkomme påbuddet og med at forebygge lignende arbejdsmiljøproblemer.
 Det betyder, at nævnet er kommet til samme resultat som Arbejdstilsynet.
 I skal senest den 18. marts 2020 give besked til Arbejdstilsynet om, hvilken autoriseret arbejdsmiljørådgiver, I har indgået aftale med.
Nævnets afgørelser skal være efterkommet senest den 7. august 2010 Tilbagemelding herom skal ske til Arbejdstilsynet senest den 14. august 2020.
 På de næste sider kan I læse mere om afgørelsen.
På nævnets vegne [Navn udeladt] Begrundelse for afgørelserne Vedrørende påbud om løft af køkkenskabe Sådan vurderer vi sagen Arbejdsmiljøklagenævnet vurderer, at arbejdet med løft af køkkenskabe ved levering hos kunder på arbejdsstedet [adresse udeladt], ved Arbejdstilsynets tilsynsbesøg den 2. maj 2019, ikke blev udført sikkerheds- og sundhedsmæssigt fuldt forsvarligt.
Hvad er afgørende for resultatet Nævnet lægger vægt på, at Arbejdstilsynet ved tilsynsbesøget konstaterede, at ansatte løftede køkkenskabe, der vejede 20,1 og 25,5 kg, og at der blev løftet i 3/4 arms afstand.
 Nævnet lægger endvidere vægt på, at der var forværrende faktorer i form af uhensigtsmæssige arbejdsstillinger, da de ansatte løftede med arme og albuer over skulderhøjde, når skabene blev løftet fra de øverste lag i traileren, under knæhøjde og med foroverbøjning i ryggen, når skabene blev placeret på gulvet i traileren, samt asymmetrisk med vrid i ryggen ved nogle af løftene fra de øverste lag.
 Nævnet lægger desuden vægt på, at der ikke var tekniske hjælpemidler til rådighed til arbejdet med løft af de skabselementer, der var stablede.
 Arbejdstilsynets fotos understøttede tilsynets konstateringer ved tilsynsbesøget.
Om reglerne Det følger af arbejdsmiljøloven, at arbejdet skal planlægges, tilrettelægges og udføres så det er sikkerheds- og sundhedsmæssigt fuldt forsvarligt.
 Det følger endvidere af reglerne om manuel håndtering, at arbejde med manuel håndtering skal planlægges, tilrettelægges og udføres så det er sikkerheds- og sundhedsmæssigt fuldt forsvarligt.
 Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.
Vedrørende påbud om brug af autoriseret arbejdsmiljørådgiver Sådan vurderer nævnet sagen Arbejdsmiljøklagenævnet finder, at I skal bruge en autoriseret rådgivningsvirksomhed på arbejdsmiljøområdet til at bistå jer med at efterkomme påbuddet og med at forebygge lignende arbejdsmiljøproblemer Hvad er afgørende for resultatet Nævnet lægger vægt på, at Arbejdstilsynet den 13. august 2019 traf afgørelse om at sikre, at arbejdet med løft af køkkenskabe ved levering hos kunder bliver udført, så det er sikkerheds- og sundhedsmæssigt fuldt forsvarligt.
Denne afgørelse er tiltrådt af nævnet.
 Nævnet lægger endvidere vægt på, at I ikke inden for det seneste år har løst et identisk arbejdsmiljøproblem på samme arbejdssted, hvor løsningen umiddelbart kan overføres.
 Nævnet er opmærksom på, at I i klagen anfører, at påbuddet om at anvende en autoriseret arbejdsmiljørådgiver ikke er relevant og vil påføre virksomheden ekstra omkostninger til rådgiver.
I henviser til, at Arbejdstilsynets sidste år afgav et tilsvarende påbud om håndtering af køkkenelementer på baggrund af besøg fra Tilsynscenter Syd med en frist på 12 måneder til at efterkomme påbuddet.
Virksomheden har derfor igangsat et større projekt, som bl.a. vedrører håndtering af køkkenelementer, når disse bliver lastet og tømt fra bilerne.
Nævnet skal bemærke, at påbuddet er givet med hjemmel i bekendtgørelse om brug af autoriserede rådgivningsvirksomheder på arbejdsmiljøområdet.
Herefter skal arbejdsgiveren indhente bistand fra en rådgivningsvirksomhed, når Arbejdstilsynet afgiver påbud, der vedrører løft af byrder, der udføres som led i den sædvanlige arbejdsfunktion, hvor vægten overstiger 7 kg i ¾ arms afstand, og der samtidigt forekommer en eller flere forværrende faktorer i form af arbejde med foroverbøjet ryg, vrid eller asymmetriske løft eller arbejde med løftede arme.
Nævnet formoder, at [navn udeladt] henviser til Arbejdstilsynets to påbud til virksomheden af 12. februar 2018, der handlede om, at indretning af linjerne 562, 566 og 564 skal ske hensigtsmæssigt, så de ansatte kan udføre arbejdet med forsvarlige arbejdsstillinger og bevægelser.
Disse påbud blev fastholdt af nævnet.
Disse afgørelser handlede om arbejdsstillinger og bevægelser i forbindelse med arbejde ved rullebånd på et fast arbejdssted.
Virksomheden blev ikke påbudt at bruge autoriseret arbejdsmiljørådgiver ved disse afgørelser.
 Det nu påklagede påbud omhandler derimod udførelse af tunge løft på skiftende arbejdssteder.
 Da der er tale om to forskellige ergonomiske arbejdsmiljøproblemer, som skal løses ved forskellige tiltag, er der ikke tale om løsning af identiske arbejdsmiljøproblemer.
 I klagen oplyser [navn udeladt] også, at virksomheden har igangsat et større projekt, som blandt andet vedrører håndtering af køkkenelementer, når disse bliver lastet og tømt fra bilerne.
Nævnet skal bemærke, at selvom virksomheden har igangsat et arbejde med løsning af arbejdsmiljøproblemet eller i øvrigt arbejder med arbejdsmiljøet, var arbejdsmiljøproblemet ikke løst, da Arbejdstilsynet traf afgørelse.
Bistand fra en rådgivningsvirksomhed er også til forebyggelse af lignende arbejdsmiljøproblemer.
Om reglerne Det fremgår af reglerne om brug af autoriseret rådgivningsvirksomhed på arbejdsmiljøområdet, at Arbejdstilsynet afgiver rådgivningspåbud, når Arbejdstilsynet samtidigt afgiver et påbud som følge af overtrædelse af arbejdsmiljølovgivningen vedrørende et eller flere komplekse eller alvorlige arbejdsmiljøproblemer.
 Det fremgår endvidere af reglerne, at arbejdsgiveren skal indhente bistand fra en rådgivningsvirksomhed, når Arbejdstilsynet afgiver påbud, der vedrører løft af byrder, der udføres som led i den sædvanlige arbejdsfunktion, og vægten overstiger 25 kg tæt ved kroppen, 15 kg i underarms afstand eller 7 kg i ¾ arms afstand, og der samtidigt forekommer en eller flere forværrende faktorer i form af arbejde med foroverbøjet ryg, vrid eller asymmetriske løft eller arbejde med løftede arme.
 Det fremgår endvidere af reglerne, at der ikke afgives rådgivningspåbud til arbejdsgiveren, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.
Bemærkninger til klagen [Navn udeladt] og [navn udeladt] anerkender, at medarbejderen ikke håndterede køkkenelementerne på en sikkerheds- og sundhedsmæssig forsvarlig måde, og at han har modtaget instruktion i, hvordan køkkenelementer skal håndteres i virksomheden.
 Nævnet skal henvise til Arbejdstilsynets udtalelse af 8. oktober 2019, hvor tilsynet nærmere redegør for, at vægten på løftene og den måde, de blev udført på, ikke var sundhedsmæssigt fuldt forsvarlig, og reglerne dermed ikke var overholdt.
 Det understøttes også af klagen, hvor det anerkendes, at medarbejderen ikke håndterede køkkenelementerne på en sikkerheds- og sundhedsmæssig fuld forsvarlig måde.
 Vedrørende instruktion kan nævnet henvise til, at påbuddet ikke handler om manglende instruktion, men derimod den måde, som arbejdet blev udført på, og at der ikke på arbejdsstedet var egnede teknisk hjælpemidler til rådighed, jf. også Arbejdstilsynets udtalelse af 8. oktober 2019.
 Oplysningen om instruktion i klagen har derfor ikke betydning for det afgivne påbud.
Mødebehandling Sagerne er behandlet på møde.
På mødet stemmer deltagerne om resultatet.
 Nævnets afgørelser er truffet af et enigt nævn.
Oplysninger i sagen Nævnet har afgjort sagen ud fra de akter, som nævnet har modtaget fra Arbejdstilsynet, brev af 22. oktober 2019 og 3. december 2019 fra [navn udeladt], samt brev af 30. oktober 2019 og 10. december 2019 fra Arbejdstilsynet.
Regler Her er de regler, sagen er afgjort efter.
Love og bekendtgørelser Om Arbejdstilsynets ret til at træffe afgørelse  § 77, stk. 1, og § 77a i lov om arbejdsmiljø, jf.
Beskæftigelsesministeriets lovbekendtgørelse nr. 1084 af 19. september 2017 Om arbejdets udførelse  § 38, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1084 af 19. september 2017 Om manuel håndtering  § 3, stk. 1, og 2, i Arbejdstilsynets bekendtgørelse nr. 1164 af 16. december 1991 om manuel håndtering Om brug af autoriseret arbejdsmiljørådgiver  § 4, nr. 1, § 5, stk. 1, § 9, § 30, § 31, stk. 1, i Arbejdstilsynets bekendtgørelse nr. 59 af 15. januar 2013 om brug af autoriserede rådgivningsvirksomheder Der er uddrag af reglerne til sidst i afgørelsen.
I kan finde reglernes fulde ordlyd på www.retsinformation.dk Kopi er sendt til:
[Adressat udeladt] [Adressat udeladt] [Adressat udeladt] Lovuddrag Lov om arbejdsmiljø, jf.
Beskæftigelsesministeriets lovbekendtgørelse nr. 1084 af 19. september 2017 Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 .
§ 77 a.
Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.
 Stk. 2. Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.
Arbejdstilsynets bekendtgørelse nr. 1164 af 16. december 1991 om manuel håndtering Kapitel 2 Arbejdets udførelse § 3. Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.
 Stk. 3. Hvis dette ikke er muligt, skal der træffes effektive foranstaltninger til imødegåelse af risikoen.
Arbejdstilsynets bekendtgørelse nr. 59 af 15. januar 2013 om bekendtgørelse om brug af autoriserede rådgivningsvirksomheder på arbejdsmiljøområdet med senere ændringer Kapitel 1 Formål og område § 3.
 Stk. 2.
 Stk. 3. Arbejdsgiveren eller bygherren skal vælge en rådgivningsvirksomhed, der er autoriseret til det område, som det eller de arbejdsmiljøproblemer, der udløser rådgivningspåbuddet, vedrører.
 § 4. Arbejdstilsynet afgiver rådgivningspåbud, når Arbejdstilsynet samtidigt afgiver et eller flere af følgende afgørelser:
 1. Påbud som følge af overtrædelse af arbejdsmiljølovgivningen vedrørende et eller flere komplekse eller alvorlige arbejdsmiljøproblemer, der er omfattet af §§ 8  25, dvs. vanskelige at løse.
 § 5. Der afgives ikke rådgivningspåbud til arbejdsgiveren efter § 4, nr. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.
Kapitel 2 Generelle pligter for arbejdsgivere og bygherrer, der modtager rådgivningspåbud § 6. En arbejdsgiver eller bygherre, der modtager rådgivningspåbud efter § 4, nr. 1 eller 2, skal indhente bistand fra en rådgivningsvirksomhed til løsning af det eller de arbejdsmiljøproblemer, der har ført til rådgivningspåbud, og til forebyggelse af lignende arbejdsmiljøproblemer.
 Stk. 2.
 Stk. 3. En arbejdsgiver eller bygherre kan ikke til efterkommelse af rådgivningspåbud benytte en rådgivningsvirksomhed, der hører under den juridiske enhed, som har modtaget påbuddet, jf. definitionen af juridisk enhed i lov om Det Centrale Virksomhedsregister.
§ 7. Arbejdsgiveren har pligt til at inddrage arbejdsmiljøorganisationen i rådgivningsprocessen.
I virksomheder, der ikke har pligt til at etablere arbejdsmiljøorganisation, skal arbejdsgiveren inddrage de ansatte.
Kapitel 3 Pligter for arbejdsgivere og bygherrer, der modtager rådgivningspåbud ved alvorlige eller komplekse arbejdsmiljøproblemer, der er vanskelige at løse Det ergonomiske område § 9. Arbejdsgiveren skal indhente bistand fra en rådgivningsvirksomhed, når Arbejdstilsynet afgiver påbud, der vedrører løft af byrder, der udføres som led i den sædvanlige arbejdsfunktion, og 1. vægten overstiger 25 kg tæt ved kroppen, 15 kg i underarms afstand eller 7 kg i ¾ arms afstand, og 2. der samtidigt forekommer en eller flere forværrende faktorer i form af arbejde med foroverbøjet ryg, vrid eller asymmetriske løft eller arbejde med løftede arme.
 § 10. Arbejdsgiveren skal indhente bistand fra en rådgivningsvirksomhed, når Arbejdstilsynet afgiver påbud, der vedrører en samlet daglig belastning ved løft, der overstiger 100 pct. af den maksimale daglige belastning pr. person.
Stk. 2. Den maksimale daglige belastning pr. person udgør 1. 10 tons ved løft tæt ved kroppen, 2. 6 tons ved løft i underarmsafstand eller 3. 3 tons ved løft i ¾ arms afstand.
 Stk. 3. Pligten til at indhente bistand fra en rådgivningsvirksomhed gælder også, når Arbejdstilsynet afgiver påbud, der vedrører en kombination af løft i forskellige rækkeafstande, hvor der løftes færre tons end de i stk. 2 nævnte, men hvor løftene sammenlagt overstiger den maksimale daglige belastning pr. person.
Kapitel 6 Øvrige pligter for arbejdsgivere og bygherrer Aftalen med rådgivningsvirksomheden § 29. Arbejdsgiveren eller bygherren skal indgå skriftlig aftale med en rådgivningsvirksomhed om bistand til at efterkomme rådgivningspåbud og de påbud, der danner grundlag herfor.
Stk. 2. Det skal indgå i aftalen, at rådgivningsvirksomheden skal udarbejde en redegørelse med beskrivelse af, hvordan påbuddene efter §§ 8 - 26 er efterkommet.
Redegørelsen skal opfylde de krav, der stilles efter §§ 37  40.
 Stk. 3.
 Stk. 4. Arbejdsgiveren skal sikre, at aftalen forefindes i virksomheden og er til rådighed for virksomhedsledere, arbejdsledere, øvrige ansatte og Arbejdstilsynet.
Tilbagemeldinger til Arbejdstilsynet § 30. Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om indgåelse af aftalen med rådgivningsvirksomheden senest 6 uger efter, at rådgivningspåbuddet er modtaget.
Tilbagemeldingen skal indeholde oplysninger om, hvilken rådgivningsvirksomhed der er indgået aftale med.
 Stk. 2. Arbejdsgiveren skal ved tilbagemeldingen erklære, at arbejdsmiljøorganisationen eller en repræsentant for de ansatte i virksomheder, der ikke har pligt til at etablere arbejdsmiljøorganisation, inden den for tilbagemeldingen fastsatte frist er gjort bekendt med indholdet af tilbagemeldingen.
 § 31. Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om, at rådgivningspåbuddet og det eller de påbud, der danner grundlag herfor, er efterkommet.
 Stk. 2. Arbejdsgiveren skal ved tilbagemeldingen erklære, at arbejdsmiljøorganisationen eller en repræsentant for de ansatte i virksomheder, der ikke har pligt til at etablere arbejdsmiljøorganisation, inden den for tilbagemeldingen fastsatte frist er gjort bekendt med indholdet af tilbagemeldingen.
Dokumentation for efterkommelse af påbud § 32. Arbejdsgivere eller bygherrer, der har modtaget rådgivningspåbud, skal på Arbejdstilsynets anmodning kunne dokumentere, at rådgivningsvirksomheden har bekræftet, at rådgivningspåbuddet og det eller de påbud, der udløste rådgivningspåbuddet, er efterkommet.
 Ansattes og andres adgang til rådgivningsvirksomhedens redegørelse.
 § 33. Arbejdsgiveren skal sikre, at redegørelsen fra rådgivningsvirksomheden forefindes i virksomheden og er til rådighed for virksomhedsledere, arbejdsledere, øvrige ansatte og Arbejdstilsynet.
 Stk. 2. Arbejdsgiveren skal videregive redegørelsen til arbejdsmiljøorganisationen eller til en repræsentant for de ansatte i virksomheder, der ikke har pligt til at etablere arbejdsmiljøorganisation.
Kapitel 7 Rådgivningsvirksomhedens ydelse § 34. Ved rådgivningspåbud om løsning af et alvorligt eller komplekst arbejdsmiljøproblem, der er vanskeligt at løse, jf. § 4, nr. 1, eller om mange arbejdsmiljøproblemer, jf. § 4, nr. 2, skal arbejdsgiveren eller bygherren sikre, at rådgivningsvirksomheden:
1. bistår ved løsning af problemet eller problemerne, der dannede grundlag for rådgivningspåbud, 2. bidrager med forslag til konkrete initiativer til forebyggelse af, at tilsvarende problemer opstår, og 3. bidrager med råd om metoder til udarbejdelse og anvendelse af arbejdspladsvurdering.
 Stk. 2.
 Stk. 3. Arbejdsgiveren eller bygherren skal sikre, at rådgivningsvirksomheden tillige udarbejder en redegørelse, jf. §§ 37  40, til arbejdsgiveren eller bygherren med beskrivelse af, hvordan påbud, der har udløst rådgivningspåbuddet, jf. §§ 8  30, er efterkommet.
Indholdet af rådgivningsvirksomhedens redegørelse § 37. Ved rådgivningspåbud til arbejdsgivere om arbejdsmiljøproblemer, jf. § 4, nr. 1 og 2, skal arbejdsgiveren sikre, at redegørelsen indeholder en beskrivelse af rådgivningsprocessen, herunder 1. hvordan rådgivningspåbud og det eller de påbud, der danner grundlag for rådgivningspåbuddet eller -påbuddene, er efterkommet, 2. hvordan arbejdsmiljøorganisationen eller de ansatte i virksomheder, der ikke har pligt til at oprette arbejdsmiljøorganisation, har været inddraget i rådgivningsprocessen, 3. hvilke initiativer, der er taget for at forebygge, at tilsvarende arbejdsmiljøproblemer opstår i virksomheden i fremtiden, og 4. råd om metoder til udarbejdelse og anvendelse af arbejdspladsvurdering.
