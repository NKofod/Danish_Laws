 I medfør af § 40, stk. 3 og § 64, stk. 3 i lov nr. 66 af 23. marts 1965 om  

 ferskvandsfiskeri fastsættes følgende:
 § 1.  Mindstemålet for stalling (Thymallus thymallus)  

 fastsættes til 330 mm, regnet fra snudespids til halefinnens spids  

 (totallængde).
 § 2.  Stalling er fredet fra 15. marts til 15. maj.
 § 3.  Stalling, der ikke opfylder det fastsatte  

 mindstemål, jf. § 1, og stalling, der er fredet, jf. § 2, må ikke dræbes,  

 beholdes om bord, landes, transporteres, opbevares, sælges eller udbydes til  

 salg, men skal straks genudsættes, så vidt muligt i levende tilstand.
 § 4.  Overtrædelse af § 3 straffes med bøde.
 § 5.  Bekendtgørelsen træder i kraft den 1. november  

 1988 og er gældende til den 31. oktober 1993.
