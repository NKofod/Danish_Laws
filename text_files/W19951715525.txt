Nedskrivning af pantebrevsrestgæld Reference:  SL § 6 e, LV 1994 A.E.1.1 Ligningsrådet blev anmodet om at besvare følgende  

 spørgsmål:
 Ligningsrådet svarede:
 ad 1: Nej, se sagsfremstilling og begrundelse.
 ad 2 og 4: Afvises, se sagsfremstilling og begrundelse.
 ad 3: Ja.
 Sagens omstændigheder var følgende:
Ved salg den 1. juni 1992 af et pizzeria fra person A til person B for  

 700.000 kr. berigtigedes købesummen dels med 200.00 kr. kontant og  

 dels ved udstedelse af et gældsbrev på 500.000 kr. med pant i  

 pizzeriaets løsøre.
Der blev endvidere taget ejendomsforbehold  

 i forretningens inventar, og person A fik ret til at tage forretningen  

 tilbage, hvis person B skulle misligholde handlen.
 Gældsbrevet var uforrentet, hvilket ifølge parternes  

 regnskabsrådgiver skyldes, at renter er i strid med parternes  

 religion.
Gældsbrevet blev afdraget med kr. 8.334 kr. pr. måned i  

 fastsat 60 måneder.
Fordringen var af de lokale skattemyndigheder  

 værdiansat til kurs 25, hvilket var accepteret af kreditor (person A),  

 der løbende blev kursgevinstbeskattet af 75 pct. af modtagne afdrag,  

 jf. kursgevinstlovens §§ 7 og 8.
Parterne ønskede restgælden på 358.322 kr. nedsat til  

 270.000 kr. mod en årlig rentetilskrivning på 6 pct.
Den  

 månedlige ydelse skulle fastholdes uforandret på kr. 8.334, og  

 renten skulle beregnes forlods, således at resten af ydelsen skulle  

 afskrives på hovedstolen.
 Spørgsmål 1 blev besvaret benægtende, da aftalen om  

 forrentning ikke kan tillægges tilbagevirkende kraft med  

 skattemæssig virkning.
Spørgsmål 2 blev afvist, da det ikke kunne besvares med  

 fornøden sikkerhed.
Der blev herved henset til begge  

 spørgsmåls generelle formulering ("skattemæssige  

 konsekvenser").
 Ligningsrådet bemærkede dog, at den påtænkte  

 nedskrivning af hovedstolen mod en ny forrentning med 6 pct., indebærer  

 en sådan ændring af den oprindelige fordring, at denne må  

 anses for indfriet på det tidspunkt, hvor endelig og bindende aftale  

 herom er indgået, samtidig med at en ny og rentebærende fordring  

 må anses for stiftet på dette tidspunkt.
 Dette indebærer person A vil blive beskattet af den ved indfrielsen  

 opnåede kursgevinst i forbindelse med indfrielsen af den oprindelige  

 fordring.
 Om spørgsmål 3 henviste Ligningsrådet til, at person  

 A's skattepligt af eventuelle renteindtægter følger af  

 statsskattelovens § 4, medens person B's fradragsret for eventuelle  

 renteudgifter følger af statsskattelovens § 6.
