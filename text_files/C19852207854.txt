(Til rektorerne og forstanderne for  

 samtlige gymnasieskoler, studenterkurser og kurser til højere  

 forberedelseseksamen) 1. Frembringelse af forsøgsopgaverne I henhold til bekendtgørelserne om studentereksamen og om højere  

 forberedelseseksamen stiller direktoratet de skriftlige eksamensopgaver efter  

 forslag fra de enkelte fags opgavekommissioner.
Dette gælder også  

 forsøgsopgaver.
Forslag til forsøgsopgaver, der skal omfatte stof fra flere  

 fag, udarbejdes af en ad hoc kommission, nedsat af direktoratet, og bestående  

 af medlemmer fra de berørte fags opgavekommissioner, eventuelt suppleret med  

 særligt sagkyndige.
2. Opgaveforslag fra forsøgsskolerne For nogle forsøgs vedkommende kan sær-opgaverne frembringes blot ved en  

 ændring af foreliggende normale eksamensopgaver.
Andre forsøg kræver udarbejdelse af specielle opgaver eller opgavesæt.  

 Opgavekommissionsmedlemmerne kan ikke forventes i alle tilfælde at kende alle  

 detaljer i alle forsøg.
Derfor skal forsøgslærerne som en del af  

 forsøgsarbejdet fremstille enten tre  fuldt færdige opgaver/opgavesæt eller  

 ved mindre omfattende forsøg et antal del-opgaver eller enkeltopgaver, se  

 nærmere under pkt.4. Disse forslag indgår i opgavekommissionens arbejde, og  

 skal derfor både før og efter indsendelsen behandles med den diskretion, der  

 naturligt følger heraf.
3. Indsendelse af opgaveforslag fra skolerne Forslagene indsendes gennem skolen/kursets rektor/forstander, som påser,  

 at - forslagene indsendes til direktoratets eksamensafdeling i reproklar  

 stand pr. anbefalet post inden den 1.februar det år, hvor holdet  eller  

 klassen skal til eksamen , med angivelse af forsøgets journalnummer i  

 direktoratet.
 - forslagene ledsages af materiale om forsøget i et efter formålet  

 rimeligt omfang, således at forsøgets overordnede struktur, fagets/ fagenes  

 timetal, pensum, eksamensordning m.v. klart fremgår for opgavekommissionen.  

 Normalt vil kopier af forsøgsansøgning og -tilladelse være tilstrækkelige.  

 Hvis det skønnes formålstjenligt, kan der vedlægges en foreløbig  

 »pensumindberetning« og oplysninger om planerne for den resterende  

 del af forløbet.
- udkast til forside vedlægges, indeholdende oplysninger om dato og  

 klokkeslæt for prøven, prøvens varighed og liste over eventuelle tilladte  

 hjælpemidler.
Foreligger nogle af disse oplysninger ikke for skolen, kan man  

 blot anføre dette, hvorefter opgavekommissionen vil fremskaffe dem.
- eventuelt bilagsmateriale til opgaveforslagene er i en sådan stand, at  

 det kan fotokopieres med et resultat, der er tilfredsstillende også til  

 eksamensbrug.
Bilag må kun fremsendes som fotokopi, hvis kopikvaliteten er  

 perfekt.
Ellers skal bilagene til opgaveforslagene sendes i original.
 - lærernes opgaveforslag vedlægges løsninger for visse fags vedkommende og  

 i et omfang, som beskrives nedenfor under pkt. 5.
4. Forsøg hvor kun en delopgave/enkeltopgave skal udskiftes Læreren skal udarbejde forslag i et antal, som rektor/forstanderen hvert  

 enkelt tilfælde bedes indhente oplysning om hos fagkonsulenten.
Forslagene  

 indsendes som beskrevet i pkt.3, men med den tilføjelse, at for fag med et  

 veldefineret pensum til skriftlig eksamen skal der vedlægges en klar  

 beskrivelse af, hvilke dele af det normale pensum, der ikke kan stilles  

 opgaver i for den pågældende klasse eller det pågældende hold.
5. Vedlagte løsninger Opgaveforslag fra forsøgsskolerne skal i fagene matematik, fysik,  kemi og  

 forsøgsfag med informationsteknologisk indhold altid ledsages af  

 forslagsstillerens egen løsning af opgaven samt angivelse af, hvor stor en  

 procentdel af sættet, den enkelte opgave udgør.
Opgaveforslag i andre fag og  

 tværfaglige eller fagintegrerede forslag skal ledsages af besvarelsesudkast,  

 der eventuelt blot kan bestå af stikord, præsentation af krævede beregninger,  

 disposition eller lignende, alt efter fagets og opgavens art.
6. Bestilling af forsøgsopgaver Det er vigtigt, at alle skoler og kurser med forsøg udtrykkeligt anfører  

 forsøgets art og antallet af forsøgselever på  

 eksamensopgavebestillingsskemaet.
Eksamensopgaver, herunder også  

 forsøgsopgaver, pakkes efter bestillingssedlerne.
7. Information til censorerne om forsøget Det påhviler skolen/kurset at sørge for, at censorerne informeres om  

 forsøget, således at de kan bedømme besvarelserne med viden om det  

 undervisningsforløb, der ligger bag.
Det sker lettest ved, at besvarelserne  

 vedlægges opgaveformuleringen og kopi af det under 3. nævnte materiale, som  

 er fremsendt til orientering af opgavekommissionen.
8. Specielle regler for de enkelte fag Opmærksomheden henledes på, at skriftlig eksamen i forbindelse med forsøg  

 for nogle fags vedkommende også er reguleret ved skrivelser fra direktoratet.  

 Disse skrivelser findes i regelsamlingen under de enkelte fag.
 P.d.v.
