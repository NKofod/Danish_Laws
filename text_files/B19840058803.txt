 VI MARGRETHE DEN ANDEN af Guds Nåde Danmarks Dronning gør  

 vitterligt: I henhold til § 2 i lov nr. 219 af 31. maj 1963 om statens  

 overtagelse af Det jydske Musikkonservatorium fastsættes herved følgende  

 bestemmelser:
Almindelige bestemmelser § 1.  Det jydske Musikkonservatorium er en  

 statsinstitution, der har til opgave at varetage højere uddannelser i musik  

 og i øvrigt at bidrage til fremme af musikkulturen i Danmark.
 § 2.  Konservatoriet står under tilsyn af ministeriet  

 for kulturelle anliggender.
 Stk. 2.  Konservatoriet ledes af rektor, der sammen med  

 prorektor, konservatorierådet, fagrådene og administrator forestår  

 konservatoriets forvaltning.
Rektor, prorektor og administrator § 3.  Rektor vælges af konservatorierådet blandt  

 konservatoriets fastsansatte lærere.
Valget indberettes til ministeriet for  

 kulturelle anliggender.
Valget gælder for en 3-årig periode.
Genvalg kan  

 finde sted.
Ved ledighed i en funktionsperiode foretages snarest nyvalg for  

 den resterende del af perioden.
 Stk. 2.  Rektor repræsenterer konservatoriet udadtil og  

 har med de i denne anordning fastsatte begrænsninger den øverste myndighed i  

 konservatoriets anliggender.
Stk. 3.  Hvor beslutning tilkommer konservatoriets  

 kollegiale forsamlinger, kan rektor dog træffe beslutning, når han skønner,  

 at sagen ikke tåler udsættelse.
Meddelelse om den trufne beslutning gives  

 snarest muligt til den pågældende forsamling.
 Stk. 4.  I sager, der fordrer ministeriets afgørelse,  

 forelægger rektor de kollegiale forsamlingers vedtagne indstillinger for  

 ministeriet.
 Stk. 5.  Rektor kan pålægge såvel de kollegiale  

 forsamlinger, som en eller flere af konservatoriets lærere, at drøfte og  

 afgive udtalelser om emner af betydning for konservatoriet.
Stk. 6.  Rektor leder konservatoriets eksaminer,  

 årsprøver og optagelsesprøver.
Han kan dog med godkendelse fra  

 konservatorierådet udpege en eller flere stedfortrædere.
 Stk. 7.  Rektor ansætter og afskediger efter indstilling  

 fra fagrådene ikke-fastansat undervisningspersonale.
 Stk. 8.  Efter udløbet af hvert undervisningsår afgiver  

 rektor til ministeriet beretning om konservatoriets virksomhed i det forløbne  

 år.
§ 4.  Prorektor vælges af konservatorierådet blandt  

 konservatoriets fastsansatte lærere.
Valget indberettes til ministeriet.  

 Valget gælder for en 2-årig periode.
Såfremt prorektors funktionsperiode  

 herved vil udløbe samtidig med rektors funktionsperiode, vælges prorektor dog  

 kun for 1 år.
Genvalg kan finde sted.
Ved ledighed i en funktionsperiode  

 foretages snarest nyvalg for den resterende del af perioden.
 Stk. 2.  Prorektor kan ikke være formand for et fagråd  

 og bør normalt ikke være knyttet til samme faggruppe som rektor.
 Stk. 3.  Prorektor bistår rektor med varetagelsen af de  

 under rektoratet hørende opgaver og er rektors stedfortræder.
 § 5.  Administrator ansættes af ministeriet for  

 kulturelle anliggender efter indstilling fra konservatorierådet.
 Stk. 2.  Administrator varetager på rektors vegne  

 konservatoriets administration.
Stk. 3.  Det påhviler administrator at forberede de  

 sager, der afgøres af rektor.
I samarbejde med rektor forbereder han de  

 sager, der afgøres af konservatorierådet.
 Stk. 4.  Administrator drager omsorg for, at der stilles  

 den fornødne administrative bistand til rådighed for de i nærværende  

 anordning nævnte kollegiale forsamlinger.
Stk. 5.  Administrator er over for rektor ansvarlig for,  

 at givne bevillinger anvendes i overensstemmelse med formålet.
Han er i  

 henhold til gældende regler ansvarlig for konservatoriets kasse- og  

 regnskabsvæsen.
Konservatorierådet § 6.  Konservatorierådet er konservatoriets øverste  

 faglige og pædagogiske myndighed.
Stk. 2.  Konservatorierådet består af rektor, prorektor,  

 en repræsentant for lærerne og en repræsentant for de studerende ved hver af  

 konservatoriets faggrupper (for tiden 9) samt repræsentaner for  

 konservatoriets teknisk-administrative personale svarende til en fjerdedel af  

 lærerrepræsentationen samt yderligere det antal lærere, der er nødvendigt,  

 for at lærerrepræsentationen kan udgøre halvdelen af det samlede  

 konservatorieråd.
Administrator deltager i konservatorierådets møder uden  

 stemmeret.
Stk. 3.  Konservatorierådets medlemmer - bortset fra  

 rektor og prorektor - vælges for en periode af 1 år.
Genvalg kan finde sted.  

 For hvert medlem - bortset fra rektor og prorektor - vælges en suppleant, der  

 dog kun indtræder i tilfælde af medlemmets langvarige fravær på grund af  

 sygdom, orlov el.lign.
Stk. 4.  Rektor indkalder til og leder  

 konservatorierådets møder.
Konservatorierådet afholder møde mindst 2 gange  

 halvårligt og i øvrigt så ofte, rektor finder anledning hertil.
Rådet skal  

 indkaldes, såfremt en fjerdedel af dets medlemmer skriftligt anmoder derom.  

 Konservatorierådets medlemmer har mødepligt til rådets møder.
Lovligt forfald  

 skal meldes til rektor.
Stk. 5.  Konservatorierådet er beslutningsdygtigt, når  

 mindst halvdelen af medlemmerne er til stede, medmindre andet fastsættes af  

 ministeren for kulturelle anliggender.
Til gyldig beslutning kræves  

 almindelig stemmeflerhed, dog at mindst en trediedel af samtlige  

 stemmeberettigede medlemmer af rådet stemmer for.
Står stemmerne lige, er  

 rektors stemme afgørende.
Skriftlig afstemning skal finde sted, når blot eet  

 medlem af rådet kræver det.
Stk. 6.  Konservatorierådet kan undtagelsesvis træffe  

 beslutning i sager, der ikke er optaget på dagordenen.
Dette kræver dog  

 eenstemmig tiltrædelse af de tilstedeværende rådsmedlemmer.  

 Konservatorierådet kan træffe beslutning om, at visse sager betragtes som  

 fortrolige.
 Stk. 7.  Konservatorierådet fastsætter selv sin  

 forretningsorden.
Stk. 8.  Der optages referat af konservatorierådets  

 møder.
Referaterne er offentlige.
 § 7.  Konservatorierådet træffer afgørelse i alle  

 sager af betydning for konservatoriet som helhed, herunder i følgende sager:
a.
Indstilling om ændring af nærværende anordning samt tilsvarende  

 generelle bestemmelser for konservatoriet.
b.
Indstilling om ændring af konservatoriets studie- og eksamensordning,  

 herunder indførelse af forsøgsvise studieordninger samt indstilling om  

 dispensation fra nævnte bestemmelser.
c.
Valg af rektor og prorektor.
d.
Fastlæggelse af regler for valg til konservatoriets kollegiale organer.
e.
Optagelse af studerende.
f.
Oprettelse, nedlæggelse eller sammenlægning af faggrupper.
g.
Indstilling om oprettelse og nedlæggelse af faste lærerstillinger efter  

 forudgående udtalelse fra pågældende fagråd.
h.
Ansættelse og afskedigelse af faste lærere, eller - hvor dette påhviler  

 ministeriet - indstilling herom.
i.
Nedsættelse af sagkyndige udvalg til bedømmelse af ansøgere til faste  

 lærerstillinger i henhold til herom gældende regler.
j.
Godkendelse af forretningsorden for fagrådene.
k.
Indstilling om konservatoriets budget.
l.
Indstilling om beskikkelse af censorer.
m.
Indstilling om regulativ for lærere og studerende ved konservatoriet.
n.
Beslutning eller indstilling om tildeling af tjenestefrihed til lærere.
o.
Relegation af studerende.
Beslutning herom kan dog indbringes for  

 ministeren for kulturelle anliggender.
Stk. 2.  Konservatoriet kan nedsætte faste eller  

 midlertidige udvalg til behandling af sagsområder eller enkeltsager.
Rådet  

 kan delegere sin beslutningsmyndighed i enkelte sagsområder til andre af  

 konservatoriets kollegiale forsamlinger.
Rådet kan af sin midte nedsætte et  

 forretningsudvalg.
Faggrupper og fagråd § 8.  Konservatoriets virksomhed finder sted inden for  

 et af konservatorierådet fastsat antal faggrupper.
Stk. 2.  Samtlige de til faggruppen knyttede lærere og  

 studerende udgør faggruppeforsamlingen.
Forsamlingen fastsætter selv sin  

 forretningsorden, der dog skal godkendes af konservatorierådet.
Stk. 3.  Faggruppeforsamlingens lærere og studerende  

 vælger deres respektive repræsentanter og disses suppleanter til fagrådet.  

 Ingen kan afgive stemme til mere end eet fagråd.
Blandt de til fagrådet  

 valgte medlemmer vælger faggruppeforsamlingens lærere og studerende dernæst  

 deres repræsentant og dennes suppleant til konservatorierådet.
Stk. 4.  Faggruppeforsamlingen sammenkaldes af  

 fagrådsformanden, når denne finder det nødvendigt, eller såfremt et flertal  

 af fagrådets medlemmer eller en fjerdedel af faggruppeforsamlingens medlemmer  

 fremsætter ønske derom.
Faggruppeforsamlingen afholder mindst eet møde  

 årligt.
§ 9.  Fagrådet består af 3 repræsentanter for  

 faggruppens lærere og 3 repræsentanter for de til faggruppen knyttede  

 studerende.
For hvert medlem vælges en suppleant.
Stk. 2.  Alle lærere, undtagen rektor, er valgbare til  

 fagrådet, dog skal mindst 2 lærere være fastansatte.
Alle fastansatte lærere  

 har pligt til at lade sig vælge.
Alle studerende er valgbare, men har ret til  

 at modsætte sig valg.
Ingen kan være medlem af mere end eet fagråd.
Stk. 3.  Fagrådets studenterrepræsentanter skal så vidt  

 muligt vælges blandt de hovedfagsstuderende.
Mindst een af  

 studenterrepræsentanterne i fagrådene for musikteori, hørelære og klaver skal  

 dog være bifagsstuderende i faggruppen.
Bifagsstuderende udpeges af  

 studenterforsamlingen.
 Stk. 4.  Fagrådet vælger selv sin formand blandt rådets  

 lærerpræsentanter.
Stk. 5.  Fagrådsmedlemmerne vælges for en periode af 1  

 år.
Genvalg kan finde sted.
Stk. 6.  Fagrådet er beslutningsdygtigt, når mindst 2/3  

 af medlemmerne er til stede.
Beslutning kræver almindelig stemmeflerhed  

 blandt de tilstedeværende.
I tilfælde af stemmelighed er formandens stemme  

 afgørende.
 Stk. 7.  Fagrådet kan på egen eller rektors foranledning  

 nedsætte udvalg til at varetage opgaver inden for den enkelte faggruppe.  

 Sådanne udvalg kan bemyndiges til at træffe beslutning på fagrådets vegne.
 Stk. 8.  Fagrådet fastsætter selv sin forretningsorden,  

 der dog skal godkendes af konservatorierådet.
 § 10.  Fagrådet behandler alle sager af betydning for  

 faggruppen, herunder bl.a.:
a.
Indstilling til konservatorierådet om ændringer af konservatoriets  

 studie- og eksamensordning.
b.
Indstilling til konservatorierådet om dispensation fra konservatoriets  

 studie- og eksamensordning.
c.
Indstilling til konservatorierådet om censorbeskikkelser.
d.
Indstilling til konservatorierådet om oprettelse og nedlæggelse af  

 faste lærerstillinger inden for faggruppen.
e.
Indstilling til konservatorierådet om faggruppens andel i  

 konservatoriets bevillinger til instrumenter, inventar m.v.
f.
Indstilling til rektor om ansættelse af ikke-fastansat  

 undervisningspersonale.
g.
Beslutning om valg af repræsentant for faggruppen i bedømmelsesudvalg  

 vedrørende besættelse af lærerstillinger.
 Stk. 2.  Fagrådet er over for konservatorierådet  

 ansvarligt for undervisningens gennemførelse efter de gældende bestemmelser.
 St. 3. Fagrådet virker i øvrigt som rådgivende organ i alle faglige  

 spørgsmål, der vedrører faggruppen.
Lærerforsamlingen, studenterforsamlingen og  

 forsamlingen af § 11.  Lærerforsamlingen består af samtlige ved  

 konservatoriet ansatte undervisere.
Forsamlingen fastsætter selv sin  

 forretningsorden.
Rektor er formand for forsamlingen.
 Stk. 2.  Lærerforsamlingen sammenkaldes af rektor mindst  

 een gang årligt og i øvrigt så ofte, rektor finder det fornødent, eller når  

 en fjerdedel af lærerforsamlingens medlemmer skriftligt fremsætter ønske  

 herom.
 Stk. 3.  Lærerforsamlingen afgiver indstilling til  

 konservatorierådet om optagelse af studerende.
 Stk. 4.  Lærerforsamlingen skal til udtalelse have  

 forelagt alle spørgsmål om ændringer i nærværende anordning eller i  

 lærerregulativet.
§ 12.  Studenterforsamlingen består af samtlige ved  

 konservatoriet indskrevne studerende.
Forsamlingen fastsætter selv sin  

 forretningsorden.
 Stk. 2.  Studenterforsamlingen skal til udtalelse have  

 forelagt alle spørgsmål om ændringer i nærværende anordning eller i  

 studenterregulativet.
§ 13.  Forsamlingen af teknisk-administrativt  

 personale består af administrationspersonale, bibliotekspersonale, portnere  

 og andet ved konservatoriet ansat ikke-pædagogisk personale.
Forsamlingen  

 fastsætter selv sin forretningsorden.
 Stk. 2.  Forsamlingen foretager valg af repræsentanter  

 til konservatorierådet i overensstemmelse med nærværende anordning.
 Stk. 3.  Forsamlingen af teknisk-administrativt  

 personale skal have forelagt alle spørgsmål om ændringer i nærværende  

 anordning til udtalelse.
Særlige bestemmelser § 14.  Bestemmelser om optagelse af studerende,  

 studie- og eksamensordning, bedømmelse af studerende og ansættelse af faste  

 lærere fastsættes af ministeren for kulturelle anliggender efter indstilling  

 fra konservatorierådet.
Overgangs- og ikrafttrædelsesbestemmelser § 15.  Anordningen træder i kraft ved bekendtgørelsen  

 i Lovtidende.
 § 16.  I de inden denne anordnings ikrafttræden  

 eksisterende kollegiale organer forlænges medlemmernes mandater indtil de i  

 henhold til denne anordning nedsatte organers funktionsperiode begynder.
Stk. 2.  Alle valg efter denne anordning finder sted  

 inden 1. juli.
Funktionsperioderne begynder den 15. august.
 § 17.  Anordning nr. 344 af 4. juli 1978 om Det jydske  

 Musikkonservatorium ophæves.
Givet på Amalienborg, den 4. december  

 1984 Under Vor Kongelige Hånd og Segl I dronningens navn:
