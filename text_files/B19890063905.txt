§ 1 I Justitsministeriets bekendtgørelse nr. 605 af 12. september 1986 om  

 kørekort, som ændret ved bekendtgørelse nr. 11 af 18. januar 1988, foretages  

 følgende ændringer:
 1. I § 8 udgår: »(koblingsattest)».
 2. § 12, stk. 2, ophæves og erstattes med:
»Undervisningen skal være gennemført i overensstemmelse med  

 Justitsministeriets bekendtgørelse om undervisningsplan for køreuddannelsen  

 til den pågældende kategori.« 3. § 12, stk. 4, ophæves og erstattes med:
»Undervisning til traktor (motorredskab) og til erhvervsmæssig  

 personbefordring gennemføres efter de retningslinier, der er anført i bilag  

 1-3.« 4. § 13 ophæves og erstattes med:
 »§ 13.  Kørelæreren skal ved sin underskrift på  

 ansøgningsblanketten bekræfte, at ansøgeren har modtaget undervisning i  

 overensstemmelse med Justitsministeriets undervisningsplan for den pågældende  

 kategori.
Stk. 2.  Kørelæreren skal på ansøgningsblanketten  

 oplyse, hvor undervisningen på lukket øvelsesplads og køreteknisk anlæg har  

 fundet sted.« § 2 Bekendtgørelsen træder i kraft den 1. november 1989, § 1, nr. 2 og 3, dog  

 først den 1. juli 1990.
