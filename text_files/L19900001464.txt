Den 24. november 1989 undertegnedes i Yaounde en overenskomst mellem Danmark og Cameroun om konsolidering af Camerouns statsgaranterede gæld til Danmark.
Overenskomsten er i overensstemmelse med de retningslinier for restrukturering af Camerouns gæld (Agreed Minute on the Consolidation of the Debt of the Republic of Cameroon), om hvilke der blev tilvejebragt enighed under multilaterale forhandlinger, som fandt sted i Paris den 24. maj 1989.
Aftalen - der er den første moratorieaftale med Cameroun - dækker  

 konsolideringsperioden 1. april 1989 til 31. marts 1990, hvor Danmark  

 forpligter sig til at gældsomlægge 100% af hovedstolen for kommercielle  

 kreditter og afdragene i nævnte periode på to udviklingslån, der daterer sig  

 fra 1978 og 1982. Endvidere gældsomlægges 85% af kontraktsrenterne på de  

 kommercielle kreditter i konsolideringsperioden.
De resterende 15% skal  

 betales ved normal forfaldstid.
Tilbagebetalingen skal ske i 8 lige store  

 halvårlige betalinger i tiden mellem 1996 og 1999.
Den i aftalen involverede gæld andrager ca. 40 mio.
DKK og moratorierenten  

 er aftalt til 10,25%, idet dog bemærkes, at afdragene på udviklingslånene er  

 rentefrie.
