Flytteudgifter LR af 23.3.1999 Spørgsmål:
 Svar:
 Ad 1. Ja.
Ad 2. Ja Sagsfremstilling og begrundelse Såvel datter som moderselskabet producerer og  

 sælger snacks og chips, primært på det danske marked.  

 Snacks produceres på moderselskabets produktionsanlæg på  

 Fyn, mens chips produceres af datterselskabet i Jylland.
Moderselskabet har i sit produktionssortiment hele tiden  

 haft chips, men chips blev i en årrække produceret som  

 lønproduktion af eksterne producenter.
Før erhvervelsen i 1995  

 af det i sagen omhandlede datterselskab havde moderselskabet givet betydelige  

 underskud og overlevede kun, fordi selskabets tidligere aktionærer  

 indskød kapital til sikring af den daglige drift.
Erhvervelsen af  

 datterselskabet var begrundet i ønsket om at stå for det  

 produktionen af det samlede produktprigram.
 Det var økonomisk mere fordelagtigt end at  

 få chips produceret som lønproduktion, ligesom der var  

 rationaliseringsgevinster forbundet med overtagelsen.
 Branchen er præget af stor konkurrence, og på  

 det danske marked har det for visse af producenterne været vanskeligt  

 at opnå et positivt økonomisk resultat.
 For at opnå en yderligere rationalisering og  

 effektivisering er det overvejet at flytte datterselskabet med hele dets  

 aktivitet og produktion til Fyn, således at datterselskabets samlede  

 aktiviteter foregår på moderselskabets adresse.
Datterselskabet vil bevare sin samlede aktivitet efter  

 flytningen og således stadig fremstå som det juridisk  

 selvstændige aktieselskab, som selskabet er og var, før  

 flytningen.
Flytningen er planlagt til at gennemføres primo  

 indkomståret 1999.
 I forbindelse med datterselskabets flytning til Fyn skal  

 der afholdes udgifter til flytning, som man ønsker bindende  

 forhåndsbesked om den skattemæssige behandling af.
De udgifter, der forventes at forekomme i forbindelse med  

 flytningen af aktiviteterne i datterselskabet til Fyn, kan opsummeres  

 således (mio.
DK kr.):
1. Demontage	1,0	(sp. 1) 2. Transport	0,5	(sp. 1) 3. Montage	4,0	(sp. 1) 4. Erstatning	0,5 (sp. 2) I alt	6,0 Ad spørgsmål 1, flytteomkostninger.
Demontage, transport og montage vedrører nedtagning  

 af maskiner og driftsmidler i Jylland og flytning til og opstilling på  

 Fyn.
Udgifterne fremgår af ovenstående oversigt som punkterne 1  

 3 og forventes at udgøre i alt DK.
Kr. 5,5 mio.
De pågældende maskiner og driftsmidler er  

 produktionsudstyr.
Nedtagning, flytning og opstilling vil ikke ændre  

 på aktivernes egenskaber, idet disse både før og efter  

 flytningen vil have samme funktion.
Der forventes ikke at kunne opnås  

 større effektivitet på aktiverne, og der er således ikke  

 tale om, at flytningen indebærer en forbedring af de enkelte  

 driftsmidler.
 Flytningen til Fyn er begrundet med en forventning om  

 forbedret effektivitet og rationalisering, fordi virksomhederne på  

 samme adresse vil kunne opnå logistik-, personale- og  

 transportmæssige effektiviseringer sammenlignet med en placering  

 på to forskellige adresser, beliggende langt fra hinanden.
 Revisor har på den baggrund anført, at  

 afholdelse af flytteudgifterne skatteretligt bør behandles som  

 rationaliseringsudgifter.
I skattepraksis tillades rationaliseringsudgifter, der i  

 forhold til virksomhedens omfang er ubetydelige, belastet driftsregnskabet og  

 fradraget i indkomstopgørelsen for det enkelte år, jf.
LV 1997,  

 E.C.8.8. I denne sag udgør de forventede flytteudgifter ca. 5% af de  

 samlede udgifter til salg/distribution og administration i datterselskabet,  

 hvilket må henhøre under betegnelsen ubetydelige.
 Revisor mener således, at datterselskabets udgifter  

 til demontage, transport og montage af maskiner og driftsmidler i forbindelse  

 med flytning af aktiviteterne fra Jylland til Fyn kan fradrages i selskabets  

 skattepligtige indkomst i afholdelsesåret.
 Ad spørgsmål 2, erstatning.
Datterselskabet indgik med ikrafttræden den 1. juli  

 1994 kontrakt med et energianlæg i det område, hvor  

 datterselskabet hidtil har ligget.
Ifølge kontrakten forpligtede  

 datterselskabet sig til at levere overskudsvarme fra produktionen.
Kontrakten  

 kunne opsiges af begge parter med 12 måneders forudgående varsel,  

 dog tidligst til ophør den 30. juni 1999.
Energianlægget har afholdt investeringer for at  

 kunne indgå aftalen med selskabet, og den nedskrevne værdi af  

 investeringen udgør et garantibeløb, som selskabet under givne  

 omstændigheder skal kompensere energianlægget for.
Der foretages  

 en årlig nedskrivning af garantibeløbet, og beregningen heraf  

 fremsendes af energianlægget til selskabet.
Nedskrivningen beregnes  

 på baggrund af værdien af den leverede varmemængde.
 Såfremt selskabet ikke kan levere den  

 varmemængde, der kan udnyttes af energianlægget, kan  

 energianlægget ikke stille krav om godtgørelse for eventuelle  

 tab i den anledning, ud over et beløb svarende til  

 garantibeløbet.
 Pr. den 31. december 1997 udgjorde garantibeløbet  

 DK kr. 816.000. På tidspunktet for flytningen primo 1999 forventes  

 garantibeløbet maksimalt at udgøre DK kr. 500.000.
Ifølge revisor har det for selskabet været  

 naturligt at indgå aftale med energianlægget om salg af  

 overskudsvarme.
Det har for begge parter været en fornuftig  

 løsning både ud fra en miljø- og forretningsmæssig  

 synsvinkel.
Det er derfor en naturlig erhvervsmæssig drift at  

 sælge overskuds-energi på linie med salg af andre produkter, der  

 bliver til overskud i en virksomheds sædvanlige drift.
Selskabet er løbende blevet beskattet af  

 indtægterne fra salg af overskudsvarme.
Da en flytning af selskabet er  

 driftsmæssigt begrundet, og det er flytningen, der er årsag til,  

 at erstatningsudgiften udløses, bør erstatningen, der  

 udgør det anførte garantibeløb, betragtes på samme  

 måde som de under spørgsmål 1 nævnte  

 flytteudgifter.
 Selskabets udgift til erstatning til energianlægget  

 bør følgelig anses for en udgift, der kan fratrækkes  

 selskabets skattepligtige indkomst i afholdelsesåret.
 Ligningsrådet udtaler:
 Spørgsmål 1.
 De omhandlede flytteudgifter anses for  

 rationaliseringsudgifter, idet de må antages at bevirke en forenkling  

 og effektivisering af virksomhedens arbejdsgang.
 Selv om virkningen af rationaliseringsudgifter må  

 antages at række ud over det indkomstår, hvori de afholdes,  

 tillades denne type udgifter efter skatteretlig praksis belastet  

 driftsregnskabet og således fradraget i indkomstopgørelsen i det  

 enkelte år.
 Et sådant "straksfradrag"  

 forudsætter dog, at udgifterne ikke findes at være betydelige i  

 forhold til virksomhedens omfang.
Landsskatteretten fandt i TfS 1997,126, at nogle  

 rationaliseringsudgifter var så betydelige, at de ikke kunne fradrages  

 som driftsudgifter, men skulle afskrives over 5 år.
I  

 Landsskatteretssagen udgjorde rationaliseringsomkostningerne ca. 15 % af de  

 samlede administrations- og driftsudgifter.
Da rationaliseringsudgifterne i  

 nærværende sag alene udgør ca. 5 %, fører en  

 modsætningsslutning fra Landsskatterettens afgørelse sammenholdt  

 med det beskrevne i LV 1997 E.C.8.8 til, at fradrag anerkendes i  

 afholdelsesåret.
 Spørgsmål 1 besvares således  

 bekræftende.
 Spørgsmål 2.
 Spørgsmålet besvares bekræftende, idet  

 Ligningsrådet kan henholde sig til de af revisor anførte  

 grunde.
 Det bemærkes, at levering af overskudsvarme i  

 henhold til den indgåede kontrakt efter Ligningsrådets opfattelse  

 henhører under virksomhedens almindelige drift, hvorfor henholdsvis  

 indtægter og udgifter i forbindelse hermed skatteretligt skal betragtes  

 som virksomheden vedrørende.
 Den indgåede kontrakt misligholdes i forbindelse  

 med, at det varmeleverende selskab agtes flyttet, hvorved den aktuelle  

 erstatning til energianlægget udløses.
En erstatningsudgift, der pådrages i anledning af  

 misligholdelse af en kontrakt, tillades fradraget i det omfang,  

 erstatningskravet er opstået i forbindelse med driften af  

 erhvervsvirksomheden og er udslag af normal driftsrisiko ved udøvelsen  

 af den pågældende virksomhed.
Der henvises til LV 1997  

 E.B.3.9.
