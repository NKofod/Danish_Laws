 Der blev klaget over, at specialtandlægen den 3. april 1998 og 4.  

 november 1998 fandt, at der ikke var grundlag for at tilbyde  

 tandreguleringsbehandling.
Klage over afslag på tandregulering Nævnet kunne oplyse, at tilbud om tandregulering  

 gives ud fra den visiterende tandlæges vurdering af, om et barns  

 tandstillingsfejl opfylder kriterierne i Sundhedsministeriets  

 bekendtgørelse nr. 493 af 8. juni 1994 om kommunal tandpleje.  

 Nævnet kunne endvidere oplyse, at i en række tilfælde vil  

 det med rimelighed kunne diskuteres, om kriterierne er opfyldt eller ikke.  

 Dette gælder især, hvor afgørelsen beror på en  

 vurdering af, om tandstillingsfejlen indebærer forudsigelig eller  

 eksisterende risiko for psykosocial belastning.
Risiko for psykosocial  

 belastning indebærer i denne sammenhæng, at barnets udseende  

 afviger i en sådan grad, at det må anses for invaliderende.
Efter nævnets opfattelse var det ikke  

 afgørende, om det overfor specialtandlægen fremsatte  

 ønske om tandreguleringsbehandling indeholdt nøjagtige  

 henvisninger til de forhold, der ifølge bilag 1 til § 3, stk. 1, nr.  

 4, i bekendtgørelse nr. 493 af 8. juni 1994 om kommunal tandpleje,  

 kunne danne grundlag for tandreguleringsbehandling.
Nævnet fandt det  

 ikke godtgjort, at drengens udseende afveg i en sådan grad, at  

 specialtandlægen skulle have givet tilbud om tandreguleringsbehandling  

 i medfør af Sundhedsministeriets bekendtgørelse nr. 493 af 8.  

 juni 1994 om kommunal tandpleje.
