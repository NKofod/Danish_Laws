(Til rektorerne og forstanderne for  

 hf-kurserne) På given foranledning skal direktoratet henlede opmærksomheden på reglerne  

 for udstedelse af eksamensbeviser for bestået hf-eksamen.
 Eksaminander, der har aflagt prøve i enkelte fag eller har bestået  

 eksamen, får efter anmodning en attestation eller et bevis for eksamen, jfr.  

 hf-bekendtgørelsen af 24.4.1974 § 26 stk. 1 og 2.
 Da eksaminanderne dels kan aflægge prøve i samme fag 3 gange, og har ret  

 til at få indregnet den højeste af de opnåede karakterer i beregningen af om  

 eksamen er bestået og i beregningen af eksamensgennemsnittet, dels kan  

 supplere en bestået hf-eksamen med ekstra tilvalgsfag, vil der ofte være  

 behov for, at et kursus udsteder et nyt eksamensbevis til en studerende, der  

 allerede har et bevis for bestået hf-eksamen.
På foranledning af den studerende er kurset i disse tilfælde pligtig til  

 at udstede et nyt bevis efter gældende regler.
Der skal her gøres opmærksom  

 på vejledningen af 5. april 1978 om eksamensbeviser til hf-eksamen, RS 01-08,  

 hvori det præciseres, at der skal foreligge skriftlig korrespondance direkte  

 mellem de forskellige kurser, hvor eventuelle dele af eksamen er bestået, før  

 nyt bevis kan udstedes.
Nyt eksamensbevis bør normalt udstedes af det kursus, hvor eksaminanden  

 sidst har aflagt prøve.
Den studerende har ret til at beholde det tidligere  

 udstedte eksamensbevis.
 P.d.v.
