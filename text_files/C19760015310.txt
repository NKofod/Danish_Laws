(Til kommunalbestyrelser og amtsråd,  

 hovedstadsrådet og formænd for landvæsenskommissioner og  

 overlandvæsenskommissioner.) Indholdsfortegnelse.
 1. Indledning.
 2. Regelgrundlaget.
 2.1. Lovbestemmelser.
 2.2. Bekendtgørelser.
 2.3. Cirkulærer.
 3. Definitioner.
 3.1. Spildevand.
 3.2. Spildevandsanlæg.
 3.3. Kloakoplandet.
 4. Eksisterende vejafvandingsanlæg.
 4.1. Miljøbeskyttelseslovens § 19.
 4.2. Tilledninger til vejafvandingsanlæg.
 4.3. Indgrebsmuligheder.
 4.4. Nye tilledninger af spildevand til vejafvandingsanlæg.
 4.5. Nye tilledninger af drænvand m.v. til vejafvandingsanlæg.
 5. Sager om etablering af afvandingsanlæg ved nye veje  

 eller ved ændring af bestående veje.
 5.1. Afledning af vejvand til recipient.
 5.1.1. Inden for et kloakopland.
 5.1.1.1. I allerede bebyggede områder.
 5.1.1.2. Nye kloakeringer.
 5.1.2. Uden for et kloakopland.
 5.2. Gennemførelse af kulturtekniske reguleringer i vandløb i forbindelse  

 med udledning af vejvand.
 5.3. Ændring af bestående afvandings- eller spildevandsforhold.
 5.3.1. Indgreb i vandløb.
 5.3.2. Indgreb i eksisterende dræn.
 5.3.3. Indgreb i fremtidige afvandingsmuligheder.
 5.3.4. Indgreb i eksisterende spildevandsafledninger.
 5.4. Ekspropiationer til afvandingsanlæg i forbindelse med etablering af  

 nye veje samt anlæg af afvandingssystemer herfor.
 5.4.1. Ejendomsret til arealer.
 5.4.2. Midlertidig ejendomsret samt pålæg af ledningsservitut.
 5.4.3. Amtsrådets anvendelse af spildevandsbekendtgørelsens § 4.
 5.4.4. Vandløbsreguleringer.
 6. Tilsynet med vejafvandingsanlæg.
 7. Klage og erstatninger.
 1. Indledning.
 Ved miljøbeskyttelseslovens ikrafttræden den 1. oktober 1974 og den  

 samtidige ophævelse af en række bestemmelser i den gældende vandløbslov, blev  

 der skabt lovmæssigt grundlag for at lade det regnvand, der falder på veje og  

 befæstede arealer, være omfattet af reglerne om afledning af spildevand, jfr.  

 miljøministeriets bekendtgørelse nr. 174 af 29. marts 1974, § 2, stk. 1.
 Ønsket om at lade spildevandsreglerne omfatte også afledt regnvand er  

 begrundet i, at undersøgelser af afstrømningen fra bymæssige bebyggelser, som  

 refereret i spildevandskomiteens skrift nr. 13, har vist, at regnvand, der  

 afledes fra veje og andre befæstede arealer, især ved starten af et regnskyl,  

 kan være forurenet i en sådan grad, at en regulering og kontrol med  

 afledningerne er nødvendig.
Efter miljøreformens ikrafttræden har der især hos kommuner og  

 amtskommuner været en del usikkerhed om, hvorledes sager om afledning af vand  

 fra veje skal behandles, herunder blandt andet om sagsbehandlingen i relation  

 til reglerne i vandløbsloven og de gældende vejlove.
Endvidere har en række  

 spørgsmål omkring ekspropriationer og betalinger til fælles spildevandsanlæg  

 været rejst over for blandt andet miljøstyrelsen og vejdirektoratet.
Miljøstyrelsen har derfor i samarbejde med vejdirektoratet samt  

 repræsentanter for amtsvejinspektørforeningen, amtsvandinspektørforeningen og  

 stadsingeniørforeningen udarbejdet nærværende cirkulæreskrivelse.
Endvidere  

 har repræsentanter for hovedstadsrådet deltaget i en del af arbejdsgruppens  

 møder som observatører.
 Cirkulæreskrivelsen har været forelagt de kommunale organisationer,  

 sammenslutningen af formænd for afvandings- og landvæsenskommissioner samt  

 foreningen af formænd for landvæsensnævn.
Cirkulæreskrivelsen omfatter alene spørgsmål om kompetence- og  

 sagsbehandlingsregler ved etablering af vejafvandingsanlæg samt tilsynet med  

 disse anlæg.
Spørgsmålet om opkrævning af bidrag fra offentlige veje til  

 fælles spildevandsanlæg afventer den generelle drøftelse, betalingsreglerne  

 skal underkastes med de kommunale organisationer og erhvervsorganisationerne,  

 når statusrapporter om betalingsregler fra de enkelte kommuner, indsamlet pr.  

 1. juli 1975, er behandlet.
Miljøstyrelsen har for tiden en række overvejelser i gang om, hvilken  

 rensning af vejvand der bør anbefales.
Specielt agter styrelsen at undersøge,  

 i hvilket omfang det er forsvarligt at bortskaffe spildevandet (evt. efter en  

 vis rensning) gennem nedsivningsanlæg til undergrunden.
 2. Regelgrundlaget.
 2.1. Lovbestemmelser.
 Miljøbeskyttelseslovens (lov nr. 372 af 13. juni 1973), kapitel 4, §§  

 17-34, om beskyttelse af overfladevand.
 Det bemærkes, at amtsrådets opgaver efter miljøbeskyttelseslovens regler  

 inden for hovedstadsområdet varetages af hovedstadsrådet.
 Lov om offentlige veje (lovbekendtgørelse nr. 585 af 20. november 1975), §  

 102, stk. 3, om tilledning af spildevand og drænvand til vejafvandingsanlæg.
Ifølge denne regel er det ikke tilladt at lede spildevand til  

 vejafvandingsanlæggene.
I praksis har landvæsensretterne efter vandløbsloven  

 dog kunnet tillade, at der ledes vand fra omgivelserne til  

 vejafvandingsanlæggene, selv om vejbestyrelsen har modsat sig, at tilladelse  

 blev givet.
Der er ikke ved miljøbeskyttelseslovens ikrafttræden tilsigtet  

 nogen materiel ændring heraf.
Vandløbsloven (lovbekendtgørelse nr. 523 af 26. september 1973), § 4, stk.  

 1 og 3, § 7, kap.
VI, §§ 89, 94 og 100 om fremtidige afvandingsmuligheder ved  

 anlæg af veje, om vandløbsretter, herunder procedure ved anlæg af offentlige  

 veje, om forøgelse af afstrømning fra vejarealer, om regulering af vandløb  

 samt erstatningsspørgsmål ved arbejder udført efter vandløbsloven.
 Lov om landvæsensretter (lovbekendtgørelse nr. 133 af 6. marts 1970).
 Lov om naturfredning (lovbekendtgørelse nr. 520 af 1. oktober 1975), § 43,  

 stk. 2, om ændring af offentlige vandløb samt ændring af vandløb i  

 naturfredede arealer, jfr. § 34.
 2.2. Bekendtgørelser.
 Miljøministeriets bekendtgørelser af 29. marts 1974:
 Nr. 170 af reglement om miljøbeskyttelse (reglementet), kapitel 6.
 Nr. 174 om behandling af sager om tilførsel af spildevand til vandløb,  

 søer eller havet m.v. (spildevandsbekendtgørelsen).
Nr. 175 om ekspropriation til spildevandsanlæg  

 (spildevandsekspropriationsbekendtgørelsen.) Nr. 177 om tilsyn med spildevandsanlæg og med forurening af vandområder  

 (spildevandstilsynsbekendtgørelsen).
 Bekendtgørelserne er optrykt i nr. 5 - 1974 af Nyt fra Miljøstyrelsen.
 2.3. Cirkulærer.
 Miljøministeriets cirkulære af 17. april 1974 om spildevand,*) særlig  

 kapitel 4, II D, pkt. 10.
 Cirkulæret er optrykt i nr. 7 - 1974 af Nyt fra Miljøstyrelsen.
 3. Definitioner.
3.1. Spildevand er ifølge spildevandsbekendtgørelsens § 2, stk. 1, alt  

 vand, der afledes fra beboelse, erhvervsvirksomheder, bebyggelse iøvrigt samt  

 befæstede arealer.
Vand, der afledes fra veje, er som følge heraf spildevand.
Husspildevand er ifølge spildevandsbekendtgørelsens § 2, stk. 2,  

 spildevand fra husholdninger, herunder afløb fra vandklosetter.
Andet  

 spildevand end husspildevand omhandles i spildevandsbekendtgørelsens kapitel  

 9 og 10. I sager om afledning af husspildevand kan tagvand og andet  

 overfladevand, der afledes i forbindelse hermed, behandles sammen med  

 afledningen af husspildevand, også selv om afledningen sker gennem  

 separatsystemer for regnvand.
 3.2. Spildevandsanlæg er ifølge spildevandsbekendtgørelsens § 2, stk. 3,  

 åbne såvel som lukkede ledninger og andre anlæg, der tjener til afledning og  

 behandling af spildevand i forbindelse med udledning til vandløb, søer eller  

 havet (overfladevand).
Offentlige spildevandsanlæg er ifølge spildevandsbekendtgørelsens § 2,  

 stk. 4, spildevandsanlæg, hvor en eller flere kommunalbestyrelser har  

 ansvaret for anlæggets drift og/eller vedligeholdelse.
Sager vedrørende disse  

 anlæg skal behandles efter reglerne i spildevandsbekendtgørelsens kapitel 4,  

 5, 6 eller 10.
 Se under afsnit 5, hvilke dele af anlægget der kræver godkendelse.
Private spildevandsanlæg er ifølge spildevandsbekendtgørelsens § 2, stk.  

 5, spildevandsanlæg, hvor kommunalbestyrelsen ikke har ansvaret for anlæggets  

 drift og/eller vedligeholdelse.
Sager vedrørende tilløb til såvel som afløb  

 fra disse anlæg behandles efter reglerne i spildevandsbekendtgørelsens  

 kapitel 7, 8 eller 9, medmindre det private spildevandsanlæg skal tilsluttes  

 et godkendt offentligt spildevandsanlæg, jfr. spildevandsbekendtgørelsens  

 kapitel 6.
 Se under afsnit 5, hvilke dele af anlægget der kræver godkendelse.
3.3. Kloakoplandet for et spildevandsanlæg er det område, hvorfra  

 spildevandsafledningen ifølge den meddelte spildevandstilladelse kan og  

 principielt også skal tilføres anlægget.
Udledningen fra spildevandsanlægget  

 til recipient afslutter det enkelte kloakopland.
 Tilslutning til et spildevandsanlæg inden for kloakoplandet kan meddeles  

 af kommunalbestyrelsen under forudsætning af, at der er ledig kapacitet i  

 anlægget, jfr. spildevandsbekendtgørelsens § 21, stk. 1 og 2 og § 27.
 Tilslutning til et spildevandsanlæg af en ejendom, der ligger uden for  

 kloakoplandet for spildevandsanlægget, forudsætter, at der rejses sag om  

 udvidelse af spildevandsanlægget efter reglerne i kapitel 4 eller 7 i  

 spildevandsbekendtgørelsen.
 4. Eksisterende vejafvandingsanlæg.
 4.1. Afledning af vand til recipienter fra eksisterende vejafvandingsanlæg  

 kan ifølge miljøbeskyttelseslovens § 19 fortsat ske for så vidt de pågældende  

 anlæg var lovligt etableret efter den hidtidige lovgivning, i første række  

 vandløbslovens regler.
 4.2. Eksisterende tilledninger af spildevand og drænvand til  

 vejafvandingsanlæggenes ledninger og grøfter vil fortsat kunne anvendes under  

 forudsætning af, at anlæggene var lovlige efter den hidtil gældende  

 lovgivning.
 4.3. Såfremt eksisterende afledning af vand fra veje findes miljømæssigt  

 uforsvarlig, vil amtsrådet eller kommunalbestyrelsen kunne gribe ind og kræve  

 forholdene udbedret, jfr. miljøbeskyttelseslovens § 25. Sager om afledning af  

 spildevand fra veje til recipienter, der rejses efter miljøbeskyttelseslovens  

 § 25, skal behandles efter samme regler, som gælder ved sager om etablering  

 af nye veje, jfr. nedenfor under 5. Kommunalbestyrelsen vil iøvrigt, hvis en  

 eksisterende udledning medfører uhygiejniske forhold, kunne kræve disse  

 forhold afhjulpet, jfr. reglementets kapitel 6.
 4.4. Ny tilledning af spildevand til eksisterende vejafvandingsanlæg skal  

 behandles efter samme regler, som gælder for afledning af vejvand til en  

 recipient, se afsnit 5.
 4.5. Ny tilledning af vand fra dræn eller åbne grøfter (ikke spildevand)  

 til vejafvandingsanlæg behandles efter samme regler, som gælder for  

 tilledning af spildevand, jfr. 4.4.
 5. Sager om etablering af afvandingsanlæg ved nye veje  

 eller ved ændring af bestående veje.
Afvandingssystemer i vejarealer projekteres og udføres ved vejbestyrelsens  

 foranstaltning.
Godkendelse efter miljøbeskyttelseslovens og/eller  

 vandløbslovens bestemmelser kræves kun for de dele, der vedrører  

 spildevandsafledningen og da kun med hensyn til:
a.
De dele af systemet, der er en del af en recipient med interesse for  

 andre.
b.
Afløbsarrangement til recipienter og herunder eventuelt  

 regnvandsbassiner med fornødne udløbsbygværker m.v.
c.
Udledningsmængder og rensningsgrad.
 5.1. Afledning af vejvand til recipient.
 5.1.1. Inden for et kloakopland.
 5.1.1.1. Anlæg af veje i et allerede kloakeret (og bebygget) område.
Afledning af vandet fra den nye vej skal normalt ske gennem det allerede  

 eksisterende kloakanlæg, eventuelt gennem et særligt regnvandssystem.
Normalt  

 vil den spildevandstilladelse, der gælder for området, have forudsat anlægget  

 af den pågældende vej, således at spildevandsanlægget i området har den  

 fornødne kapacitet til at modtage vandet fra den nye vej.
I sådanne tilfælde  

 vil afvandingssagen kunne behandles af kommunalbestyrelsen som en  

 tilslutningssag, uanset om områdets eksisterende spildevandsanlæg er privat  

 eller offentligt, jfr. spildevandsbekendtgørelsens kapitel 6 og 8 og  

 spildevandscirkulærets kapitel 4, II, D, 10 samt kapitel 9.3.
 Har det eksisterende - fælles eller separate - anlæg i området ikke  

 tilstrækkelig kapacitet til at modtage spildevandet fra den nye vej, må  

 anlægget i givet fald udvides, og sagen herom behandles efter de regler, som  

 gælder for anlæg eller udvidelse af det pågældende spildevandsanlæg, jfr.  

 spildevandsbekendtgørelsens kapitel 4, 5 og 7 samt nedenfor under 5.1.1.2.
 5.1.1.2. Anlæg af veje i forbindelse med etablering af spildevandsanlæg  

 for det øvrige spildevand i området (nye kloakeringer).
 Anlæggets fællessystem for vejvand og andet spildevand, skal tilladelse  

 til den samlede spildevandsafledning meddeles efter reglerne i  

 spildevandsbekendtgørelsens kapitel 4 (5), (offentlige anlæg) eller 7,  

 (private anlæg), jfr. i øvrigt spildevandscirkulærets kapitel 4, II, D, 10.
 Tilladelse til etablering af det fælles afløbssystem vil normalt skulle  

 indhentes fra amtsrådet, med mindre det drejer sig om et privat  

 spildevandsanlæg i en lille bebyggelse (afledningen mindre end, hvad der  

 svarer til 30 personækvivalenter (ca. 10 husstande)), eller der foreligger en  

 spildevandsplan for beboelsesområdet med det private spildevandsanlæg, jfr.  

 spildevandsbekendtgørelsens § 25, stk. 1.
Anlægges der separatsystemer, skal tilladelse til afledning af vejvand  

 meddeles af de samme myndigheder, som meddeler tilladelse til afledning af  

 det øvrige spildevand fra området.
Der gælder altså de samme regler for  

 separatsystemer som for fællessystemer, jfr. det ovenfor anførte samt  

 reglerne i den indtil 1. oktober 1974 gældende vandløbslovs § 70, stk. 2. Det  

 henstilles, at sagerne om bortskaffelse af regnvandet og det øvrige  

 spildevand behandles samtidig af de kompetente myndigheder.
 Reglerne for sagsbehandling (fremlæggelse, offentligt møde m.v.), er  

 nærmere beskrevet i spildevandsbekendtgørelsen.
 5.1.2. Uden for et kloakopland.
 Skal den nye vej anlægges uden for et kloakopland, skal der meddeles  

 tilladelse til afledning af vejvand til recipient efter reglerne i  

 spildevandsbekendtgørelsens kapitel 9 eller 10.
 5.2. Gennemførelse af kulturtekniske reguleringer i vandløb i forbindelse  

 med udledning af vejvand.
 Kulturtekniske spørgsmål i forbindelse med vandløbene hører stadigvæk  

 under vandløbsretternes kompetence, jfr. vandløbslovens kapitel VI og  

 spildevandscirkulærets kapitel 4, II, F.
I forbindelse med meddelelse af en udledningstilladelse er amtsrådet dog i  

 henhold til spildevandsbekendtgørelsens § 4 kompetent til at behandle sager  

 om de fornødne reguleringer af vandløbet under iagttagelse af vandløbslovens  

 regler ved behandlingen af sagen.
Det må derfor kræves, at der, ligesom når  

 vandløbsretten behandler sager, afholdes offentligt møde.
Reglen i § 4 om  

 amtsrådets kompetence finder anvendelse både i tilfælde, hvor det er  

 amtsrådet, der behandler selve tilladelsessagen, og hvor sagen behandles af  

 kommunalbestyrelsen.
Miljøstyrelsen skal i denne forbindelse bemærke, at det med bestemmelsen i  

 spildevandsbekendtgørelsens § 4 har været hensigten at give amtsrådet  

 mulighed for at behandle de omhandlede sager om kulturtekniske reguleringer i  

 vandløbene i forbindelse med spildevandsudledninger i tilfælde, hvor dette  

 skønnes hensigsmæssigt.
Bestemmelsen vil f.eks. kunne anvendes, hvor der skal  

 foretages mindre kulturtekniske reguleringer, eller hvor omfanget eller arten  

 af de nødvendige kulturtekniske reguleringer vil gøre en anden afledning af  

 vejvandet særlig aktuel.
 Sager om større kulturtekniske reguleringer i vandløbene bør normalt  

 forelægges vandløbsretterne til afgørelse.
 5.3. Ændring af bestående afvandings- eller spildevandsforhold i  

 forbindelse med anlæg af nye veje eller ændringer af eksisterende veje.
 Ifølge vandløbslovens § 4, stk. 3, må ingen egenmægtig rørlægge, overbygge  

 eller foretage andre foranstaltninger ved vandløb, hvorved bestående  

 afvandingsforhold eller foreliggende muligheder for fremtidige  

 afvandingsforanstaltninger forringes eller iøvrigt andres berettigede  

 interesse skades.
 5.3.1. Medfører vejanlægget indgreb i et bestående vandløbssystem må  

 spørgsmålet om retablering forelægges vandløbsretten til afgørelse.
 For kommuneveje og amtsveje gennemføres sagsbehandlingen efter reglerne i  

 vandløbslovens § 94, stk. 2 og for statsveje efter reglerne i vandløbslovens  

 § 94, stk. 3.
 5.3.2. Medfører vejanlægget indgreb i bestående dræn forelægges  

 spørgsmålet om retablering vandløbsretten eller ekspropriationskommissionen  

 efter samme regler som anført under 5.3.1.
 5.3.3. Sikring af de fremtidige afvandingsmuligheder i afskårne oplande  

 forelægges ligeledes vandløbsretten eller ekspropriationskommissionen efter  

 de under 5.3.1. anførte regler.
5.3.4. Medfører vejanlægget indgreb i bestående afledninger af spildevand,  

 må spildevandsanlægget retableres efter aftale med den myndighed eller  

 privatperson, der er ansvarlig for anlægget.
Medfører retableringen ændringer  

 i spildevandsanlæggets virkemåde eller ledes spildevandet til vejens  

 afvandingssystem, skal ændringen forelægges de kompetente myndigheder til  

 behandling og godkendelse efter miljøbeskyttelseslovens regler.
 5.4. Ekspropriationer til afvandingsanlæg i forbindelse med etableringen  

 af nye veje samt anlæg af afvandingssystemer herfor.
 5.4.1. Er det i forbindelse med etableringen af vejafvandingsanlægget  

 nødvendigt, at vejbestyrelsen opnår ejendomsret til arealer til  

 udligningsbassiner m.v. foretages fornødne ekspropriationer efter  

 vejlovgivningens regler.
 5.4.2. Midlertidig ekspropriation af arealer samt pålæg af  

 ledningsservitut m.v. til vejafvandingsanlæg, der er godkendt efter  

 miljøbeskyttelsesloven, foretages efter reglerne i denne lovs § § 31 og 32  

 samt spildevandsekspropriationsbekendtgørelsen, for såvidt ekspropriationerne  

 ikke gennemføres efter reglerne under 5.4.1.
 5.4.3. Hvor amtsrådet foretager kulturtekniske reguleringer efter  

 bestemmelsen i spildevandsbekendtgørelsens § 4, som omtalt i afsnit 5.2.,  

 skal de fornødne ekspropriationer hertil, samt til endelig og midlertidig  

 arealerhvervelse, servitutpålæg m.v., foretages efter reglerne som anført  

 under 5.4.2.
 5.4.4. Hvor kulturtekniske reguleringer af recipienter samt retablering af  

 bestående afvandingsforhold udføres ifølge vandløbsrettens afgørelse,  

 foretages den fornødne ekspropriation efter vandløbslovens bestemmelser.
 6. Tilsynet med vejafvandingsanlæg.
Tilsynet med, at vejens spildevandsanlæg fungerer tilfredsstillende,  

 udøves af vejbestyrelsen efter vejlovgivningens regler.
Tilsynet med, at  

 vejafvandingsanlægget yder den tilstrækkelige beskyttelse af recipienten,  

 udøves efter reglerne i miljøbeskyttelseslovens kapitel 7 og  

 spildevandstilsynsbekendtgørelsen:
 Tilsynet med kommuneveje føres af amtsrådet (hovedstadsrådet), jfr. § 1,  

 stk. 2, i spildevandstilsynsbekendtgørelsen.
 Tilsynet med landeveje føres af miljøstyrelsen, jfr. § 1, stk. 3, i  

 spildevandstilsynsbekendtgørelsen.
 Tilsynet med hovedlandeveje føres af kommunalbestyrelsen, jfr. §1, stk. 1,  

 i spildevandstilsynsbekendtgørelsen.
De nævnte regler i miljøbeskyttelsesloven og  

 spildevandstilsynsbekendtgørelsen om tilsynet med, at vejafvandingsanlæg yder  

 den tilstrækkelige beskyttelse af recipienterne, kan i en række tilfælde  

 forekomme mindre hensigtsmæssige.
Miljøstyrelsen vil i forbindelse med den  

 kommende revision af miljøbeskyttelsesloven, der efter lovens § 96 skal finde  

 sted i folketingsåret 1977-78, overveje mulighederne for en ændret udformning  

 af kompetencereglerne i relation til tilsynet.
Med henblik på en foreløbig  

 tilrettelæggelse af tilsynet anmodes vejbestyrelserne om at optage kontakt  

 med tilsynsmyndighederne om den mest hensigtsmæssige gennemførelse af  

 tilsynsopgaverne.
 7. Klage og erstatninger.
Klage over de efter miljøbeskyttelseslovgivningen trufne afgørelser kan  

 indbringes for miljøstyrelsen.
Det særlige spørgsmål om  

 erstatningsfastsættelse for ekspropriationer foretaget efter  

 spildevandsekspropriationsbekendtgørelsen forelægges dog landvæsensretterne  

 til afgørelse, jfr. miljøbeskyttelseslovens § 32, stk. 2.
 Miljøstyrelsen, den 22. juli 1976.
 Helge Odel.
 / Erik Somer.
