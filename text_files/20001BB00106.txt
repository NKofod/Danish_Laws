Fremsat den 31. januar 2001 af  

 Kristian Thulesen Dahl (DF),  

 Pia Kjærsgaard (DF) og Peter Skaarup (DF) Forslag til folketingsbeslutning om at opsige eller udskyde dansk deltagelse i  

 Schengenaftalen Folketinget pålægger regeringen at opsige  

 dansk deltagelse i Schengenaftalen, alternativt at den forventede deltagelse  

 i Schengensamarbejdet fra den 25. marts 2001 udskydes på ubestemt tid.
Bemærkninger til forslaget Forslagsstillerne er af den opfattelse, at  

 Danmark skal opsige deltagelsen i Schengensamarbejdet, alternativt at  

 tidspunktet for at deltage fuldt ud i samarbejdet udskydes på ubestemt  

 tid.
 Danmark har ved en frivillig beslutning tiltrådt  

 Schengenaftalen om åbne grænser mellem de deltagende lande inden  

 for Den Europæiske Union, og hidtil er det blevet forventet, at Danmark  

 fra den 25. marts 2001 kunne deltage fuldt ud i den del af  

 Schengensamarbejdet, der er placeret under det mellemstatslige samarbejde i  

 søjle 3.
 Det er imidlertid forslagsstillernes opfattelse, at  

 Danmark er bedst tjent med at stå helt uden for Schengensamarbejdet, da  

 forudsætningerne for at deltage i samarbejdet slet ikke er til stede.  

 Alternativt mener forslagsstillerne, at tidspunktet for at deltage fuldt ud i  

 samarbejdet bør udskydes på ubestemt tid.
 Nedenfor redegøres nærmere for  

 beslutningsforslaget, ligesom Indenrigsministeriets notat om  

 Schengensamarbejdet og den nordiske pasunion er optrykt som bilag til  

 beslutningsforslaget.
Schengensamarbejdet bygger på den forestilling, at  

 EU s ydre grænser skulle kunne kontrolleres, og at yderligere kontrol  

 mellem landene skulle være unødvendig.
Af EU-landene har kun  

 England og Irland ikke tiltrådt aftalen.
Danmark planlægger at  

 åbne grænserne fra den 25. marts 2001. Derved vil det blive  

 nærmest umuligt at kontrollere indstrømningen af kriminelle og  

 illegale indvandrere til Danmark, således som det allerede er  

 tilfældet i de nuværende Schengenlande.
Forudsætningerne for Schengenaftalen er ganske klart  

 bristet.
Det er i praksis umuligt at kontrollere de lange kystgrænser i  

 de sydeuropæiske lande og landegrænserne til de øst- og  

 centraleuropæiske lande.
Dette var ellers forudsat ved Schengenaftalens  

 indgåelse.
 Da flygtninge og indvandrere behandles med langt  

 større imødekommenhed og tilbydes langt mere lukrative  

 økonomiske vilkår i Nord- og Nordvesteuropa end i øvrige  

 lande, rejser illegale indvandrere i stort tal videre til disse lande  

 uhindret af grænsekontrol.
De åbne grænser er en foræring til den  

 internationale, grænseoverskridende kriminalitet, som er i voldsom  

 vækst.
Den personlige sikkerhed i hele EU bliver i øjeblikket  

 fuldstændig undergravet af de internationale, kriminelle netværk,  

 som opererer med stor kynisme, og som effektivt organiserer sig i bestandigt  

 nye former.
Såvel EU s svigbekæmpelsesenhed (OLAF) som  

 Europol oplyser, at den grænseoverskridende økonomiske  

 kriminalitet er i voldsom vækst, og at EU-landenes økonomiske  

 systemer angribes heraf.
Smugleriet af alle arter højtbeskattede  

 varer, narkotika, våben og mennesker er i en faretruende udvikling.
På møder i EU-parlamentet har  

 repræsentanter for Europol givet direkte udtryk for, at Europols og de  

 nationale politikorps' arbejde forhindres af, at politikerne tager det  

 nødvendige værktøj ud af hænderne på  

 politifolkene og toldmyndighederne ved at åbne grænserne og  

 mindske adgangen til relevante overvågningsmetoder.
Det er igen og igen  

 fremhævet af EU s sagkyndige inden for kriminalitetsbekæmpelse,  

 at de kriminelle netværk har flere ressourcer og bedre udstyr end  

 politiet, og at de kriminelle omorganiserer sig meget hurtigere, end politiet  

 kan følge med til.
På et møde for justitsministrene i de tyske  

 delstater i november 2000 sagde formanden for EU-parlamentets  

 Budgetkontroludvalg, fru dr.
Diemuth Theato, rent ud, at de åbne  

 grænser letter de kriminelles aktivitet, og at kriminaliteten vil blive  

 yderligere lettet ved indførelse af euroen som betalingsmiddel fra 1.  

 januar 2002.
I Berlingske Tidende torsdag den 21. december 2000 i  

 artiklen »Når tilstrækkeligt mange, hvad enten det er  

 prostituerede, småtyve eller asylansøgere har fået foden  

 indenfor og har gjort nogle erfaringer samt er blevet mere eller mindre  

 etableret, så er basen til stede for, at nogle stærkere og mere  

 organiserede begynder at trække i trådene.
Det er det  

 mønster, vi har set i andre europæiske lande«.
Uden at  

 lægge det for hårdt op siger han også:
»Det går den vej.
Danmark har tidligere ligget ret  

 isoleret, men det vil efter alt at dømme ændre sig.
I 1994 blev  

 man opmærksom på et netværk af prostituerede og alfonser  

 fra de pågældende lande i Helsinki, i Stockholm.
Dengang fandtes  

 det ikke i Danmark, men det er altså kommet til siden.« I samme artikel udtaler kriminalinspektør Verner  

 Holm, Hobro politi: »Vi oplever bander af østeuropæere, der  

 drøner op gennem Jylland og bl.a. begår tyverier fra biler.
Det  

 er helt sikkert organiseret.
Løgstør politi har lige haft en  

 sag med en bil specielt indrettet med hemmelige rum til at transportere sager  

 ud af landet«, der heller ikke er i tvivl om, »at der er en organisering bag  

 den berigelseskriminalitet og menneskesmugling de er involveret i.« Videre i artiklen siger hans kollega i Hillerød  

 politikreds, som huser Sandholmlejren, Henning Nielsen, der også har  

 erfaringer med organiseret kriminalitet fra Østeuropa: »Vi har flere  

 eksempler på, at der bliver sendt stjålne varer ud af Danmark til  

 navne og adresser i SNG-lande.
Vi har fået stoppet nogle pakker, men  

 det har ikke ført os tilbage til afsenderen, fordi det har været  

 fiktive navne.
Der har primært været tale om russiske  

 modtageradresser, hvor indholdet har været tøj og toiletartikler  

 - ting der typisk kan stjæles i et supermarked.« Af dagbladet Aktuelt mandag den 8. januar 2001  

 fremgår, at:
 Det fremgår videre af artiklen:
Haderslevs politimester, Mikael Lyngbo, siger  

 i artiklen, at den grænseoverskridende kriminalitet har været i  

 stigning de sidste fem år.
Stigningen vil fortsætte, når  

 grænse-båsene fjernes.
Det er forslagsstillernes bestemte opfattelse, at det er  

 regeringens ansvar at sikre den danske befolkning mest muligt mod  

 kriminalitet.
Alle undersøgelser og statistikker viser, at  

 retssikkerheden i øjeblikket svækkes, og at voldskriminaliteten  

 og store dele af berigelseskriminaliteten begås inden for rammerne af  

 kriminelle netværk, som består af mennesker, der ikke er  

 danskere.
På den baggrund foreslår Dansk Folkeparti Danmarks  

 udtræden af Schengenaftalen og en skærpelse af den danske  

 grænsekontrol.
Alternativt at tidspunktet for at deltage fuldt ud i  

 samarbejdet udskydes på ubestemt tid.
Skriftlig fremsættelse Kristian Thulesen Dahl (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at opsige eller  

 udskyde dansk deltagelse i Schengenaftalen.
(Beslutningsforslag nr.
B 106).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag Indenrigsministeriets notat af 6. maj 1998 om  

 Schengensamarbejdet, herunder om den nordiske pasunion.
Teksten stammer fra  

 Indenrigsministeriets hjemmeside.
1. Schengen-samarbejdet Schengen-samarbejdet er et mellemstatsligt samarbejde  

 mellem samtlige EU-lande undtagen Storbritannien og Irland.
Herudover er der  

 indgået samarbejdsaftaler med Island og Norge.
 Italien og Grækenland er pr. 1. oktober 1997 fuldt  

 ud indtrådt i Schengen-samarbejdet.
 Den 19. december 1996 underskrev Danmark  

 Schengen-konventionen sammen med de andre nordiske lande, og den 30. maj 1997  

 vedtog Folketinget, at Danmark skulle ratificere Schengen-konventionen,  

 hvilket skete den 23. september 1997. Danmark og de andre nordiske lande  

 forventes at indtræde i det praktiske Schengen-samarbejde den 25. marts  

 2001.
Formålet med Schengen-konventionen er at skabe fri  

 bevægelighed for personer mellem Schengen-landene, dvs. at ophæve  

 grænsekontrollen over for personer, der krydser en indre grænse  

 mellem to Schengen-lande.
Ved indre grænser forstås fælles  

 landegrænser samt luft- og søhavne for så vidt angår  

 rejser mellem to Schengen-lande.
Der gives dog mulighed for, at  

 medlemslandene midlertidig kan indføre grænsekontrol ved de  

 indre grænser, når den offentlige orden eller den nationale  

 sikkerhed kræver det.
Som en modvægt til den fri personbevægelighed  

 mellem Schengen-landene styrkes grænsekontrollen ved Schengen-landenes  

 ydre grænser til lande, der ikke er tilsluttet Schengen-samarbejdet.  

 Medlemslandene er således forpligtet til at foretage indrejsekontrol  

 efter en række ensartede regler af hver person, der indrejser via de  

 ydre grænser.
Endvidere styrkes samarbejdet om bekæmpelse af  

 international kriminalitet og illegal indvandring.
Dette sker bl.a. ved en  

 styrket baglandskontrol i de enkelte lande, ligesom der indføres et  

 tættere politisamarbejde på tværs af grænserne.
2. Schengen-samarbejdets indarbejdelse i EU Inden for Schengen-samarbejdet er der fastsat regler om  

 grænsekontrol såvel ved de indre grænser mellem  

 Schengen-landene som ved Schengen-landenes ydre grænser til  

 tredjelande.
 Med Amsterdam-traktaten indarbejdes Schengen-samarbejdet i  

 EU.
 De nuværende regler inden for Schengen-samarbejdet  

 vil blive videreudviklet inden for EU, og de nuværende  

 Schengen-institutioner vil blive indarbejdet i EU s institutioner.
 Senest ved Amsterdam-traktatens ikrafttræden skal  

 Rådet med enstemmighed blandt samtlige de Schengen-lande, der  

 også er medlemmer af EU   herunder Danmark   fordele Schengen-reglerne  

 på søjle 1 og søjle 3. Kan landene ikke opnå  

 enighed, placeres reglerne i søjle 3.
3. Danmarks stilling Danmark forventes fra den 25. marts 2001 at deltage fuldt  

 ud i den del af Schengen-samarbejdet, der placeres under det mellemstatslige  

 samarbejde i søjle 3.
For så vidt angår den del af  

 Schengen-samarbejdet, der placeres i søjle 1, vil Danmark som  

 følge af sit forbehold vedrørende retlige og indre anliggender  

 alene kunne deltage på et mellemstatsligt grundlag.
Dette betyder, at  

 Danmark forbliver mellemstatsligt forpligtet/berettiget af de nuværende  

 regler inden for Schengen-samarbejdet, uanset at de placeres i søjle  

 1, og at Danmark ikke deltager på et overstatsligt niveau i den  

 fremtidige udbygning af Schengen-reglerne under søjle 1.
 Dette følger af Protokol om integration af  

 Schengen-reglerne i Den Europæiske Union (artikel 3) og Protokol om  

 Danmarks stilling (artikel 5).
Når Rådet vedtager en videreudvikling af  

 Schengen-reglerne under de overstatslige regler i søjle 1, vil Danmark  

 inden seks måneder skulle afgøre, om de samme regler skal  

 gennemføres i Danmark.
Beslutter Danmark sig for dette, vil Danmark  

 være mellemstatsligt forpligtet over for de andre Schengen-lande.  

 Beslutter Danmark ikke at følge reglerne, og medfører en  

 sådan beslutning vanskeligheder for Schengen-samarbejdet, skal Danmark  

 og de øvrige Schengen-lande overveje, om der skal indføres  

 passende foranstaltninger.
4. Den nordiske Pasunion.
Norge og Island De nordiske lande er alle tilsluttet Schengen-konventionen  

   for Norges og Islands vedkommende i form af samarbejdsaftaler.  

 Schengen-medlemskabet forudses at træde i kraft på samme tid i  

 løbet af år 2000 for alle fem nordiske lande.
Forud for de nordiske landes tiltræden til  

 Schengen-samarbejdet har landene sikret sig, at Den nordiske Pasunion kan  

 videreføres ved siden af deltagelsen i Schengen-samarbejdet.
Dette er  

 bl.a. kommet til udtryk i artikel 6 i Danmarks tiltrædelsesaftale,  

 hvoraf følger, at Danmarks tilslutning til Schengen-samarbejdet ikke  

 hindrer et fortsat samarbejde inden for den nordiske paskontroloverenskomst,  

 får så vidt dette ikke er i modstrid med eller hæmmer  

 anvendelsen af Schengen-aftalen.
 I relation til Schengen-samarbejdets indarbejdelse i EU  

 følger det af Protokol om integration af Schengen-reglerne i Den  

 Europæiske Union (artikel 6), at Island og Norge vil deltage som  

 associerede i gennemførelsen af Schengen-reglerne og den videre  

 udvikling heraf på grundlag af de samarbejdsaftaler, der blev  

 indgået den 19. december 1996. Der er allerede indledt forhandlinger  

 med henblik på at få færdiggjort aftalerne herom,  

 således at disse kan træde i kraft senest samtidig med  

 Amsterdam-traktatens ikrafttræden.
 Indarbejdelsen af Schengen-reglerne i EU vil således  

 ikke få betydning for Den nordiske Pasunion.
