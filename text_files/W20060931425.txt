Klager  

 gjorde i klagen gældende, at investeringen i spirekasser var et led i en  

 produktionsforøgelse, idet klager havde valgt at lave egne læggekartofler i  

 stedet for at indkøbe disse.
Den opførte lade/hal skulle give mulighed for  

 opbevaring og forspiring af læggematerialet, men da laden først stod færdig i  

 december 2002, var det først muligt efter høsten 2003 at opbevare og lave  

 egne  

 læggekartofler til sæsonen 2004. Dertil kom, at forspirings- og  

 lagerfaciliteter er særligt nødvendige for en produktionsudvidelse, når der  

   

 som i det foreliggende tilfælde - er tale om produktion af tidlige  

 spisekartofler, som skal kunne leveres til forbrugeren sidst i maj.
Hvad  

 angik  

 jordbærarealet blev produktionen påbegyndt i 2001, hvor de første planter  

 blev  

 sået.
I 2003 måtte 0,9 ha nedpløjes p.g.a. syge planter, men i efteråret 2003  

 blev der i stedet tilplantet 1,1 ha.
Endelig henviste klager til, at  

 investeringerne til jordbær blev godkendt af DFFE.
Departementet  

 omgjorde DFFEs afgørelse, idet det for det første blev lagt til grund,  

 at  

 investeringen var blevet foretaget i perioden 27. maj 2002 til den 2. maj  

 2004,  

 og at FGK-arealet som følge heraf var steget fra 17,37 ha i 2003 til 34,79 ha  

 i  

 2005. Herved fandt departementet følgende betingelser i  

 enkeltbetalingsbekendtgørelsen opfyldt: Investeringer i produktionskapacitet  

 eller jord skulle være foretaget senest den 15. maj 2004, der skulle søges  

 støtte  

 til et areal større end 2 ha, og der skulle være tale om en minimumsforøgelse  

 af arealet på 20 %. Endvidere var kravet om, at den samlede investering inden  

 fristen den 15. maj 2004 skulle være på mindst 30.000,- kr., opfyldt.
Hvad  

 angik investeringerne i jordbærplanter lagde departementet til grund, at  

 enkeltbetalingsordningens krav om 20 % stigning i produktionen ikke gik på  

 den  

 enkelte afgrøde isoleret men skulle beregnes på baggrund af en sammenligning  

 mellem det samlede FGK-areal i 2003 og det samlede FGK-areal i 2005. Allerede  

 fordi departementet således kunne godkende investeringer for mere end  

 30.000,-  

 kr., omgjorde man DFFEs afgørelse.
Idet der alene kunne tildeles  

 FGK-tilladelser fra den nationale reserve for forskellen mellem 2003- og  

 2005-arealet,  

 og idet forskellen mellem klagers FGK-arealer fra 2003 til 2005 i henhold til  

 markplanerne var 17,32 ha, omgjorde departementet DFFEs afgørelse for  

 så vidt  

 angik 17,32 ha.
Afgørelse  

 af klage  investering i udvidet produktionskapacitet   

 FGK-tilladelser Agrogården  

  

 Lombjergevej 1  

  

 5750 Ringe  

  

 Att.: Planteavlskonsulent Kirsten Larsen Den 21.  

 februar 2006 Sagsnr.: 6196 Ref.:  

 DSK/cgk Tlf.: 33922190 E-mail:  

 cgk@fvm.dk Vedrørende Deres klage over Direktoratet for FødevareErhvervs afgørelse  

 af 20. oktober 2005 om afslag på tildeling af FGK-tilladelser fra den  

 nationale  

 reserve.
Direktoratets j.nr. 3901-05-330. Ansøgningsnr.:3042.
 Ved brev af 16.  

 november 2005 har De på vegne af  

 NN  

 klaget over Direktoratet  

 for FødevareErhvervs afgørelse af 20. oktober 2005. Sagen vedrører afslag på  

 tildeling af tilladelse til at dyrke frugt, grønt og andre kartofler end  

 stivelseskartofler fra den nationale reserve 2005 (investering i udvidet  

 produktionskapacitet- FGK-tilladelser).
 Departementet omgør hermed delvist direktoratets afgørelse.
Sagsfremstilling Ved ansøgning af 18. april 2005  

 ansøgte  

 NN  

 om tildeling af FGK-tilladelser til 21,63 ha på baggrund  

 af en investeringer før den 15. maj 2004 på 638.341 kr. til henholdsvis  

 jordbærplanter (kr. 35.182), lade/hal (kr. 539.991) og spirekasser (kr.  

 63.168).  

 NN  

 oplyste, at investeringernes  

 startdato var den 27. maj 2002, og at ibrugtagning fandt sted løbende fra 1.  

 januar 2003 til foråret 2006. Der var i ansøgningen endvidere anført en  

 investering i leveringsrettigheder til 144.000 kr. i perioden 15. maj -31.  

 december 2004 samt en budgetteret udgift til jordbærplanter i 2005 på kr.  

 36.180 kr.
Det fremgik af ansøgningen, at FGK-arealet som følge af  

 investeringerne var forøget med 21,63 ha.
Der var til ansøgningen desuden  

 vedlagt en revisorerklæring, hvoraf fremgik, at udgifterne vedrørte perioden  

 27. maj 2002  5. maj 2004 og en investering i en produktionsudvidelse  

 med  

 FGK-afgrøder.
Revisorerklæringen var underskrevet af Karsten Siggard fra  

 Agrogården.
NN  

 havde i  

 bemærkningsfeltet anført følgende om udvidelsen af FGK-arealet: I år 2002  

 opførtes  

 en isoleret lade med spire- og kølerum.
Spirerummet blev anvendt til  

 kartofler  

 og kølerummet til kartofler og jordbær.
Laden var klar til ibrugtagning den  

 1.  

 januar 2003, men udnyttelsen af bygningen skete løbende i forbindelse med  

 udvidelsen af FGK-arealet.
I år 2003 blev der i efteråret indkøbt  

 pulverandele  

 til produktion af pulverkartofler og i december spirekasser til kartofler.  

 Den  

 7. maj 2004 og 2005 blev der indkøbt jordbærplantemateriale.
Endelig anførte  

 NN, at målet i 2006 var at dyrke 8 ha jordbær, 3 ha  

 pulverkartofler, 29 ha spise-, chips- og læggekartofler, i alt 40 ha med  

 FGK-afgrøder.
Det fremgik af markplanerne, at  

 NN  

 i  

 år 2003 havde 14,67 ha med spisekartofler og 2,79 ha med frugt og bær, i 2004  

 var FGK-arealet forøget med læggekartofler på 2,80 ha, og der var i alt 4,15  

 ha  

 med jordbær.
I 2005 havde  

 NN  

 19,54 ha med  

 spisekartofler, 7,70 ha med industrikartofler, 1,60 ha med læggekartofler,  

 3,00  

 ha med stivelseskartofler og 5,95 ha med jordbær.
 Den 26. september 2005 fremsendte  

 Karsten Siggaard fra Agrogården faktura af 7. maj 2004 på køb af  

 jordbærplanter  

 på kr. 35.182,80 samt faktura af 23. december 2003 på køb af spirekasser på  

 kr.  

 78.960,00.
Ved brev af 20. oktober 2005  

 meddelte direktoratet  

 NN  

 afslag på hans ansøgning.
Direktoratet begrundede  

 afslaget med, at investeringen i spirekasser blev vurderet som en  

 effektivisering og forbedring af produktionen, ikke en egentlig udvidelse.  

 Direktoratet anførte vedrørende investeringen i laden, at der ikke var en  

 tilstrækkelig sammenhæng med produktionsforøgelsen for de pågældende  

 FGK-afgrøder.
Desuden anførte direktoratet, at investeringen var slået  

 igennem  

 allerede i år 2003. Endelig anførte direktoratet vedrørende investeringen i  

 jordbær-udplantningsmaterialet, at der ikke havde været en 20% stigning for  

 den  

 pågældende afgrøde.
De har ved brev af 16. november 2005 som begrundelse for Deres klage  

 anført, at investeringen i spirekasser er et led i en produktionsforøgelse,  

 hvor NN valgte at lave egne læggekartofler, hvilket er langt billigere end at  

 indkøbe læggekartoflerne.
De har påpeget, at det af ansøgningen fremgår, at  

 opførelsen af laden først får virkning på arealet med tidlige spisekartofler  

 fra høståret 2004, da laden først var færdig i december 2002. Deres klage var  

 vedlagt en investeringsplan, hvori de enkelte investeringsobjekter og -  

 tidspunkter var opregnet, samt en beskrivelse udfærdiget af NN af udvidelsen  

 af  

 henholdsvis kartoffel- og jordbærarealet i perioden 2001-2004. Det fremgår  

 blandt andet heraf, at NN påbegyndte produktionen af tidlige spisekartofler i  

 2001. Grundet prisen på læggekartofler valgte NN at opføre en hal med  

 mulighed  

 for opbevaring og forspiring af læggematerialet.
Da den isolerede lade først  

 var færdig i december 2002, var det først muligt efter høsten i 2003 at  

 opbevare  

 og lave egne læggekartofler til sæsonen 2004. I december 2003 indkøbte NN  

 yderligere spirekasser med henblik på at udvide arealet med tidlige  

 spisekartofler til 16,60 ha i 2004. Endelig anførte NN, at laden endvidere  

 anvendes til fremstilling af egne læggekartofler til avl af chips- og  

 pulverkartofler.
Vedrørende jordbærarealet anførte NN, at produktionen blev  

 påbegyndt i 2001, hvor de første planter blev sået.
I år 2003 nedpløjede NN  

 0,9  

 ha grundet syge planter og plantede i stedet 1,1 ha i efteråret 2003. NN  

 anførte, at målet er at dyrke 8 ha med jordbær.
 Direktoratet har i sin indstilling af 21. december 2005 anført samme  

 begrundelser som i afgørelsen og indstillet, at afgørelsen blev fastholdt.
 Departementet fremsendte ved brev af 22. december 2005 direktoratets  

 indstilling til Dem og gav Dem i den anledning en frist til den 12. januar  

 2006  

 til at fremkomme med yderligere bemærkninger.
De fremsendte ved brev af 9. januar 2006 yderligere bemærkninger,  

 hvoraf fremgår, at NNs produktion af tidlige spisekartofler blev udvidet fra  

 6,50 ha i 2003 til 16,60 ha i 2004. De har anført, at produktionen af tidlige  

 spisekartofler er en specialproduktion, som kræver ekstra omhu i forhold til  

 produktion af almindelige spisekartofler.
De har anført, at det er nødvendigt  

 og en forudsætning for produktionen, at læggekartoflerne forspires i særlige  

 spirekasser, og at kartoflerne i marken overdækkes med fiberdug for at sikre,  

 at kartoflerne kan leveres til forbrugeren sidst i maj.
De har henvist til  

 tidligere redegørelser for indkøb af spirekasser og har påpeget, at der ikke  

 er  

 tale om en effektivisering, men en langtidsinvestering begrundet i udvidelsen  

 af kartoffelarealet.
De anførte vedrørende laden, at den er en forudsætning  

 for  

 at gennemføre den planlagte udvidelse af produktionen af såvel tidlige  

 spisekartofler som andre kartofler.
De har anført, at laden skal bruges til  

 opbevaring, sortering og forspiring af egne læggekartofler, og at den  

 eksisterende lagerkapacitet ikke var tilstrækkelig til den forøgede  

 produktion.  

 Desuden var det påkrævet at udvide faciliteterne til forspiring af kartofler  

 til tidlige spisekartofler, og De har påpeget, at laden således har en  

 direkte  

 sammenhæng med produktionsforøgelsen.
Dernæst bemærker De, at laden ikke  

 resulterer i en udvidelse af arealet med kartofler i 2003 men først i 2004,  

 hvor NN havde mulighed for at opbevare egne kartofler til læggekartofler fra  

 høsten 2003. De har henvist til, at der var en kraftig stigning i  

 kartoffelarealet  

 fra 2003-2004 fra 14,67 til 28,17 ha.
Endelig har De bemærket, at  

 investeringerne til jordbær blev godkendt af direktoratet.
 Sagen vil herefter blive afgjort på det foreliggende grundlag.
Regelgrundlag Det er ifølge §20 i bekendtgørelse 1514 af 22. december 2004 om direkte  

 støtte til landbrugere efter enkeltbetalingsordningen en betingelse for  

 tildeling af FGK-tilladelser fra den nationale reserve, at der:
·  

 	  

 søges  

 om støtte til et areal, der omfatter mere end 2 ha, ·  

 	  

 er  

 foretaget en investering på minimum 30.000 kr. eksklusiv moms, ·  

 	  

 er  

 en realøkonomisk sammenhæng mellem investeringen i produktionsfaktorer, som  

 vedrører dyrkning af FGK-afgrøder og produktionsforøgelsen, ·  

 	  

 som  

 følge af investeringen er sket en produktionsforøgelse af FGK-afgrøder på  

 mindst 20% og ·  

 	  

 foreligger  

 en attesteret erklæring om investeringens realøkonomiske sammenhæng med  

 produktionsudvidelsen  

 og en udgiftsopgørelse.
 Investeringen i produktionskapacitet eller jord skal være foretaget  

 senest den 15. maj 2004, jf. art 21, stk. 2 i Kommissionens forordning (EF)  

 nr.  

 795/2004 af 21. april 2004 om gennemførelsesbestemmelser til  

 enkeltbetalingsordningen i Rådets forordning (EF) nr. 1782/2003 om  

 fastlæggelse  

 af fælles regler for den fælles landbrugspolitiks ordninger for direkte  

 støtte  

 og om fastlæggelse af visse støtteordninger for landbrugere.
Departementets bemærkninger og afgørelse Departementet skal  

 bemærke, at det af ansøgningen og revisorerklæringen fremgår, at  

 investeringen  

 er foretaget i perioden 27. maj 2002 til den 2. maj 2004, og at FGK-arealet  

 som  

 følge af investeringen i henhold til markplanerne er steget fra 17,37 ha i  

 2003  

 til 34,79 ha i 2005. Dermed opfylder ansøgningen betingelserne om, at  

 investeringerne skal være foretaget inden den 15. maj 2004, og at der søges  

 om  

 støtte til et areal på mere end 2 ha.
Endvidere er betingelsen om en  

 minimumsforøgelse på 20% ligeledes opfyldt.
 Endvidere skal  

 departementet bemærke, at  

 NNs  

 investeringer før fristen den 15. maj 2004 er  

 på 638.341 kr. (fordelt på jordbærplanter til kr. 35.182, lade/hal til kr.  

 539.991 og spirekasser til kr. 63.168) og dermed samlet set over den  

 fastsatte  

 beløbsgrænse på minimum kr. 30.000 ekskl. moms.
 De investeringer, der er foretaget efter fristen (leveringsrettigheder  

 til pulverkartofler til kr. 144.000 kr. og jordbærplanter til kr. 36.180 )  

 vil  

 således ikke kunne danne grundlag for tildeling af FGK-rettigheder, men er  

 med  

 til at danne et billede af den samlede investeringsplan.
 Det er en forudsætning, at investeringerne vedrører en udvidelse af  

 produktionskapaciteten for de pågældende FGK-afgrøder, og at der er en  

 realøkonomisk sammenhæng mellem investeringen og udvidelsen af FGK-arealerne.
Direktoratet afviste investeringerne i jordbærplanterne under  

 henvisning til, at der ikke havde været en 20% stigning for denne afgrøde.  

 Departementet skal bemærke, at vurderingen af stigningen på 20% skal ske på  

 baggrund af en sammenligning mellem det samlede FGK-areal i 2003 og det  

 samlede  

 FGK-areal i 2005. Da der, som nævnt ovenfor, er en stigning på 20% på det  

 samlede FGK-areal på NNs bedrift, er denne betingelse opfyldt.
Departementet  

 skal endvidere bemærke, at der fra 2003 til 2005 er en stigning på 3,16 ha  

 fordelt med en stigning på 1,36 ha fra 2003 til 2004 og 1,8 ha fra 2004 til  

 2005. Departementet finder derfor, at der er en realøkonomisk sammenhæng  

 mellem  

 investeringen i jordbærplanter og produktionsudvidelsen.
Direktoratet afviste investeringen i laden/hallen med manglende  

 sammenhæng med produktionsforøgelsen for de pågældende afgrøder, og at  

 investeringen var slået igennem allerede i år 2003. De har vedrørende  

 laden/hallen oplyst, at det først efter høsten i 2003 var muligt at anvende  

 laden til fremstilling af læggekartofler til sæsonen 2004 til den forøgede  

 produktion og til forspiring af kartofler til tidlige spisekartofler.
De har  

 endvidere anført, at den var en forudsætning for at gennemføre den planlagte  

 udvidelse af produktionen af såvel spisekartofler som andre kartofler.
Departementet skal bemærke, at der fra 2003 til 2004 var en stigning i  

 arealerne med spise- og læggekartofler på 2,80 ha, mens der fra 2004 til 2005  

 var en stigning på samme afgrøder og industrikartofler på 11,37 ha.  

 Stigningen  

 har således været størst fra 2004 til 2005. Departementet lægger til grund,  

 at  

 laden/hallen uanset færdiggørelsen i december 2002 først kunne anvendes efter  

 høsten 2003 og finder, henset til fordelingen i stigningen af FGK-kartofler  

 2003 til 2004 og 2004 til 2005 således, at der er en realøkonomisk sammenhæng  

 mellem investeringen i laden/hallen til kr. 539.991 kr. og  

 produktionsudvidelsen af FGK-afgrøder.
Departementet lægger endvidere til  

 grund, at laden ikke finder anvendelse på øvrige af bedriftens afgrøder,  

 herunder stivelseskartofler.
Allerede fordi departementet hermed kan godkende investeringer for mere  

 end kr. 30.000 kr. ekskl. moms, omgør departementet hermed direktoratets  

 afgørelse af 20. oktober 2005. Departementet skal bemærke, at der alene kan  

 tildeles FGK-tilladelser fra den nationale reserve for forskellen mellem 2003  

 og 2005 arealet.
Idet forskellen mellem NNs FGK-arealer med kartofler og  

 jordbær fra 2003- til 2005 i henhold til markplanerne er 17,32 ha, omgøres  

 direktoratets afgørelse for så vidt angår 17,32 ha.
 Direktoratet er orienteret herom ved kopi af nærværende afgørelse og er  

 samtidig anmodet om at foretage det i den forbindelse videre fornødne.
 Departementets afgørelse kan ikke indbringes for højere administrativ  

 myndighed.
