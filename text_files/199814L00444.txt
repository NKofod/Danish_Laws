Betænkning afgivet af Boligudvalget den  

 4. maj 1999 Betænkning over Forslag til lov om ændring af lov om  

 midlertidig regulering af boligforholdene (Nedlæggelse af boliger) [af  

 Keld Albrechtsen (EL) og Frank Aaen (EL)] Udvalget har behandlet lovforslaget i nogle møder  

 og har herunder stillet spørgsmål til by- og boligministeren,  

 som denne har besvaret skriftligt.
 Der er af by- og boligministeren  

 stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer af  

 udvalget) lovforslaget til vedtagelse med det stillede  

 ændringsforslag.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

vedtagelse uændret.
Ændringsforslag Af	by- og boligministeren, tiltrådt af et flertal  

 (udvalget med undtagelse af SF og EL):
Til § 2 1)	Efter stk. 1 indsættes som nyt stykke:
» Bemærkninger Til nr. 1 For at tilgodese offentlige myndigheder, som i tillid til  

 den bestående lovgivning har erhvervet en ejendom med henblik på  

 ibrugtagning af beboelseslejligheder til offentlige formål,  

 foreslås der indført en overgangsordning.
Den foreslåede overgangsordning indebærer, at  

 stat og kommuner fortsat får adgang til at tage boliger i brug til  

 offentligt formål uden på forhånd at indhente  

 kommunalbestyrelsens samtykke hertil.
Det er dog en betingelse for at kunne  

 benytte denne adgang, at boligen, som ønskes taget i brug til  

 offentligt formål, ligger i en ejendom, som staten eller en kommune har  

 erhvervet før lovforslagets fremsættelse den 12. januar  

 1999.
Boligministeren foretog i midten og slutningen af 1997 en  

 rundspørge til ministerierne blandt andet for at få oplyst, hvor  

 mange boliger ministerierne har overtaget i Storkøbenhavn med henblik  

 på nedlæggelse til offentligt formål ved beboernes  

 fraflytning.
Heraf fremgår det, at Rigspolitiet har erhvervet 21  

 boliger og Kulturministeriet en bolig.
 Disse boliger vil være omfattet af den  

 foreslåede overgangsordning med den virkning, at de kan nedlægges  

 til offentligt formål uden kommunalbestyrelsens samtykke.
 Da forespørgslen er foretaget i 1997 og kun  

 dækker ministeriernes overtagelse af boliger i Storkøbenhavn,  

 vil der kunne være andre boliger, f.eks. ejet af en kommune, som vil  

 blive omfattet af den foreslåede overgangsordning.
Lone Møller (S)  

 Ole Hækkerup (S)  

 Lissa Mathiasen (S) nfmd.
René  

  Skau Johansen (S) Lars Kramer Mikkelsen (S)  

 Pernille Frahm (SF) Annie Lunde Hansen (CD)  

 Dorit Myltoft (RV) Keld Albrechtsen (EL)  

 Gyda Kongsted (V) Rikke Hvilshøj (V)  

 Karsten Nonbo (V) Christian Jensen (FP)  

 John Vinther (KF) Gitte Seeberg (KF)  

 Egil Møller (DF)  

 Flemming Kofod-Svendsen (KRF) fmd.
