(Anbringelsesregler, ægtefællers  

 indskud m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om indskud på etableringskonto, jf. lovbekendtgørelse nr. 921 af 2.  

 december 1993, som senest ændret ved § 9 i lov nr. 1223 af 27. december 1996,  

 foretages følgende ændringer:
 1. § 4, stk. 1, affattes således:
»Indskuddet skal foretages kontant på en særlig indlånskonto, der  

 forrentes med en forud for renteperioden fastsat procentdel af indeståendet,  

 eller anbringes i et særskilt depot af børsnoterede obligationer, hvis  

 pålydende rente er højere eller lig med mindsterenten, jf. kursgevinstlovens  

 § 7. Det skal ske i et pengeinstitut, der af Finanstilsynet er meddelt  

 tilladelse til at drive virksomhed her i landet, eller i et udenlandsk  

 kreditinstitut, der efter tilladelse i et andet land inden for De Europæiske  

 Fællesskaber udøver virksomhed her i landet gennem en filial, jf. lov om  

 banker og sparekasser m.v., § 6 a, stk. 1-4. Kontoen eller depotet skal  

 betegnes etableringskonto og skal bære påtegning om den skattepligtiges navn,  

 adresse og personnummer.
Kontantkonto og depot skal være oprettet i samme  

 pengeinstitut.
Indskud kan overføres mellem kontantkonto og depot.
Indskud  

 kan ikke anbringes i obligationer, der kan konverteres til aktier m.v.« 2. I §§ 5, stk.1, 1. pkt., og 10, stk. 1, udgår  

 »og § 7 A«.
 3. § 5, stk. 9, og § 7 A ophæves.
 4. § 7, stk. 5, affattes således:
»Stk. 5.  Når der i de i stk. 1 omtalte situationer  

 hæves et beløb fra etableringskontoen, hæves der af indskuddene med samme  

 beløb.
Indskud, der eventuelt overstiger indestående, anses for fuldt ud  

 hævet, når det sidste indestående hæves.
Det beløb, der lægges til grund ved  

 beregning af skattemæssige afskrivninger på det pågældende formuegode,  

 reduceres ved forlods afskrivning med et beløb, der svarer til de hævede  

 indskud.
Den del af de hævede indskud, der ikke kan afskrives forlods,  

 efterbeskattes efter § 10.« 5. I § 7 B ophæves 3. pkt.
 6. I § 9, stk. 2, indsættes som 3. og 4.  

 pkt.:
»Når der hæves et beløb fra etableringskontoen, hæves der af  

 indskuddene med samme beløb.
Indskud, der eventuelt overstiger indeståendet,  

 anses for fuldt ud hævet, når det sidste indestående hæves.« 7. § 10, stk. 3, affattes således:
»Stk. 3.  Bestemmelserne i § 9, stk. 2, 3. og 4.  

 pkt., og § 9, stk. 3, 2. og 3. pkt., finder tilsvarende anvendelse.« 8. Efter § 10, stk. 4, indsættes som stk. 5 og 6:
»Stk. 5.  Har et skatteankenævn, Landsskatteretten  

 eller en domstol i forbindelse med behandlingen af en klage over en  

 skatteansættelse anerkendt en foretagen etablering, der tidligere har været  

 tilsidesat, forlænges fristen i stk. 1 for hævning af indskud, efter at  

 etablering har fundet sted.
Fristen forlænges indtil udløbet af det andet  

 indkomstår, der følger efter det indkomstår, hvori endelig afgørelse af  

 etableringsspørgsmålet er truffet.
Indskud, der ikke har kunnet hæves efter §  

 7 inden for denne frist, medregnes til den skattepligtige indkomst i det  

 indkomstår, hvori fristen udløber.
Stk. 6.  Hvis en skattemyndighed efter at have  

 tilsidesat en foretagen etablering hæver et beløb fra etableringskontoen til  

 dækning af et skattekrav, anses et dertil svarende indskud for hævet efter  

 reglerne i § 9, stk. 2, 3. og 4. pkt.
Indskud, som er blevet hævet efter 1.  

 pkt., kan retableres, såfremt skatteyderen inden 3 måneder efter at have fået  

 endeligt medhold i, at etablering er sket, indskyder et til de pågældende  

 tidligere indskud svarende beløb på etableringskonto.
I stedet for at  

 indskyde beløb på kontoen kan skatteyderen dog vælge at forlodsafskrive de  

 tilsvarende oprindelige indskud på anskaffelser, der er foretaget efter  

 etableringen, såfremt de almindelige betingelser herfor er opfyldt ved  

 anskaffelsen.
I forbindelse hermed kan skatteyderen inden for samme  

 3-måneders-frist begære genoptagelse af skatteansættelsen for etableringsåret  

 og følgende år.
Indskud, som ikke er blevet forlodsafskrevet eller retableret  

 gennem indsættelse på etableringskonto, medregnes til den skattepligtige  

 indkomst i det år, hvor 3-måneders-fristen udløber.« 9. Efter § 10 indsættes som ny paragraf:
» § 10 A.  Når etablering har fundet sted og den  

 nu etablerede har indgået ægteskab efter etableringen, kan den etableredes  

 samlevende ægtefælle hæve indskud fra sin etableringskonto efter  

 bestemmelserne i §§ 7 og 7 A til brug i den etablerede virksomhed.
Det kan  

 ske indtil udløbet af det andet år efter det år, hvori ægteskabet blev  

 indgået.
Det gælder dog kun, såfremt der ikke forinden er indtrådt beskatning  

 af indskuddene på den etableringskonto, der tilhører den etableredes  

 samlevende ægtefælle, efter §§ 9, 10, 11 og 11 A.« 10. I § 11 A, stk. 1, 1. pkt., ændres »midler«  

 til: »indskud« og »midlerne« to steder til:  

 »indskuddene«.
 11. I § 11 A, stk. 1, 1. pkt., ændres »beløbet«  

 to steder til: »indskudsbeløbet«.
 12. I § 11 A, stk. 1, indsættes som 3. pkt.:
»Bestemmelserne i § 9, stk. 2, 3. og 4. pkt., finder tilsvarende  

 anvendelse.« 13. I § 11 A, stk. 2, ændres »beløbet« til:  

 »indskudsbeløbet«.
 14. § 11 B, stk. 4, affattes således:
»Stk. 4.  Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« 15. § 11 C, stk. 2, affattes således:
»Stk. 2.  Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.« 16. § 11 C, stk. 4, ophæves, og i stedet indsættes:
 »Stk. 4.  I sager om overtrædelse af denne lov, der  

 behandles administrativt efter stk. 1, finder retsplejelovens § 752, stk. 1,  

 tilsvarende anvendelse.
Stk. 5.  Ransagning i sager om overtrædelse af  

 bestemmelserne i denne lov kan ske i overensstemmelse med retsplejelovens  

 regler om ransagning i sager, som efter loven kan medføre frihedsstraf.« 17. § 14 affattes således:
» § 14.  Renter, kursgevinster og kurstab i  

 forbindelse med en etableringskonto beskattes i det omfang, det følger af  

 skattelovgivningens almindelige regler.
Renter, kursgevinster og kurstab  

 påvirker ikke størrelsen af et foretaget indskud.
Renter, der ikke indskydes  

 på ny efter de almindelige regler herfor, medregnes ikke til  

 etableringskontoens indestående, og de kan hæves i overensstemmelse med de af  

 pengeinstituttet fastsatte regler.
Kursgevinster og kurstab medregnes til  

 etableringskontoens indestående.« § 2 Stk. 1.  Loven træder i kraft den 1. juli 1997.
 Stk. 2.  § 1, nr. 1, 4, 6, 7, 10-13 og 17, har virkning  

 for indskud, der foretages den 1. juli 1997 eller senere, med virkning for  

 indkomståret 1997 og senere år. § 1, nr. 1, 4, 6, 7, 10-13 og 17, har  

 endvidere virkning for overflytninger fra kontantkonto til obligationsdepot  

 og omvendt, der sker den 1. juli 1997 eller senere. § 1, nr. 8, har virkning  

 for tilfælde, hvor endelig afgørelse af etableringsspørgsmål finder sted den  

 1. juli 1997 eller senere. § 1, nr. 9, har virkning for hævning, der sker i  

 indkomståret 1998 og senere indkomstår.
Givet på Christiansborg Slot, den 10.  

 juni 1997 Under Vor Kongelige Hånd og Segl MARGRETHE R.
