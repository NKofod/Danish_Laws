 I medfør af § 6, stk. 2, i lov nr. 217 af 16. juni 1958 om slagtning,  

 forhandling, udførsel og indførsel af fjerkræ m.v. fastsættes:
§ 1 Offentlig fjerkrækontrol må kun udøves af dyrlæger, ansat dertil af  

 staten.
Dyrlægen kan dog, såfremt landbrugsministeriet tillader det, ved  

 kontrollens udøvelse bistås af medhjælpere, der arbejder under hans tilsyn og  

 ansvar.
 Stk. 2.  Det påhviler enhver, der udøver fjerkrækontrol,  

 at rette sig efter de i denne instruks fastsatte bestemmelser.
 Undersøgelse før slagtningen.
§ 2 Slagtedyrene skal, medmindre det drejer sig om slagtning med salg af  

 uåbnet fjerkræ for øje, undersøges inden 24 timer efter deres ankomst til  

 slagteriet.
Denne undersøgelse skal gentages umiddelbart før slagtningen,  

 hvis der er gået mere end 24 timer siden det levende syn.
 Det levende syn kan begrænses til konstatering af skader, der er opstået  

 under transporten, såfremt fjerkræet er blevet undersøgt i  

 oprindelsesbesætningen inden for de sidste 24 timer og er fundet sunde, og  

 såfremt deres identitet kan godtgøres ved ankomsten til slagteriet.
 Foretages det levende syn i oprindelsesbesætningen og på slagteriet ikke  

 af den samme dyrlæge, skal dyrene være ledsaget af et af  

 veterinærdirektoratet foreskrevet certifikat.
 Stk. 2.  Dyrlægen skal blandt andet have sin  

 opmærksomhed henledt på afmagring, pjusket fjerdragt, abscesser og større  

 inficerede sår, misfarvet og ødematøs kam, diarrhoe, åndedrætsbesvær, flod  

 fra øjne og næsebor, bevægelsesforstyrrelser og nervøse symptomer og særlig  

 have opmærksomheden henledt på symptomer på smitsomme sygdomme.
 Stk. 3.  Dyrlægen skal påse, at syge dyr eller  

 slagtedyr, der er mistænkt for at være smittefarlige, anbringes i det lokale  

 eller den afdeling, som er bestemt dertil, samt foranledige, at leverandørens  

 identitet sikres.
Stk. 4.  Hvis der fra en producent leveres et parti  

 fjerkræ, der indeholder særligt mange syge dyr, eller partiet formodes at  

 have været i kontakt med dyr, der lider af fjerkræpest, Newcastle disease,  

 rabies, salmonnellose, cholera, ornithose, hønsetyfus eller infektiøse  

 laryngo-tracheitis på en sådan måde, at disse sygdomme kan være overført til  

 dem, skal et sådant parti slagtes særskilt og om muligt sidst på dagen.
I  

 sådanne tilfælde kan dyrene, evt. efter samråd med veterinærdirektoratet,  

 forlange holdet exviscereret.
 Stk. 5.  Undersøgelsen må kun foretages ved  

 tilstrækkeligt dagslys eller i kunstig belysning, der kan sidestilles hermed,  

 hvorved DS 700 kan tjene som rettesnor.
 Stk. 6.  Dyrlægen skal påse, at gældende bestemmelser om  

 transport af dyr overholdes, samt at dyrplageri ikke finder sted.
Stk. 7.  Dyrlægen skal tillige påse, at dyr, der føres  

 ind i slagtelokalet, omgående bedøves og slagtes.
Såfremt ministeriets  

 skriftlige tilladelse foreligger, kan bedøvelse dog undlades, hvis den er  

 forbudt ved en religiøs forskrift.
 Undersøgelsen efter slagtningen.
§ 3 Dyrlægen skal påse, at de til enhver tid gældende bestemmelser om  

 slagteprocedure og renlighed overholdes.
Han skal især have opmærksomheden  

 henledt på, at exviscerationen foregår uden unødig forurening og beskadigelse  

 af fjerkrækødet, specielt at der ikke forekommer lommedannelser.
 Stk. 2.  Dyrlægen skal påse, at kasserede dyr snarest  

 muligt fjernes fra slagtelokalerne på en hygiejnisk forsvarlig måde.
 Stk. 3.  Dyrlægen skal under kontrollens udøvelse  

 efterhånden notere de bemærkninger, hvortil undersøgelsen giver anledning.
 Stk. 4.  Ved lidelser, der kræver nærmere undersøgelse,  

 eller hvor udrensningen ikke kan tilendebringes i tilslutning til kontrollen,  

 skal dyret tilbageholdes på en sådan måde, at det kan identificeres for  

 nærmere undersøgelse.
Stk. 5.  Ved kontrol af slagtet fjerkræ skal der være  

 tilstrækkeligt dagslys eller kunstig belysning, der kan sidestilles hermed,  

 hvorved DS 700 kan tjene som rettesnor.
Lysintentiteten på kontrolpladsen  

 skal svare til mindst 540 Lux.
Stk. 6.  Kontrollen skal udføres umiddelbart efter  

 slagtningen og ved den kontrolmæssige bedømmelse skal alle organer og dele  

 være i naturlig forbindelse med kroppen eller - på en af  

 veterinærdirektoratet godkendt måde - anbragt således, at identiteten er  

 sikret.
Organer, krophule og kroppens overflade skal være let tilgængelige  

 for kontrol og skal undersøges omhyggeligt.
Stk. 7.  Såfremt fjerkræets sundhedstilstand eller  

 forholdene på slagteriet ikke hindrer det, og såfremt undersøgelsen af det  

 levende fjerkræ og den udvidede undersøgelse af tilbageholdt fjerkræ kan  

 foretages på anden tid, må en dyrlæge undersøge på anden tid, må en dyrlæge  

 undersøge indtil 1000 fjerkræenheder pr. time (60 minutter) og indtil 6000  

 fjerkræenheder pr. døgn, når der er tale om kyllinger, medens kontrolnormer  

 for andet fjerkræ fastsættes til maksimalt 780 fjerkræenheder pr. time (60  

 minutter) og 4500 fjerkræenheder pr. døgn.
Dyrlægen skal i almindelighed have  

 lejlighed til at holde 8 minutters pause pr. time.
For slagterier, hvor dette  

 af hensyn til arbejdsgangen ikke kan gennemføres, kan andre pauser aftales  

 mellem vedkommende fagorganisation og den pågældende veterinærinspektør, dog  

 således at de aftalte pauser bliver af en varighed, der tilsvaret 8 minutter  

 pr. time.
Dyrlægen skal kunne standse transportbåndet.
 Stk. 8.  De i stk. 7 nævnte fjerkræenheder er beregnet  

 på følgende måde:
 Kyllinger (herunder unge haner og kapuner) er ansat til 1 enhed pr. stk.
 Høns (herunder gamle haner) er ansat til 2 enheder pr. stk.
 Ænder og perlehøns er ansat til 1 1/2 enhed pr. stk.
 Gæs og kalkuner er ansat til 2 enheder pr. stk.
§ 4 Undersøgelsen skal foretages som en visuel undersøgelse af det slagtede  

 dyr og, for så vist det er nødvendigt, også ved palpation og/eller indsnit.
Stk. 2.  Ved den ydre besigtigelse skal alle dele  

 omhyggeligt inspiceres.
Opmærksomheden skal herunder specielt være henledt på  

 ekzematøse lidelser, sår, misfarvning, mangelfuld afblødning, cyanose,  

 blødninger i huden, subcutant væv eller muskulatur, frakturer, andre  

 knoglelidelser, muskeltrofi, afmagring, led- og seneskedebetændelser,  

 bursiter, abscesser, svulster i hud og underliggende væv, ektoparasitære  

 lidelser, tilsmudsning, forskoldning og iturivning.
 Stk. 3.  Ved den indre besigtigelse skal hjerte, lever,  

 milt, kråse, kirtelmave og tarm være trukket ud gennem opskæringssnittet.  

 Dyrlægen skal påse, at alle organer er tilstede og kan identificeres.  

 Exviscerationen skal foregå på en sådan måde, at organerne ikke beskadiges.
 Samtlige indre organer samt serøse hinder og tilgængelige luftsække skal  

 besigtiges, og dyrlægen skal herunder foruden eventuelle organforandringer  

 have sin opmærksomhed henledt på, om der forefindes abnorm lugt,  

 blodansamlinger, ekssudat eller transsudat i krophulen, prominerende hofteled  

 m.m.
 Laboratoriemæssige undersøgelser.
§ 5 Laboratorismæssige undersøgelser af slagtet fjerkræ skal foretages i  

 tilfælde, hvor dette følger af gældende bestemmelser om bekæmpelse af  

 smitsomme fjerkræsygdomme eller påbydes af veterinærdirektoratet, og kan  

 foretages i tilfælde, hvor den kontrollerende dyrlæge anser det for  

 hensigtsmæssigt.
Stk. 2.  Til den laboratoriemæssige undersøgelse skal  

 indsendes krop med organer eller dele af disse i passende antal, indpakket  

 for sig og i kølet eller frosset stand efter aftale med det pågældende  

 laboratorium.
Ved forsendelsen skal iøvrigt følgende iagttages:
1. Prøver til diagnostisk undersøgelse, bakteriologisk  

 undersøgelse eller til undersøgelse for indhold af antibiotika og  

 kemoterapeutika skal indpakkes i en rigelig mængde væskesugende materiale,  

 f.eks. flere lag rent avispapir.
Plastik, pergamentpapir eller stift  

 indpakningspapir må ikke anvendes til indpakning af de enkelte dele.
 2. Prøver, der skal forsendes med henblik på anden  

 laboratoriemæssig undersøgelse end nævnt i pkt. 1, skal pakkes i glas som  

 indre emballage.
3. Som ydre emballage (forsendelsesemballage) kan i  

 alle tilfælde anvendes en pap- eller trækasse, såfremt denne er hel, tæt og  

 stærk.
Metalbeholdere må anvendes som ydre emballage for de i pkt. 2 nævnte  

 prøver, men ikke for de i pkt. 1 nævnte prøver.
4. De enkelte prøver skal på indpakningen mærkes  

 således, at de kan identificeres, og forsendelsen skal ledsages af en  

 meddelelse om sygdomstilfældets natur og forefundne forandringer eller om den  

 optagelse af eller behandling med skadelige stoffer, der har eller formodes  

 at have fundet sted, samt om eventuelle andre oplysninger, der antages at  

 være af betydning for den laboratoriemæssige undersøgelse.
Ved smitsomme  

 sygdomme skal ejer (leverandør) anføres.
5. Forsendelsen skal ske på den hurtigst mulige måde,  

 i almindelighed som il- eller eksprespostpakke.
Ved indsendelse af prøver op  

 mod helligdage bør dyrlægen telefonisk underrette laboratoriet om  

 forsendelsen.
Stk. 3.  Den endelige bedømmelse kan i tilfælde, hvor  

 dyrlægen skønner det nødvendige - eventuelt efter nærmere forhandling med  

 veterinærdirektoratet - udsættes, til resultatet af den laboratoriemæssige  

 undersøgelse foreligger.
I sådanne tilfælde skal dyrlægen påse, at fjerkrækød  

 med forandringer af samme karakter som de indsendte eller hele det pågældende  

 parti fjerkrækød anbringes i det dertil bestemte aflukke eller lokale.
 Stk. 4.  De i stk. 2 omtalte prøver kan indsendes til  

 nedennævnte laboratorier til foretagelse af de ved hvert laboratorium angivne  

 undersøgelser:
Institut for fjerkræsygdomme Bülowsvej 13, 1870 København V, eller Ø.
Hougvej 42-48, 5500 Middelfart, eller Rypevej 1, 8870 Langå.
 Diagnostiske undersøgelser.
Den kgl. veterinær- og landbohøjskole, Institut for veterinær mikrobiologi og hygiejne, Bülowsvej 13, 1870 København V.
 Bakteriologiske undersøgelser med henblik på bedømmelse af slagtet fjerkræ  

 og undersøgelser for indhold af antibiotika og kemoterapeutika.
Miljø- og levnedsmiddelkontrolenheden i Odense, Rugårdsvej 60.
 5000 Odense.
Undersøgelser for indhold af antibiotika og kemoterapeutika.
Levnedsmiddel- og miljøtilsynet i Århus, Gøteborg Allee 1, 8200 Århus N.
 Undersøgelser for indhold af antibiotika, kemoterapeutika og klorerede  

 insekticider.
Statens levnedsmiddelinstitut, Mørkhøjgård, Mørkhøj Bygade 19, 2860 Søborg.
 Undersøgelser for indhold af klorerede insekticider, fosforholdige  

 insekticider, fosforholdige insekticider, carbamat-insekticider, fungicider,  

 herbicider samt tunge metaller, vækstfremmende hormoner og beroligende midler  

 m.m.
 Almindelige bedømmelsesregler.
§ 6 Total kassation, d.v.s. beslaglæggelse og kassation af hele kroppen med  

 samtlige tilhørende organer, skal anvendes overfor fjerkræ, der er uegnet til  

 menneskeføde på grund af universelle tilstande eller lokale forandringer, der  

 ikke lader sig udrense på betryggende måde, eller som indvirker på den almene  

 sundhedstilstand.
 Stk. 2.  Lokal kassation, d.v.s. beslaglæggelse og  

 kassation af dele af kroppen eller enkelte organer, skal anvendes over for  

 lokale forandringer eller lidelser, som er uden indflydelse på den almene  

 sundhedstilstand.
 Stk. 3.  Godkendelse, d.v.s. godkendelse til  

 menneskeføde og frigivelse uden betingelser, anvendes overfor fjerkrækød, som  

 er ubetinget egnet til menneskeføde.
 Infektionssygdomme.
§ 7 Ondartede smitsomme sygdomme.
 1. Miltbrand.
 Total kassation.
 2. Fjerkræ- eller hønsepest, såvel klassisk hønsepest  

 (Fowl Plague) som asiatisk hønsepest eller pseudo-hønsepest (New-castle  

 disease).
 Total kassation.
 3. Infektiøs laryngo-tracheitis.
 Total kassation.
 4. Ondartet hønsetyfus (Salmonella  

 pullorum/gallinarum).
 Total kassation.
 5. Rabies.
 Total kassation.
 6. Fjerkrækolera.
Total kassation 7. Ved optræden af de under pkt. 1-6 anførte  

 ondartede, smitsomme sygdomme hos slagtefjerkræ skal den kontrollerende  

 dyrlæge foruden omgående at foretage anmeldelse til veterinærdirektoratet  

 drage omsorg for iværksættelse af de foranstaltninger til forebyggelse af  

 direkte eller indirekte spredning af menneske- eller dyrepatogent smitstof,  

 som er foreskrevet i lovgivningen om smitsomme sygdomme hos husdyrene, eller  

 som veterinærdirektoratet påbyder iagttaget.
Under dyrlægens pligter i denne  

 henseende hører navnlig påbudt beslaglæggelse og uskadeliggørelse af kød,  

 slagteaffald og dyriske produkter af enhver art (herunder fjer,  

 mave-tarmindhold, blod, gødning m.m.), som hidrører fra sygt fjerkræ, eller  

 som har været udsat for smitte fra sådant.
Dyrlægen skal endvidere påse, at  

 der foretages fornøden rengøring og desinfektion af personer og deres  

 beklædning og værktøj samt af slagtelokalet med gulv og vægge og af besudlet  

 inventar og redskaber m.v.
 Når de under pkt. 1-6 anførte lidelser konstateres, skal dyret eller  

 kroppen med organer tilbageholdes, indtil sagen pr. telefon har været  

 forelagt veterinærdirektoratet.
 Stk. 2.  Mildere smitsomme sygdomme.
 1. Tuberkulose.
 Total kassation.
 2. Salmonellose (undt S. gallinarum og S. pullorum  

 infektion).
Total kassation Stk. 3.  Andre infentionssygdomme.
 1. Septikæmi.
 Total kassation.
 2. Rødsyge.
 Total kassation.
 3. Pseudotuberkulose.
 Total kassation.
 4. Listeriode.
 Total kassation.
 5. Botulisme.
 Total kassation.
 6. Toxoplasmose.
 Total kassation.
 7. Coligranulomatose.
Total kassation ved større udbredelse af sygdommen.
Godkendelse af kroppen  

 efter kassation af organerne, når lidelsen kun viser sig ved enkelte  

 processer i tarmen.
8. Coryza, Total kassation ved akutte tilfælde med påvirket almentilstand eller  

 dårlig ernæringstilstand.
I øvrigt godkendelse efter behørig udrensning.
 9. Luftsækbetændelse, CRD (cronic respiratoric  

 disease).
 Total kassation ved akutte eller subakutte tilfælde med septikæmi eller  

 fibrinøse aflejninger.
 Total kassation foretages ligeledes, hvor sygdommen har givet anledning  

 til afmagring eller pusdannelser på de serøse hinder eller i luftsækkene.  

 Godkendelse kan anvendes, når der er tale om afhelede fibrøse forandringer,  

 såfremt det er muligt at foretage en betryggende udrensning.
 10. Infektiøs sinuitis hos kalkuner.
 Bedømmelse som angivet under pkt. 9.
 11. Infektiøs bronchitis.
 Total kassation.
 12. Infektiøs synovitis.
 Total kassation.
 13. Histomoniasis (»Black Head«).
 Total kassation ved akutte eller subakutte tilfælde.
 Godkendelse af kroppen kan foretages hos velnærede dyr ved forekomst af  

 afhelede processer i organerne.
 Kassation af de angrebne organer.
 14. Trichomoniasis (gul knop).
 Total kassation.
 15. Coccidiose.
 Total kassation ved akutte tilfælde samt ved kroniske tilfælde, hvor  

 sygdommen har givet anledning til afmagring, peritonitis eller abnorm lugt.  

 Ved kroniske ukomplicerede tilfælde kan kroppen godkendes efter kassation af  

 organerne.
 16. Mareks disease (hønselammelse).
 Total kassation uanset de patologiske forandringers sæde og udbredelse.
 17. Osteopetrosis.
 Total kassation.
 18. Leukosis.
 Total kassation.
 19. Mykoser (Aspergillose, Moniliasis, Cryptococcosis,  

 Favis).
 Total kassation.
 20. Ornithose.
 Total kassation.
 21. Fjerkrædifteritis (fjerkrækopper).
 Total kassation.
 22. Virus hepatitis.
 Total kassation.
 Svulstsygdomme.
§ 8 Total kassation.
 Ved lokal svulstdannelse af utvivlsomt godartet natur i organer kan  

 godkendelse dog anvendes efter kassation af det angrebne organ.
 Stofskifte-, mangel- og intoksikationssydgomme m.v.
§ 9 1. Afmagring.
 Total kassation.
 2. Ascites.
 Total kassation.
 3. Forgiftning.
 Total kassation.
 4. Urinsyregigt.
 Total kassation.
 5. Misfarvning (ikterus, cyanose, anaemi m.v.).
 Total kassation.
 6. Aviær Monocytose (blåkamsyge).
 Total kassation.
 7. Hæmorrhagisk syndrom (sulfaforgiftning).
 Total kassation.
 8. Tachitis og perosis.
 Total kassation ved afmagring og/eller muskelatrofi.
 Godkendelse i lettere tilfælde efter kassation af forandrede vævspartier.
 9. Hock-disorder hos kalkuner.
 Total kassation ved afmagring og stærke sekundære forandringer i hud og  

 omgivende væv.
 I øvrigt godkendelse efter behørig udrensning.
 Abnorm lugt, smag eller farve m.v.
§ 10 1. Abnorm lugt som følge af sygdom.
 Total kassation.
 2. Abnorm lugt som følge af fodringen (fisk, fiskemel  

 m.v.).
 Total kassation.
 3. Abnorm lugt eller smag som følge af medikamentel  

 behandling.
 Total kassation.
 4. Dyr, der vides eller formodes at have optaget eller  

 at være blevet behandlet med stoffer, der må antages at have efterladt  

 sundhedsskadelige restkoncentrationer i kødet (insekticider, fungicider,  

 herbicider, antibiotika, kemoterapeutika, tunge metaller, vækstfremmende  

 hormoner, beroligende midler m.m.).
 Total kassation.
 På betingelse af tilfredsstillende udfald af en laboratoriemæssig  

 undersøgelse, foretaget på et af de i § 5, stk. 4, omhandlede laboratorier,  

 skal dyrlægen dog være berettiget til ved bedømmelsen at se bort fra den  

 eventuelle optagelse af eller behandling med et af de ovennævnte stoffer.
 5. Tilsmudsning.
Total kassation ved udbredt forurening med olie, maling l.lign Total kassation anvendes også ved stærk tilsmudsning med gødning, såfremt  

 der ikke kan ske en betryggende udrensning.
 6. Beskadigelse (for hård maskinel eller manuel  

 behandling).
 Total kassation, såfremt dyret har været genstand for stærk beskadigelse.  

 Er beskadigelsen af mindre omfang, kan godkendelse finde sted efter  

 udrensning af de forandrede partier.
 7. Manglende organsæt, jf. § 4, stk. 3.
 Total kassation.
 8. Forskoldning.
Total kassation ved udbredte eller dybtgående forskoldninger.
Ved  

 forskoldning i ringere grad kan godkendelse anvendes efter lokal kassation af  

 alle forskoldede partier.
 9. Mangelfuld afblødning.
 Total kassation.
 10. Pigmentaflejring (melanosis).
Godkendelse efter lokal udrensning i fornødent omfang.
Dog kan kyllinger  

 med lettere pigmentering af peritoneum og subperitonealt fedtvæv godkendes  

 uden udrensning.
 11. Uresorberet blommesæk skal fjernes.
 Organsygdomme.
 § 11.  Sygdomme i nervesystemet.
 Total kassation (jf. § 7).
 Stk. 2.  Sygdomme i pericardum og hjerte.
 1. Pericarditis.
a.
Exsudativ (fibrinøs) pericarditid.
 Total kassation.
b.
Afhelet pericarditis.
 Godkendelse efter lokal kassation.
 2. Hjertelidelser (nekroser, hæmorrhagiske  

 infiltrationer m.v.).
 Total kassation.
 Godkendelse kan dog anvendes efter lokal kassation, idet bedømmelse må ske  

 under hensyntagen til eventuelle primære lidelser.
 Stk. 3.  Sygdomme i luftveje, lunger og luftsække.
 Bedømmelse foretages efter de i § 7 angivne retningslinier.
 Stk. 4.  Sygdomme i bryst- og bughinden. bedømmelse  

 foretages efter de i § 7 angivne retningslinier.
 Stk. 5.  Sygdomme i kro, kirtelmave, kråse og tarm.
 1. Hængekro (krolammelse eller forstoppelse).
 Total kassation ved almenviden eller abnorm lugt af kroppen.
 I øvrigt godkendelse efter lokal kassation.
2. Kirtelmave- eller kråseforstoppelse.
Bedømmelse som  

 angivet under punkt 1.
 3. Kråsebetændelse (fremmedlegemer, parasitter m.v.).
 Total kassation eller godkendelse efter lokal kassation, idet lidelsen  

 bedømmes i forhold til eventuelle andre patologiske fund.
 4. Kirtelmavebetændelse.
 Bedømmelse som angivet under pkt. 3.
 5. Hæmorrhagisk, ulcerøs, krupøs eller difteritisk  

 enteritis.
 Total kassation.
 6. Kronisk tarmkatarrh.
 Total kassation ved afmagring eller abnorm lugt.
 I øvrigt godkendelse efter kassation af organerne.
 Stk. 6.  Sygdomme i leveren.
 1. Akut og subakut hepatitis af infektiøstoxisk natur.
 Total kassation.
 2. Kronisk hepatitis (nekroser, degenerative eller  

 cirrhotiske forandringer,parasitære forandringer m.v.).
 Godkendelse i ukomplicerede tilfælde.
 Kassation af leveren.
 3. Abnorm tekstur eller farve, stærk forstørrelse  

 eller formindskelse af leveren, cystedannelser, stærk iturivning m.v.
 Godkendelse i ukomplicerede tilfælde.
 Kassation af leveren.
 Stk. 7.  Sygdomme i urinvejene.
 1. Nefritis.
 Total kassation.
2. Nyrekonkrementer og cystedannelser.
Godkendelse  

 efter behørig udrensning.
 Godkendelse efter behørig udrensning.
 Total kassation ved komplicerede tilfælde.
 Stk. 8.  Sygdomme i kønsorganerne.
 1. Salpingitis.
Total kassation i akutte tilfælde og i kroniske tilfælde, hvor lidelsen  

 har givet anledning til udfyldning af æggelederen med større pusmasser, samt  

 i tilfælde med komplikationer såsom peritonitis eller afmagring.
I lette  

 tilfælde, hvor sygdommen er af kronisk karakter, anvendes godkendelse efter  

 behørig udrensning.
 2. Kloakbetændelse.
 Total kassation ved komplicerede tilfælde som afmagring, abnorm lugt m.v.
 3. Lymfoide infiltrationer i æggestok, testikler eller  

 bursa fabricii.
 Se § 7, stk. 3, pkt. 16 og 18.
 Stk. 9.  Sygdomme i knogler, led, seneskeder og bursae.
 1. Benbrud.
a.
Inficerede brud.
 Total kassation.
b.
Ikke inficerede, friske eller afhelede brud.
 Godkendelse efter udrensning og kassation af brudstedet og blodinfiltreret  

 væv.
 2. Led- og seneskedebetændelse.
 Total kassation ved akutte tilfælde, samt i kroniske tilfælde, hvor  

 sygdommen har givet anledning til afmagring eller ansamling af abnormt  

 væskeindhold i synovialhulen.
 Hvor lidelsen kun giver sig til kende ved en kronisk fortykkelse af leddet  

 eller seneskedevæggen, anvendes godkendelse efter lokal kassation.
 3. Bursitis.
 Total kassation i komplicerede tilfælde, hvor lidelsen har medført  

 udbredte forandringer i de omgivende væv.
 I øvrigt godkendelse efter lokal udrensning.
 Stk. 10.  Sygdomme i muskulaturen.
1. Lymfoide infiltrationer i muskulaturen.
Se § 7,  

 stk. 3, pkt. 16, om Mareks disease.
 2. Muskelatrofi.
 Godkendelse efter behørig udrensning, såfremt tilstanden ikke har givet  

 anledning til komplikationer eller er forårsaget af en lidelse, der i sig  

 selv betinger kassation.
 Stk. 11.  Sygdomme i hud m.v.
1. Lymfoide infiltrationer i huden.
Se § 7, stk. 3,  

 pkt. 16, om Mareks disease.
 2. Sår, kontusioner og abscesser.
 Godkendelse ved begrænsede og ukomplicerede tilfælde.
 Kassation af de forandrede hudpartier.
 3. Hudbetændelse ved begrænsede og ukomplicerede  

 tilfælde.
 Kassation af de forandrede hudpartier.
 4. Ektoparasitære lidelser.
 Total kassation, hvis lidelsen har givet anledning til afmagring, anæmi  

 m.v.
 I øvrigt godkendelse efter lokal kassation.
 5. Bindevævsmider.
 Godkendelse efter lokal kassation, såfremt betryggende udrensning kan  

 foretages.
 Indre parasitære sygdomme.
 (se også under infektionssygdomme).
§ 12 1. Parasitter i fordøjelseskanalen.
 Godkendelse efter lokal kassation.
 Total kassation anvendes dog, hvor lidelsen har medført komplikationer i  

 form af almenliden. afmagring, abnorm lugt, anæmi m.v.
 2. Luftrørsorm.
 Total kassation i komplicerede tilfælde.
 I øvrigt godkendelse efter behørig udrensning.
 3. Luftsækmider.
 Total kassation.
 Mærkning af slagtet fjerkræ.
§ 13 Dyrlægen skal påse, at det ved kontrollen godkendte fjerkrækød mærkes i  

 overensstemmelse med gældende mærkningsbestemmelser.
 Destruktion.
§ 14 Dyrlægen skal påse overholdelsen af gældende bestemmelser om destruktion  

 af slagtet fjerkræ.
 Protokoller m.v.
§ 15 Dyrlægen skal føre de ham af landbrugsministeriet eller  

 veterinærdirektoratet udleverede protokoller over den af ham udøvede kontrol.  

 Protokollerne skal på forlangende forevises veterinærdirektoratet.
Når en  

 protokol er udskrevet, skal dyrlægen opbevare den på virksomheden i mindst 5  

 år.
 Stk. 2.  Dyrlægen skal senest den 10. i hver måned til  

 veterinærdirektoratet indsende en indberetning på de af veterinærdirektoratet  

 hertil foreskrevne skemaer om den af ham udøvede kontrol.
 Ikrafttræden.
§ 16 Instruksen har virkning fra den 1. juli 1977.
 Stk. 2.  Instruks af 22. april 1970 om udøvelse af  

 fjerkrækontrol og tillæg til nævnte instruks af 1. november 1971 og 9. maj  

 1975, samt instruks nr. 365 af 29. juni 1977 ophæves.
 Landbrugsministeriet, den 26. september  

 1977.
P.
Dalsager.
/H.
Fielberg.
