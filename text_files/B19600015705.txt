 Den ved finansministeriets bekendtgørelse nr. 152 af 29. maj 1958  

 fastsatte bestemmelse om regnskabspligt ophæves herved, forsåvidt angår ejere  

 og brugere af landbrugsejendomme, for hvilke grundbeløbet ved udmålingen af  

 grundværdistigning i henhold til §§ 3 og 5 i lov nr. 265 af 27. maj 1950 om  

 grundstigningsskyld, nu §§ 53 og 55 i lovbekendtgørelse nr. 237 af 9. juli  

 1958 om vurdering og beskatning til staten af faste ejendomme, udgør 30 000  

 kr. og derover, men under 35 000 kr.
Bestemmelsen i bekendtgørelsen af 29. maj 1958 om regnskabspligt for ejere  

 og brugere af landbrugsejendomme, hvis grundbeløb udgør 35 000 kr. og  

 derover, har fortsat gyldighed.
De pågældende ejere og brugere er  

 regnskabspligtige efter de derom fastsatte regler, indtil bogføringspligt i  

 henhold til bogføringslov nr. 178 af 5. juni 1959 indtræder, nemlig den 1.  

 juni 1960 eller, såfremt dette tidspunkt falder i en regnskabsperiode, ved  

 næste regnskabsperiodes begyndelse, jfr. herved kgl. anordning nr. 354 af 22.  

 december 1959 om ikraftsættelse, for så vidt angår ikke tidligere  

 bogføringspligtige, af bogføringslov nr. 178 af 5. juni 1959.
 For ejere og brugere af landbrugsejendomme, hvis grundbeløb udgør 30.000  

 kr. og derover, men under 35.000 kr., indtræder bogføringspligt den 1. juni  

 1962, jfr. kgl. anordning af 22. december 1959.
 Finansministeriet, den 12. april 1960.
 Kjeld Philip.
