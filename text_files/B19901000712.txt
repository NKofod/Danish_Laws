1. FORMÅL Denne vejledning beskriver de generelle prøvningsbetingelser, gældende for  

 serien af vejledende prøvningsmetoder (MDIR 04.11-xx), der kan danne grundlag  

 for en national dansk typegodkendelse af ikke-automatiske vægte.
2. HENVISNING TIL MÅLETEKNISKE BESTEMMELSER TDIR 24.11.1-01, udg. 1 af 15.10.1978 TDIR 24.11.1-02, udg. 1 af 01.10.1979 MDIR 34.11-01, udg. 3 af 26.01.1987 3. TERMINOLOGI I serien af vejledende prøvningsmetoder benyttes følgende begreber, som  

 ikke er defineret i andre MDIR:
Initiallast (initialpunkt) Belastningen nul, eller, hvis vægten har automatisk nulindtrækning, en  

 belastning der netop ligger over det område, hvor den automatiske  

 nulindtrækning er virksom.
Toleranceområde Vægtens toleranceområder er de belastningsintervaller indenfor hvilke  

 verifikationstolerancen har samme værdi:
Nederste toleranceområde har verifikationstolerancen 0,5 e Mellemste toleranceområde har verifikationstolerancen 1,0 e Øverste toleranceområde har verifikationstolerancen 1,5 e En grafisk illustration er vist i bilag.
Vippepunkt (skiftepunkt) Den belastning ved hvilken indikationen øges med 1 deling, når  

 belastningen øges med et lod hvis størrelse højst må være 1/5 deling.
4. PRØVNINGSMILJØ Prøvningerne bør gennemføres ved standard atmosfære betingelser, såfremt  

 vægtens specificerede arbejdsområde ligger inden for disse:
En prøvning skal udføres ved konstant omgivelsestemperatur.
Dette anses  

 for at være opfyldt, når forskellen mellem den højeste og laveste temperatur,  

 der kan måles under prøvningens udførelse, er mindre end 1/5 af vægtens  

 godkendte temperaturinterval, dog må ændringen ikke være større end 5 grader  

 C (2 grader C ved bestemmelse af langtidskrybeeffekt).
Temperaturændringshastigheden må ikke overskride 5 grader C pr. time.
For  

 de egentlige temperaturprøvninger i klimakammer henvises til DS/IEC 68-1,  

 DS/IEC 68-3-1 og DS/IEC 68-3-1A.
Vægten skal under prøvningen være opstillet på et plan vinkelret på  

 tyngdeaccelerationen.
Vægtens underlag skal være stabilt og uden væsentlige  

 vibrationer.
5. FORKONDITIONERING Vægten skal have været placeret i det aktuelle prøvningsmiljø så længe, at  

 alle vægtens dele har opnået temperaturligevægt med prøvningsmiljøets  

 aktuelle temperatur inden prøvningen påbegyndes og inden vægten tilsluttes  

 spændingsforsyning.
(Ved prøvning til bestemmelse af opvarmningstiden udføres efterfølgende  

 del af forkonditioneringsproceduren ikke) Indeholder vægten elektriske eller elektroniske dele, tilsluttes vægten  

 spændingsforsyningen og står tændt i en periode, som svarer til mindst  

 vægtens opvarmningstid.
Vægten holdes tilsluttet spændingsforsyningen gennem  

 hele prøvningsforløbet.
Vægten nulstilles.
Derefter belastes vægten med  

 maksimumslasten eller lasteevnen, hvis sidstnævnte er angivet.
6. GENERELLE BETINGELSER UNDER PRØVNING Vægten må ikke nulstilles under prøvningen med mindre det specielt er  

 angivet i pågældende prøvningsbeskrivelse.
 Fejlen ved de normallodder, som anvendes ved prøvningen, må højst udgøre  

 1/3 af den tolerance, der gælder for vægten ved den aktuelle prøvebelastning.  

 Der skal benyttes kalibrerede lodder.
Hvis vægten er forsynet med en visningsindretning, som har en deling, der  

 er mindre end eller lig med 1/5*e, kan denne visningsindretning anvendes ved  

 bestemmelse af vægtens vippepunkt.
Såfremt visningsindretningen anvendes,  

 skal dette anføres i prøvningsrapporten.
 Belastning af vægtene skal ske uden stød.
