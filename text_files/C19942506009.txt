§ 1.  Ved gæld forstås i det følgende skyldforhold,  

 der er opstået i forbindelse med tjeneste inden for Forsvarsministeriets område.
Det kan eksempelvis være: for meget udbetalt løn, kostfradrag, forskud ved tjenesterejser og flyttegodtgørelse, køb/bortkomst af uniformsgenstande og anden udrustning, erstatning, bøder, sagsomkostninger og renter.
 § 2.  Det påhviler den regnskabsførende institution at  

 søge gælden inddrevet og afviklet.
 § 3.  Fordringer, der er i restance, skal overgives  

 til Kongeriget Danmarks Hypotekbank og Finansforvaltning til inddrivelse.
 Stk. 2.  En fordring anses for at være i restance, når  

 rykkerprocedure er gennemført, uden at denne har ført til betaling, jf. § 4.
 Stk. 3.  Overgivelse til Kongeriget Danmarks Hypotekbank  

 og Finansforvaltning skal dog ikke ske for så vidt angår følgende:
- fordringer, der er et led i Justitsvæsenets retsforfølgning.
Det kan  

 eksempelvis være: Bøder, herunder militære bøder, jf. § 10, - fordringer, der er et mellemværende med anden offentlig myndighed, - fordringer, hvor retsgrundlaget for inddrivelsen anses for tvivlsomt, - fordringer, hvor den afgivende myndighed har særlige  

 inddrivelsesmuligheder til rådighed, der først skal være udtømte, eller - fordringer, hvorom der i øjeblikket verserer sag hos Kammeradvokaten.
 § 4.  Rykkerprocedure ved manglende betaling bør  

 gennemføres på følgende måde:
- Der sendes 1. rykkerskrivelse, - Der sendes 2. rykkerskrivelse, der - hvis forfaldsdagen ikke er fastsat  

 i forvejen - oplyser om, at manglende betaling vil medføre pligt til at  

 betale renter af det til enhver tid skyldige beløb i medfør af  

 lovbekendtgørelse nr. 583 af 1. september 1986 om renter ved forsinket  

 betaling m.v.
Herudover oplyses, at renten i medfør af lovens § 5 vil blive  

 fastsat som en årlig rente, der svarer til den til enhver tid fastsatte  

 officielle diskonto med et tillæg for tiden på 5%, og at pligten til at  

 betale rente vil indtræde en måned efter skrivelsens datering, jf. lovens §  

 3, stk. 2.
 - Der sendes 3. rykkerskrivelse både som almindeligt og anbefalet brev.  

 For fordringer, der eventuelt senere skal overgives til Kongeriget Danmarks  

 Hypotekbank og Finansforvaltning til inddrivelse bør den 3. rykkerskrivelse  

 indeholde oplysning om, at fordringen vil blive overgivet til Kongeriget  

 Danmarks Hypotekbank og Finansforvaltning til inddrivelse, såfremt der ikke  

 er betalt indenfor en nærmere angivet frist, samt at Kongeriget Danmarks  

 Hypotekbank og Finansforvaltning herefter vil søge fordringen inddrevet ved  

 blandt andet retlig inkasso eller modregning i overskydende skat og andre  

 udbetalinger fra det offentlige.
 Der gives oplysning, hvis fordringen vil blive registreret i Told- og  

 Skattestyrelsens centrale Fordringsregister, jf. § 9.
 § 5.  Anses en gæld på 500 kr. eller derunder for  

 uerholdelig, eller det på grund af beløbets ringe størrelse vil være  

 forbundet med uforholdsmæssigt besvær at inddrive gælden, bemyndiges den  

 regnskabsførende institution til at afskrive beløbet i regnskabet.
§ 6.  Ved oversendelse af fordringer til Kongeriget  

 Danmarks Hypotekbank og Finansforvaltning medsendes såvel de oplysninger, der  

 fremgår af det som bilag 1 vedlagte oplysningsskema, som relevante dokumenter  

 vedrørende fordringen.
Relevante dokumenter kan eksempelvis være:  

 Skylderklæringer, gældsbreve, lønsedler, opkrævninger, rykkerbreve og  

 pantebreve.
 Stk. 2.  Den regnskabsførende institution udarbejder  

 selv det i stk. 1 nævnte oplysningsskema eller fremsender oplysningerne på  

 anden tilsvarende måde.
Stk. 3.  Ved fremsendelse anføres alene de oplysninger,  

 der er relevante for den pågældende fordringstype; dog oplyses altid, hvilket  

 regnskabsmæssigt registreringsnummer (institutionsnummer) i SCR-systemets  

 bevillingsregnskab fordringen vedrører samt en kontaktperson hos den  

 regnskabsførende institution.
I bilag 2 findes en liste over  

 registreringsnumre i SCR-systemet.
Stk. 4.  I oplysningsskemaets pkt. 2.6 anføres, at  

 fordringen er tabsafskrevet i regnskabet.
Tabsafskrivningen foretages af den  

 regnskabsførende institution inden overdragelsen på institutionens  

 »Konto for afskrivning af fordringer« relateret til paragrafkonto  

 5174.00 »Afskrivning af fordringer ved kreditsalg o.lign.«.
Stk. 5.  I oplysningsskemaets pkt. 2.7 anføres, at  

 Forsvarsministeriet har hjemmel til at genanvende inddrevne beløb i henhold  

 til Finanslovens anmærkninger til § 12, Forsvarsministeriet.
Inddrevne beløb  

 vil af Kongeriget Danmarks Hypotekbank og Finansforvaltning blive tilsendt  

 den regnskabsførende institution pr. check, hvis man har anmodet herom i  

 oplysningsskemaets pkt. 6. Inddrevne beløb (ekskl. renter) indtægtsføres på  

 paragrafkonto 4299.00 »Øvrige driftsindtægter«.
Rentebeløb  

 indtægtsføres på paragrafkonto 4679.02 »Øvrige renteindtægter«.
 § 7.  Er skyldneren i tjeneste inden for  

 Forsvarsministeriets område, anses den regnskabsførende institution for at  

 have særlige inddrivelsesmuligheder til rådighed, og gælden skal søges  

 afviklet ved aftale med skyldneren, eventuelt ved indgåelse af frivilligt  

 forlig.
 Stk. 2.  For såvidt angår tilbagebetaling af for meget  

 udbetalt løn, bør der såvidt muligt ikke ske indeholdelse i løn, før  

 skyldneren har indvilget heri.
 Stk. 3.  Såfremt aftale med skyldneren om  

 afvikling/tilbagebetaling ikke kan indgås, bør gælden søges afviklet ved  

 modregning i skyldnerens tilgodehavender i overensstemmelse med gældende  

 regler.
 Stk. 4.  Ved afvikling/tilbagebetaling af større beløb  

 bør der gives mulighed for en rimelig afdragsordning af gælden.
 Stk. 5.  Frivilligt forlig indgås mellem skyldneren og  

 den regnskabsførende institution.
 Stk. 6.  Blanketter til indgåelse af frivilligt forlig  

 rekvireres hos Hærens Forsyningstjeneste.
 Stk. 7.  I et frivilligt forlig medtages følgende  

 bestemmelse:
 »Kreditor er til enhver tid berettiget til at foretage modregning for  

 hele den ifølge dette forlig skyldige sum, inklusive renter og omkostninger,  

 i ethvert skyldneren tilkommende beløb, uanset om den tid er kommet, hvor  

 skyldneren ifølge forliget er pligtig til at betale den skyldige sum helt  

 eller delvist.
En eventuel modregning, der har givet delvis dækning for den skyldige sum,  

 fritager ikke skyldner for at betale aftalte afdrag til tiden og giver ikke  

 udsættelse med betaling af afdrag.« Stk. 8.  Ved indgåelse af frivilligt forlig stilles der  

 krav om betaling af en årlig rente svarende til den til enhver tid fastsatte  

 officielle diskonto med et tillæg på 5%. Renten beregnes af den til enhver  

 tid værende restgæld.
 § 8.  Hvor retsgrundlaget for fordringen anses for  

 tvivlsomt, kan dom opnås ved at anmode Kammeradvokaten om at foretage de  

 fornødne retlige skridt.
 Stk. 2.  Anmodning til Kammeradvokaten skal indeholde en  

 sagsfremstilling, hvor der nærmere redegøres (dokumenteres) for gældens  

 opståen, og for hvilke skridt der er taget af den regnskabsførende  

 institution til gældens inddrivelse, samt oplysninger der i øvrigt kan have  

 betydning for sagen.
 Stk. 3.  Kammeradvokaten anmodes om at kræve rente i  

 overensstemmelse med bestemmelsen i § 7, stk. 8.
 § 9.  Udestående gæld kan registreres i Told- og  

 Skattestyrelsens centrale Fordringsregister, der har til formål at sikre, at  

 en skyldners eventuelle krav på refusion af skat, moms m.v. ikke udbetales,  

 hvis der foreligger modregningsadgang, hvorved et andet statsligt  

 tilgodehavende kan blive helt eller delvist dækket.
Stk. 2.  Registrering og sletning i samt forespørgsel  

 til Det centrale Fordringsregister foretages af Forsvarskommandoen,  

 Hjemmeværnskommandoen, Farvandsvæsenet og for øvrige virksomheder af  

 Forsvarsministeriet, Regnskabssekretariatet.
Indberetning om registrering af  

 gæld skal straks ske, når - gælden er større end 1.000 kr., - gælden er forfalden til betaling helt eller delvis og - indbetaling ikke er sket rettidigt.
 Stk. 3.  Ansvaret for at betingelserne for modregning er  

 opfyldt, påhviler den regnskabsførende institution, der ønsker gælden  

 registreret i Det centrale Fordringsregister.
 Stk. 4.  Indberetning til den virksomhed, som foretager  

 registrering i Det centrale Fordringsregister, fritager ikke den  

 regnskabsførende institution for at søge gælden inddrevet og afviklet, jf. §  

 2.
 Stk. 5.  Indberetning skal indeholde følgende  

 oplysninger:
- Skyldners identitet, herunder personnummer, selskabsnummer og adresse,  

 (Hvor skyldner er registreret under flere numre, angives samtlige numre), - dokumentation og redegørelse for gældens størrelse, art og opståen, - oplysning om hvilke skridt der agtes taget og - oplysninger, der i øvrigt kan have betydning for sagen.
 Stk. 6.  Såfremt gæld betales eller tiltransporteres  

 Kongeriget Danmarks Hypotekbank og Finansforvaltning i henhold til § 6, efter  

 at registrering er foretaget, skal gælden slettes i Det centrale  

 Fordringsregister via den virksomhed, som har foretaget registreringen.
 § 10.  Er gælden opstået ved ikendelse af militære  

 bøder eller fra sagsomkostninger, og har den regnskabsførende institution  

 forgæves afkrævet skyldneren beløbet, overgives sagen til politiet til videre  

 inddrivelse.
 Stk. 2.  Bøder indgår i statskassen, uden at der finder  

 afregning sted med de militære myndigheder.
Stk. 3.  Den militære myndighed kan over for politiet  

 begære refusion af sagsomkostninger.
Sådanne begæringer skal vedlægges de  

 originale udgiftsbilag tillige med en domsudskrift eller andet retligt  

 grundlag.
 Stk. 4.  Vurderer den militære myndighed, at inddrivelse  

 af sagsomkostninger må anses for uigennemførlig, fremsættes ikke begæring om  

 refusion, men den regnskabsførende institution bemyndiges til at afskrive  

 beløbet i regnskabet.
 Stk. 5.  Hvor inddrivelse af bøder sker ved politiets  

 foranstaltning bemyndiges Politidirektøren i København og politimestrene til  

 at afgøre spørgsmål om eftergivelse og nedsættelse af disse.
 Stk. 6.  Bøder, der er overgivet til inddrivelse hos  

 politiet, føres med fornøden godkendelse til udgift på paragrafkonto 4622.00  

 »Bøder« og til indtægt under paragrafkonto 3510.40 »Diverse  

 debitorer«.
 § 11.  Kundgørelse for forsvaret B.5-26 af 15. oktober  

 1989 ophæves.
 P.M.V.
 E.B.
Steen Clemmensen Bilag 1 OPLYSNINGSSKEMA Bilag 2 Registreringsnumre i SCR-systemet INSNR.
REG.
NR.
