Bekendtgørelse  

 af  

 konvention af 10. maj 1952 om  

 arrest i søgående skibe Efter at Folketinget den 15. marts 1984 havde givet sit  

 samtykke dertil, ratificerede Danmark den 27. april 1989 den i Bruxelles den  

 10. maj 1952 udfærdigede konvention om arrest i søgående  

 skibe.
 Konventionen har følgende ordlyd:
Oversættelse International konvention  

 om arrest i søgående skibe,  

 undertegnet i Bruxelles den 10. maj 1952 De høje kontraherende parter, som finder det ønskeligt, at der ved overenskomst  

 fastsættes visse ensartede regler om arrest i søgående  

 skibe, har vedtaget at indgå en konvention med dette formål, og  

 er blevet enige om følgende:
Artikel 1 I denne konvention skal følgende ord have den  

 betydning, som her tillægges dem:
 (1)	»søretskrav« betyder krav, der er opstået på  

 grundlag af et eller flere af følgende punkter:
(a)	skade forårsaget af et skib ved sammenstød eller  

 på anden måde; (b)	død eller legemsbeskadigelse på en person  

 forårsaget af et skib eller indtruffet i forbindelse med et skibs  

 drift; (c)	bjærgning; (d)	aftale ved certeparti eller på anden måde om brug eller  

 leje af et skib; (e)	aftale ved certeparti eller på anden måde om transport  

 af gods med et skib; (f)	tab af gods eller skade på gods, herunder også bagage  

 transporteret med et skib; (g)	almindeligt havari; (h)	bodmeri; (i)	bugsering; (j)	lodsning; (k)	gods eller materialer som er leveret til et skib på et  

 hvilket som helst sted til brug ved dets drift eller vedligeholdelse; (l)	bygning, reparation eller udstyr af et skib samt omkostninger og  

 afgifter ved doksætning; (m)	hyre til skibsfører, officerer eller mandskab; (n)	skibsførerens udlæg, herunder udlæg betalt af  

 afskibere, befragtere eller agenter for skibets eller rederens regning; (o)	tvister om adkomsten eller ejendomsretten til et skib; (p)	tvist mellem samejere af et skib om ejendomsretten, besiddelsen,  

 brugen eller indtægterne af skibet; (q)	prioritetslån eller hypotekslån i et skib.
 (2)	»Arrest« betyder tilbageholdelse af et skib efter rettens  

 afgørelse for et sikre et søretskrav, men omfatter ikke  

 beslaglæggelse af et skib ved tvangsfuldbyrdelse af en dom.
 (3)	»Person« omfatter enkeltpersoner, interessentskaber, ansvarlige  

 selskaber, selskaber med begrænset ansvar, stater, deres ministerier og  

 offentlige myndigheder.
 (4)	»Sagsøger« betyder en person, som påstår at han  

 har et søretskrav.
Artikel 2 Et skib, som fører en kontraherende stats flag, kan  

 arresteres i enhver kontraherende stat for søretskrav men ikke for  

 andre krav; men konventionen skal hverken udvide eller indskrænke nogen  

 ret eller myndighed, som staterne eller deres ministerier, offentlige  

 myndigheder eller dok- eller havnemyndigheder har i henhold til deres  

 nationale love eller forskrifter til at arrestere, tilbageholde eller  

 på anden måde hindre et skib i at sejle inden for statens  

 jurisdiktion.
Artikel 3 (1)	Med forbehold af bestemmelserne i stykke (4) i denne artikel og i  

 artikel 10 kan sagsøgeren arrestere enten det skib, som  

 søretskravet gælder, eller et hvilket som helst andet skib, som  

 ejes af den samme person, som, da kravet opstod, var ejer af det  

 førstnævnte skib, selv om det arresterede skib er klar til at  

 sejle; men for krav som nævnt i artikel 1 (1) (o), (p) eller (q) kan  

 kun det skib, kravet gælder, arresteres.
Flere skibe anses for at have samme ejer, når alle andele  

 tilhører samme person eller personer.
 (3)	Et skib skal ikke arresteres og sikkerhed ikke stilles mere end en  

 gang i samme eller en anden kontraherende stat for samme søretskrav  

 fra samme sagsøger; og hvis et skib er blevet arresteret i en  

 sådan stat, eller sikkerhed er stillet for at få arresten  

 ophævet eller for at hindre arrest, skal enhver senere arrest i skibet  

 eller i et andet skib som har samme ejer, efter begæring af samme  

 sagsøger for samme søretskrav, ophæves og skibet frigives  

 af retten eller den kompetente juridiske myndighed i vedkommende stat,  

 medmindre sagsøgeren for nævnte ret eller myndighed fører  

 fyldestgørende bevis for, at sikkerheden var endelig frigivet  

 før den senere arrest blev gjort, eller at der er en anden gyldig  

 grund til at opretholde arresten.
 (4)	Når i tilfælde af bareboat-befragtning befragteren, men  

 ikke den registrerede reder, er personlig ansvarlig for et søretskrav,  

 som gælder skibet, kan sagsøgeren arrestere dette skib eller et  

 andet skib, som ejes af befragteren, i overensstemmelse med bestemmelserne i  

 denne konvention: men intet andet skib, som tilhører den registrerede  

 reder, kan arresteres for sådanne søretskrav.
 Bestemmelserne i dette stykke skal også gælde i andre  

 tilfælde, hvor en anden person end den registrerede reder er ansvarlig  

 for et søretskrav i forbindelse med det pågældende  

 skib.
Artikel 4 Et skib kan kun arresteres efter afgørelse af en  

 domstol eller anden kompetent juridisk myndighed i den kontraherende stat,  

 hvor arresten er begæret.
Artikel 5 Den domstol eller kompetente juridiske myndighed, inden  

 for hvis jurisdiktion et skib arresteres, skal ophæve arresten, hvis  

 tilstrækkelig sikkerhed stilles, med undtagelse af tilfælde, hvor  

 et skib er arresteret for et søretskrav som nævnt i artikel l  

 (1) (o) eller (p). I sådanne tilfælde kan retten eller  

 vedkommende myndighed tillade den person, som har skibet i sin besiddelse, at  

 fortsætte med at bruge skibet mod tilstrækkelig sikkerhed, eller  

 den kan træffe anden bestemmelse med hensyn til brugen af skibet i den  

 tid arresten varer.
 I mangel af overenskomst mellem parterne om sikkerhedens  

 tilstrækkelighed, kan retten eller vedkommende myndighed bestemme dens  

 art og størrelse.
 En begæring om ophævelse af arresten skal ikke  

 fortolkes som en anerkendelse af ansvar eller som frafald af rederens  

 lovbestemte ansvarsbegrænsning.
Artikel 6 Alle spørgsmål om sagsøgerens  

 eventuelle svar for skade forvoldt ved arrest i et skib eller for  

 omkostningerne ved sikkerhed, som er stillet for at få arresten  

 ophævet eller for at hindre arrest, skal afgøres efter  

 lovgivningen i den kontraherende stat, hvor arresten er gjort eller  

 begæret.
 De processuelle regler om arrest i skibe, om  

 fremgangsmåden for at få arrestbeslutning efter artikel 4 og alle  

 processuelle spørgsmål, som arresten ellers giver anledning til,  

 afgøres efter loven i den kontraherende stat, hvor arresten er gjort  

 eller begæret.
Artikel 7 (1)	Domstolene i det land, hvor arresten er gjort, skal have myndighed  

 til at pådømme det krav arresten gælder, hvis de har en  

 sådan juridisk myndighed i henhold til landets lovgivning, eller i  

 følgende tilfælde:
(a)	hvis sagsøgeren har sin faste bopæl eller har sit  

 hovedkontor i det land, hvor arresten er gjort; (b)	hvis kravet er opstået i det land, hvor arresten er  

 gjort; (c)	hvis kravet gælder den rejse under hvilken arresten er  

 gjort; (d)	hvis kravet er opstået på grund af et sammenstød  

 eller under omstændigheder som nævnt i artikel 10 i den  

 internationale konvention om ensartede regler om sammenstød mellem  

 skibe, undertegnet i Bruxelles den 23. september 1910; (e)	hvis kravet gælder bjærgning; (f)	hvis kravet gælder et hypotekslån eller pantelån  

 i det arresterede skib.
 (2)	Hvis den domstol, inden for hvis jurisdiktion skibet er arresteret,  

 ikke har myndighed til at pådømme kravet, og sikkerhed stilles  

 efter artikel 5 for at få arresten ophævet, skal det udtrykkelig  

 bestemmes, at denne sikkerhed skal gælde for opfyldelsen af enhver dom,  

 som senere måtte blive afsagt af en kompetent domstol: og retten eller  

 den kompetente juridiske myndighed i det land, hvor arresten er gjort, skal  

 fastsætte en frist, inden for hvilken sagsøgeren skal  

 anlægge sag ved en kompetent domstol.
 (3)	Hvis parterne er blevet enige om at lade tvisten  

 pådømme af en anden domstol end den, inden for hvis jurisdiktion  

 arresten er gjort, eller af en voldgiftsret, skal retten eller den kompetente  

 juridiske myndighed i det land, hvor arresten er gjort, fastsætte en  

 frist, inden for hvilken sagsøgeren skal anlægge sagen.
 (4)	Hvis sagen i tilfælde som anført i de to  

 foregående stykker ikke bliver anlagt inden den fastsatte frist, kan  

 sagsøgte kræve arresten af skibet ophævet eller  

 sikkerheden frigivet.
 (5)	Denne artikel skal ikke gælde for sager, som omfattes af  

 bestemmelserne i den reviderede Rhinfartkonvention af 17. oktober  

 1868.
Artikel 8 (1)	Bestemmelserne i denne konvention skal gælde ethvert  

 fartøj, som fører en kontraherende stats flag inden for en  

 anden kontraherende stats jurisdiktion.
 (2)	Et skib, som fører en ikke-kontraherende stats flag, kan  

 arresteres i en kontraherende stat for søretskrav som nævnt i  

 artikel l eller for andre krav, som efter den kontraherende stats lovgivning  

 kan sikres ved arrest.
 (3)	Enhver kontraherende stat har dog ret til helt eller delvis at  

 udelukke, at konventionen finder anvendelse til fordel for ikke-  

 kontraherende stater eller personer, som ikke på arrestdagen. har fast  

 bopæl eller har hovedkontor i en kontraherende stat.
 (4)	Denne konvention medfører ingen ændring i de  

 retsregler, som gælder i de kontraherende stater om arrest i skibe i  

 den stat, hvis flag det fører, når sagsøgeren har fast  

 bopæl eller har sit hovedkontor i denne stat.
 (5)	Når en anden end den oprindelige sagsøger gør  

 søretskrav gældende enten på grund af indtræden,  

 overdragelse eller med anden hjemmel, skal denne tredje part ved anvendelsen  

 af denne konvention anses for at have samme bopæl eller hovedkontor som  

 den oprindelige sagsøger.
Artikel 9 Denne konvention giver ikke grundlag for noget krav, som  

 ikke, uafhængig af dens bestemmelser, ville være hjemlet i den  

 lovgivning, der anvendes af den domstol, som har sagen, og heller ikke for  

 nogen søpanteret, som ikke er hjemlet i henhold til nævnte  

 lovgivning eller i henhold til konventionen om panterettigheder i skibe, hvis  

 den finder anvendelse.
Artikel 10 De høje kontraherende parter kan ved  

 undertegnelsen, ved deponeringen af deres ratifikation eller ved  

 tiltrædelsen forbeholde sig:
(a)	ret til ikke at anvende konventionen på arrest i skibe for  

 krav som nævnt i artikel 1 (1) (o) og (p), men på disse krav  

 anvende deres nationale lovgivning; (b)	ret til ikke at anvende første stykke i artikel 3 på  

 arrest i skibe inden for deres jurisdiktion for krav som nævnt i  

 artikel 1 (1) (q).
Artikel 11 De høje kontraherende parter forpligter sig til at  

 henvise til voldgift enhver tvist mellem staterne om fortolkningen eller  

 anvendelsen af denne konvention, men uden at dette berører de  

 forpligtelser, som de måtte have påtaget sig ved at vedtage, at  

 tvistigheder mellem dem skal indbringes for den Internationale Domstol.
Artikel 12 Denne konvention er åben for undertegnelse af de  

 stater, som har været repræsenteret på den niende  

 diplomatiske søretskonference.
Det belgiske udenrigsministerium skal  

 udfærdige undertegnelsesprotokollen.
Artikel 13 Denne konvention skal ratificeres og  

 ratifikationsinstrumenterne deponeres i det belgiske udenrigsministerium, som  

 skal give alle stater, som har undertegnet eller tiltrådt konventionen,  

 underretning om deponeringen af instrumenterne.
Artikel 14 (a)	Denne konvention træder i kraft mellem de to stater, som  

 først ratificerer den, seks måneder efter den dag, hvor det  

 andet ratifikationsinstrument bliver deponeret.
 (b)	For enhver undertegnende stat, som ratificerer konventionen efter  

 deponeringen af det andet ratifikationsinstrument, træder denne  

 konvention i kraft seks måneder efter deponeringen af dennes eget  

 ratifikationsinstrument.
Artikel 15 Stater, som ikke har været repræsenteret  

 på den niende diplomatiske søretskonference, kan tiltræde  

 konventionen.
 Tiltrædelsen meddeles det belgiske  

 udenrigsministerium, som ad diplomatisk vej underretter alle stater som har  

 undertegnet eller tiltrådt konventionen.
 For en tiltrædende stat træder konventionen i  

 kraft seks måneder efter den dag, hvor meddelelsen modtages, dog ikke  

 før konventionen er trådt i kraft i henhold til artikel 14  

 (a).
Artikel 16 Enhver af de høje kontraherende parter kan efter  

 udløbet af en periode på tre år fra konventionens  

 ikrafttræden i forhold til denne part kræve en konference  

 indkaldt for at behandle forslag til ændringer.
 Enhver af de høje kontraherende parter, som vil  

 gøre brug af denne ret, skal henvende sig til den belgiske regering,  

 som skal indkalde til konferencen inden seks måneder.
Artikel 17 Enhver af de høje kontraherende parter har ret til  

 at opsige konventionen når som helst, efter at den er trådt i  

 kraft for denne part.
Opsigelsen får virkning et år efter den  

 dag, hvor meddelelse om opsigelsen er modtaget af den belgiske regering, som  

 skal give de andre høje kontraherende parter underretning herom ad  

 diplomatisk vej.
Artikel 18 (a)	Enhver af de høje kontraherende parter kan, når den  

 ratificerer eller tiltræder konventionen eller senere, skriftligt  

 meddele det belgiske udenrigsministerium, at konventionen skal udvides til at  

 omfatte territorier, hvis internationale interesser den varetager.
For  

 sådanne territorier skal konventionen træde i kraft seks  

 måneder efter den dag, hvor det belgiske udenrigsministerium har  

 modtaget meddelelsen, dog ikke før den er trådt i kraft for  

 vedkommende høje kontraherende part.
 (b)	Enhver af de høje kontraherende parter, som har afgivet en  

 erklæring som nævnt under (a) om konventionens udvidelse til at  

 omfatte territorier, hvis internationale interesser den varetager, kan  

 når som helst meddele det belgiske udenrigsministerium, at konventionen  

 skal ophøre at gælde for det pågældende territorium.  

 Denne opsigelse får virkning et år efter den dag, hvor opsigelsen  

 modtages af det belgiske udenrigsministerium.
 (c)	Det belgiske udenrigsministerium giver alle stater, som har  

 undertegnet eller tiltrådt konventionen, underretning om enhver  

 opsigelse, det har modtaget i henhold til denne artikel.
 Udfærdiget i Bruxelles den 10. maj 1952, på  

 fransk og engelsk, således at de to tekster har samme gyldighed.
 Konventionen trådte i medfør af art. 14 (a) i  

 kraft den 24. februar 1956. Konventionen trådte i medfør af art.  

 14 (b) i kraft for Danmark den 2. november 1989. Konventionen gælder  

 ikke for Færøerne og Grønland.
 Konventionen er foruden af Danmark ratificeret eller  

 tiltrådt af:
Schweiz 14. september 1955 Spanien 14. september 1955 Costa Rica 24. februar 1956 Egypten 24. februar 1956 Haiti 24. februar 1956 Vatikanstaten 10. februar 1957 Cambodia 12. maj 1957 Portugal 4. november 1957 Frankrig 25. november 1957 Benin* 23. oktober 1958 Cameroun* 23. oktober 1958 Comorerne* 23. oktober 1958 Folkerepublikken  

 Congo* 23. oktober 1958 Elfenbenskysten 23. oktober 1958 Djibouti* 23. oktober 1958 Gabon* 23. oktober 1958 Republikken Guinea* 23. oktober 1958 Burkina Faso* 23. oktober 1958 Mauretanien* 23. oktober 1958 Niger* 23. oktober 1958 Den Central-  

 afrikanske  

 Republik* 23. oktober 1958 Republikken  

 Madagaskar 23. oktober 1958 Senegal* 23. oktober 1958 Mali* 23. oktober 1958 Tchad* 23. oktober 1958 Togo* 23. oktober 1958 Det Forenede  

 Kongerige  

 Storbritannien og  

 Nordirland 18. september 1959 Belgien 10. oktober 1961 Malaysia  

 (kun for staten  

 Sarawak) 28. januar 1963 Brunei 29. september 1963 Fiji 29. september 1963 Guyana* 29. september 1963 Mauritius 29. september 1963 Seychellerne* 29. september 1963 Nigeria 7. maj 1964 Algeriet 18. februar 1965 Antigua/Barbuda 12. november 1965 Bahamas* 12. november 1965 Den Dominikanske  

 Republik 12. november 1965 Grenada 12. november 1965 St.
Kitts-Nevis 12. november 1965 Saint Lucia 12. november 1965 Saint Vincent og  

 Grenadinerne 12. november 1965 Belize 21. marts 1966 Kiribati* 21. marts 1966 Salomonøerne 21. marts 1966 Tuvalu* 21. marts 1966 Grækenland 27. august 1967 Zaire 17. januar 1968 Jugoslavien 25. januar 1968 Paraguay 22. maj 1968 Syrien 3. august 1972 Forbunds-  

 republikken  

 Tyskland 6. april 1973 Polen 16. januar 1977 Tonga 13. december 1978 Italien 9. maj 1980 Nederlandene 20. juli 1983 Cuba 21. maj 1984 Irland 17. april 1990 Marokko 11. januar 1991 Slovenien 25. juni 1991 Luxembourg 18. august 1991 Kroatien 8. oktober 1991 Sverige 30. oktober 1993 Letland 17. november 1993 Norge 1. maj 1995 Rumænien 28. maj 1996 Finland 21. juni 1996 Rusland 29. oktober 1999 De med * markerede lande, der ifølge  

 erklæringer fra Frankrig henholdsvis Storbritannien er  

 omfattet af konventionen, har ikke, bortset fra Republikken Guinea,  

 jfr. nedenfor, som selvstændige stater bekræftet deres deltagelse  

 i konventionen.
Republikken Guinea har afgivet erklæring om  

 tiltrædelse af konventionen med virkning fra 12. juni 1995.
 Frankrig har under henvisning til artikel 18 (a)  

 erklæret, at Marquesas-øerne, Tuamotu og Gambier, Sous le  

 Vent-øerne, Saint Pierre og Miquelon-øerne, Wallis og  

 Futuna-øerne, Ny Caledonien og territorier, Tahiti og territorier samt  

 det franske antarktiske område er omfattet af konventionen.
Det Forenede Kongerige Storbritannien og Nordirland  

har under henvisning til artikel 18 (a) erklæret, at Gibraltar,  

 Hong Kong, De britiske Jomfruøer, Bermuda, Cayman-øerne,  

 Montserrat, Anguilla, St.
Helena, Turks- og Caicos-øerne, Guernsey og  

 Falklandsøerne er omfattet af konventionen.
En tilsvarende  

 erklæring er afgivet for øen Man med virkning fra 14. oktober  

 1993.
Storbritannien har taget forbehold med henvisning til  

 konventionens artikel 10. Storbritannien forbeholder sig retten til at  

 udstrække bestemmelserne i artikel 10 til at omfatte de territorier,  

 hvor Storbritannien har ansvaret for de internationale relationer.  

 Storbritannien har endvidere forbeholdt sig ret til ikke at lade  

 konventionens bestemmelser omfatte krigsskibe eller skibe ejet af eller i  

 tjeneste for en stat.
Gibraltar, Hong Kong, De britiske Jomfruøer,  

 Bermuda, Cayman-øerne, Montserrat, Anguilla, St.
Helena, Turks- og  

 Caicos-øerne, Guernsey, Falklandsøerne og øen Man er  

 tillige omfattet af dette forbehold.
 Storbritannien har afgivet erklæring om ophør  

 af internationale rettigheder og forpligtelser efter overdragelsen af Hong  

 Kong til Kina med virkning fra 1. juli 1997.
Nederlandene har ratificeret for Kongeriget i  

 Europa og for De Nederlandske Antiller.
Nederlandene henviser til artikel 10,  

 stk. (a) og (b) og tilkendegiver følgende forbehold:
Konventionens bestemmelser finder ikke anvendelse på arrest i  

 et skib på grundlag af et af de i artikel 1, o) og p) omhandlede  

 søretskrav, i hvilke tilfælde nederlandsk lov finder anvendelse;  

 og bestemmelserne i artikel 3, stk. 1 finder ikke anvendelse  

 på arrest foretaget på Kongeriget Nederlandenes territorium  

 på grundlag af krav omhandlet i artikel 1, q).
 Costa Rica har taget følgende forbehold:
 Artikel 3, stk. 1 kan ikke påberåbes til at  

 arrestere et skib, som fordringen ikke vedrører, og som ikke  

 længere tilhører den person, som var ejer af det skib, som  

 kravet gælder, i overensstemmelse med skibsregistret i det land, hvis  

 flag det fører, og selv om det har tilhørt denne.
 Costa Rica anerkender ikke den forpligtende karakter af artikel 7,  

 stk. 1. a), b), c), d), e) og f), da de eneste domstole, som efter  

 republikkens lovgivning er kompetente til at dømme i sager  

 vedrørende søretskrav, er domstolene på  

 sagsøgerens hjemsted, undtagen i sager omhandlet i artikel 1,  

 stk. 1, o), p) og q) eller domstolene i den stat, hvis flag skibet  

 fører.
 Ved ratifikationen af denne konvention forbeholder Costa  

 Ricas regering sig retten til at anvende handels- og arbejdslovgivningen  

 vedrørende arrest i udenlandske skibe, der anløber dets  

 havne.
 Cambodia og Egypten har taget forbehold med  

 henvisning til artikel 10 og Forbundsrepublikken Tyskland med  

 henvisning til artikel 10 (a) og (b).
Cuba har taget forbehold med henvisning til artikel  

 10, samt forbehold om ikke at anvende konventionens bestemmelser på  

 krigsskibe, statsskibe eller skibe i en stats tjeneste.
Cuba har tillige  

 afgivet en erklæring med henvisning til artikel 18.
 Italien henviser til artikel 10 stk. (a) og  

 (b) og forbeholder sig:
 retten til ikke at anvende konventionens bestemmelser ved arrest i et  

 skib på grundlag af de i artikel 1, o) og p) omhandlede  

 søretskrav og at anvende sin nationale ret på en sådan  

 arrest.
 retten til ikke at anvende bestemmelserne i artikel 3, stk. 1,  

 på arrest foretaget på sit territorium på grundlag af krav  

 omhandlet i artikel 1, q).
 Jugoslavien forbeholder sig i overensstemmelse med  

 denne konventions artikel 10 retten til ikke at anvende dens bestemmelser  

 på arrest i et skib foretaget på grundlag af et søretskrav  

 omhandlet i artikel 1, o) og til at anvende national ret på sådan  

 arrest.
 Antigua og Barbuda, Bahamas, Belize, Den Dominikanske  

 Republik, Fiji, Grenada, Guyana, Kiribati, Mauritius, Nigeria, Saint  

 Christophe-Nevis, Saint Lucia, Saint Vincent og Grenadinerne,  

 Salomonøerne, Malaysia (kun for staten Sarawak), Seychellerne, Tonga  

 og Tuvalu har endvidere forbeholdt sig ret til ikke at lade konventionens  

 bestemmelser omfatte krigsskibe eller skibe ejet af eller i tjeneste for en  

 stat.
 Portugal har under henvisning til artikel 18  

 erklæret, at konventionen med virkning fra 23. september 1999  

 udstrækkes til at omfatte Macao.
 Portugal har med virkning fra 20. december 1999 endvidere  

 erklæret ikke længere at være ansvarlig for Macao med  

 hensyn til konventionen.
 Kina har erklæret, at det med virkning fra 1.  

 juli 1997 har overtaget forpligtelser og rettigheder for Hong Kong og fra 20.  

 december 1999 har overtaget forpligtelser og rettigheder for Macao i relation  

 til konventionen.
 Kina har samtidig forbeholdt sig ret til ikke at lade  

 konventionens bestemmelser omfatte krigsskibe eller skibe ejet af eller i  

 tjeneste for en stat.
 Rusland har forbeholdt sig ret til ikke at lade  

 konventionens bestemmelser omfatte krigsskibe, militære forsyningsskibe  

 eller skibe ejet af eller i tjeneste for staten, og som udelukkende bruges i  

 ikke-kommercielt øjemed.
 Rusland henviser til artikel 10, stk. (a) og (b) og  

 forbeholder sig retten til ikke at anvende:
konventionens bestemmelser ved arrest i et skib på grundlag af  

 de i artikel 1, stk. 1, o) og p) omhandlede søretskrav og til at  

 anvende sin nationale ret på en sådan arrest, bestemmelserne i artikel 3, stk. 1 på arrest i et skib  

 foretaget på sit territorium på grundlag af krav omhandlet i  

 konventionens artikel 1, stk. 1, q).
