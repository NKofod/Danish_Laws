Almindelige bemærkninger 1. Det meddeles herved, at Finansministeriet den 29.  

 november 1989 har indgået vedlagte overenskomst med Sømændenes Forbund i  

 Danmark vedrørende løn- og arbejdsforhold for matroser og kystskippere ansat  

 under statens uddybningsmateriel, Statshavnsadministrationen i Esbjerg.  

 Overenskomsten træder i stedet for overenskomst af 6. oktober 1987.
 Ændringer i forhold til den hidtidige overenskomst er markeret ved streg i  

 margenen.
Indførelse og brug af ny teknologi 2. Med hensyn til indførelse og brug af ny teknologi  

 henvises til cirkulære af 20. august 1981 om rammeaftale vedrørende  

 indførelse og brug af ny teknologi og cirkulære af 24. november 1983 om  

 teknologiaftalen af 7. juli 1981.
Bemærkninger til de enkelte bestemmelser Til § 10. Graviditet, barsel og adoption 3. Reglerne for månedslønnede matroser og kystskippere  

 om graviditet, barsel og adoption er indeholdt i Finansministeriets cirkulære  

 af 7. september 1989 om fravær fra arbejdet på grund af graviditet, barsel og  

 adoption.
Til bilag 2, Protokollat I 4. Tillægget til røroperatører er forhøjet til 5.217  

 kr. i årligt grundbeløb (1. oktober 1984-niveau).
Til bilag 3, Protokollat II, punkt 3 5. Rammeaftalen om udlodning af rationaliserings- og  

 effektiviseringsoverskud er gældende for matroser og kystskippere.
 6. Cirkulæret har virkning fra 1. april 1989. Samtidig  

 ophæves cirkulære af 3. december 1987 om overenskomst for matroser og  

 kystskippere ansat under Statens Uddybningsmateriel,  

 Statshavnsadministrationen i Esbjerg (LP. nr. 185/87).
 Eventuelle tvivlsspørgsmål forelægges Finansministeriet.
Finansministeriet Administrations- og Personaledepartementet København, den 9. januar 1990 P.M.V.
 E.B.
Oluf Emborg OVERENSKOMST FOR MATROSER OG KYSTSKIPPERE ANSAT UNDER STATENS UDDYBNINGSMATERIEL, STATSHAVNSADMINISTRATIONEN I ESBJERG.
A.
Matroser og kystskippere på timeløn Løn § 1.  For matroser beregnes lønnen på grundlag af en  

 årsløn, der svarer til lønnen efter den for perioden 1.  

 april 1989 til 31.
 Stk. 2.  For kystskippere beregnes lønnen på grundlag af  

 en årsløn, der svarer til lønnen efter den for perioden 1. april 1989 til 31.  

 marts 1991 gældende lønjusteringsaftale for statens tjenestemænd.  

 Kystskipperne aflønnes med timeløn, svarende til 1/1976 (fra 1. september  

 1990: 1/1924) af årslønnen efter en lønramme, bestående af skalatrinene 14,  

 15, 16, 17 og 18, der alle er 2-årige.
Stk. 3.  En afbrydelse af tjenesten på 15 dage eller  

 derover danner skel for medregning af al tidligere beskæftigelse, såfremt  

 matrosen/kystskipperen selv har skyld i afbrydelsen (herunder selv har ønsket  

 at forlade tjenesten for at søge andet arbejde eller lignende), medens  

 afbrydelser af nævnte omfang ikke afskærer fra medregning af tidligere  

 beskæftigelse, såfremt matrosen/kystskipperen ikke selv har skyld i  

 afbrydelserne (fx når disse skyldes arbejdsmangel, militærtjeneste, sygdom  

 eller tilskadekomst). Beskæftigelsesperioder på mindre end 6 sammenhængende  

 dage medregnes i intet tilfælde.
Al anden arbejdstid medregnes efter  

 sammenlægning, således at der pr. 365 hele arbejdsdage, fridage og feriedage  

 regnes 1 års anciennitet (for dagetal under 360 regnes 1 måneds anciennitet  

 pr. fulde 30 dage). Ancienniteten fastsættes fra den 1. i en måned.
Søgnehelligdagsbetaling § 2.  Med det formål at yde matroserne/kystskipperne  

 betaling for søgnehelligdage henlægger Statshavnsadministrationen for hver  

 matros/kystskipper et beløb, svarende til 3 pct. af matrosens/kystskipperens  

 ferieberettigende løn.
I dette beløb er indeholdt feriegodtgørelse af  

 søgnehelligdagsbetalingen.
 Det i henhold hertil for hver matros/kystskipper opsparede beløb opgøres  

 ved udgangen af 52. lønningsuge (kalenderårets udgang).
 Den for hver enkelt matros/kystskipper i kalenderåret henlagte  

 søgnehelligdagsbetaling udbetales ad 2 gange i det følgende kalenderår,  

 således at 2/3 af det opsparede beløb udbetales til påske som dækning for  

 forårets søgnehelligdage og 1/3 af beløbet til jul som dækning for  

 helligdagene i forbindelse med jul og nytår.
 Ved fratræden vil den opsparede søgnehelligdagsbetaling kunne ydes ved  

 feriekort.
Forgæves møde § 3.  Ved forgæves møde betales for mindst 4 timer.
Antagelse og opsigelse § 4.  Timelønnede matroser/kystskippere antages og  

 afskediges som hovedregel efter anciennitet, idet ancienniteten regnes på  

 basis af de lister, som har været ført siden 1. januar 1952.
 Stk. 2.  Timelønnede matroser/kystskippere, der har  

 opnået en alder af 70 år, skal afskediges fra udgangen af den lønningsuge, i  

 hvilken denne alder opnås.
 Stk. 3.  For timelønnede matroser/kystskippere, der uden  

 afbrydelse har været beskæftiget ved Statshavnsadministrationen i de neden  

 for angivne tidsrum, der regnes fra vedkommendes fyldte 18. år, gælder  

 følgende opsigelsesfrister:
 Varslerne bortfalder i de tilfælde, hvor der midlertidigt ikke kan  

 tilbydes matrosen beskæftigelse på grund af arbejdsmangel.
Ferie § 5.  Der ydes ferie efter ferielovens regler.
Sygdom § 6.  I sygdomstilfælde og ved tilskadekomst i  

 tjenesten gælder reglerne i lov om dagpenge ved sygdom eller fødsel  

 (dagpengeloven).
B.
Aflønning med månedsløn af timelønnede matroser og kystskippere Månedsløn § 7.  Timelønnede matroser/kystskippere, der har  

 helårlig heldagsbeskæftigelse, skal antages på månedsløn, når de pågældende  

 har været beskæftiget i mindst 5 år ved Statshavnsadministrationen.
Såfremt  

 Statshavnsadministrationen skønner det hensigtsmæssigt og den pågældende  

 fortsat påregnes helårlig heldagsbeskæftiget, kan overgang til månedsløn dog  

 finde sted efter 3 års ansættelse.
Lønnen, der udbetales månedsvis bagud,  

 beregnes på grundlag af en årsløn, der svarer til lønnen efter den for  

 perioden 1. april 1989 til 31. marts 1991 gældende lønjusteringsaftale for  

 statens tjenestemænd.
 Stk. 2.  Månedslønnen for matroser svarer til 1/12 af  

 årslønnen efter en lønramme, bestående af skalatrinene 9, 10, 11, 12, 13, 14  

 og 15, der alle er 2-årige.
 Stk. 3.  Månedslønnen for kystskippere svarer til 1/12  

 af årslønnen efter en lønramme, bestående af skalatrinene 14, 15, 16, 17 og  

 18, der alle er 2-årige.
Ferie § 8.  Der tilkommer månedslønnede matroser og  

 kystskippere ferie efter ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af Stk. 4.  I det beløb, der er beregnet efter stk. 3  

 fradrages udbetalt særlig feriegodtgørelse, Stk. 5.  Den særlige feriegodtgørelse udgør 11/2 pct. af  

 beregningsgrundlaget efter stk. 3 og 4.
Sygdom § 9.  Der ydes løn under sygdom, medmindre den  

 pågældende under tjenesteforholdets beståen har pådraget sig sygdommen ved  

 forsæt eller grov uagtsomhed, eller han ved stillingens overtagelse har  

 fortiet, at han led af vedkommende sygdom.
Når løn under sygdom er oppebåret  

 i 120 dage inden for et tidsrum af 12 på hinanden følgende måneder, betragtes  

 tjenesteforholdet som bortfaldet uden særligt opsigelsesvarsel med udløbet af  

 den måned, hvori de 120 sygedage opnås.
Sygdomsforfald skal kunne forlanges  

 dokumenteret ved lægeerklæring.
Graviditet, barsel og adoption § 10.  Månedslønnede matroser/kystskippere er omfattet  

 af aftale mellem Finansministeriet og centralorganisationer under CFU om  

 fravær fra arbejdet i forbindelse med graviditet, barsel og adoption.
Opsigelse § 11.  Månedslønnede matroser/kystskippere kan opsiges  

 til den 1. i en måned med et varsel, der udgør:
 Fra den ansattes side: Altid 1 måned.
 Fra institutionens side: 3 måneder i de første 6 måneder efter  

 månedslønsantagelsen og derefter 4 måneder.
 Stk. 2.  Beskæftigelsesforholdet bortfalder dog i alle  

 tilfælde uden særligt varsel med udgangen af den måned, hvori pågældende  

 matros/kystskipper fylder 70 år.
 Stk. 3.  I tilfælde af grov misligholdelse bortfalder  

 varslingspligten.
C.
Fællesbestemmelser for time- og månedslønnede matroser og kystskippere Arbejdstid mv.
 § 12.  Med hensyn til arbejdstid og  

 overarbejdsbetaling er matroser og kystskippere omfattet af de for statens  

 tjenestemænd gældende regler.
 Stk. 2.  Enhver ændring af arbejdstidens begyndelse og  

 ophør kan kun finde sted ved drøftelse med de ansatte.
 Stk. 3.  For afløsere opgøres og udbetales overarbejde  

 først efter endt afløsning, hvis perioden ikke strækker sig over en fuld  

 turnusperiode.
Deltidsansættelse § 13.  Deltidsansættelse med forholdsmæssig løn vil  

 kunne finde sted for matroser/kystskippere under forudsætning af forudgående  

 drøftelse mellem Statshavnsadministrationen og forbundet.
 Time- og dagpenge mv.
 § 14.  Der ydes efter de for statens tjenestemænd  

 gældende regler time- og dagpenge, natpenge, godtgørelse for tjeneste på  

 lørdage og søn- og helligdage mv., grundlovsdag og juleaftensdag, godtgørelse  

 for delt tjeneste samt erstatningsfrihed for tjeneste mellem kl. 17.00 og  

 06.00.
 Stk. 2.  Når uddybningsmateriellet er i arbejde, ydes  

 kosttilskud, logi om bord, rejsegodtgørelse, betaling for rejsetid samt  

 godtgørelse i forbindelse med værftsophold efter samme regler, som gælder for  

 den tjenestemandsansatte besætning.
 Stk. 3.  Ved arbejde uden for hjemstedets havn ydes der  

 hjemrejse efter samme regler som for den tjenestemandsansatte besætning.
Tillæg § 15.  Til matroser, der pålægges arbejde som  

 gravemester ydes et tillæg på 315 kr. pr. måned.
Stk. 2.  Til matroser, der gør tjeneste som førere af  

 mindre uddybningsfartøjer, ydes et tillæg på 70 øre pr. time.
Tillægges  

 betales kun, når de pågældende er i tjeneste i de nævnte funktioner, men når  

 betingelserne for tillæggets udbetaling indtræder, betales tillægget for alle  

 matrosens arbejdstimer på den pågældende dag.
 Stk. 3.  Matroser, der har afsluttet erhvervsfagligt  

 matroskursus, oppebærer et tillæg på 1.980 kr. årligt.
Betaling for tilkald § 16.  Ved tilkaldelse eller tilsigelse til arbejde  

 uden for arbejdstiden og uden forbindelse med denne betales for mindst 4  

 normaltimer.
For den effektive arbejdstid ydes overarbejdstillæg.
Førnævnte  

 mindstebetalingsbestemmelse kan kun anvendes en gang inden for et døgn.
 Stk. 2.  Ved rådighedsvagt i hjemmet betales efter de  

 for tjenestemænd i lønramme 3 gældende regler.
»Stand by« § 17.  Når et skib ligger opankret umiddelbart udenfor  

 en havn, hvor mandskabet har bopæl, skal de matroser/kystskippere, som efter  

 arbejdets ophør bliver beordret til at blive om bord (stand by), have  

 udbetalt timelønnen for 4 timer.
Synsprøver § 18.  Når Statshavnsadministrationen forlanger  

 foretaget synsprøver af beskæftigede på uddybningsmateriellet, betaler  

 Statshavnsadministrationen de dermed forbundne udgifter.
Arbejdstøj § 19.  Der udleveres arbejdstøj m.v. efter de ved  

 Statshavnsadministrationen gældende regler.
Tillidsmandsregler § 20.  Som tillidsmandsregler gælder de i vedhæftede  

 bilag omhandlede bestemmelser.
Tjenestefrihed § 21.  De ansatte tillægges ret til tjenestefrihed  

 uden løn til formål og af den varighed, der er nævnt i Finansministeriets  

 bekendtgørelse af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Medlemsskab af arbejdsløshedskassen § 22.  Der antages fortrinsvis matroser/kystskippere,  

 som er medlemmer af en statsanerkendt arbejdsløshedskasse.
Normen § 23.  Som regel for behandling af faglig strid gælder  

 den mellem hovedorganisationerne senest vedtagne norm.
Hovedaftale § 24.  Den mellem Dansk Arbejdsgiverforening og  

 Landsorganisationen i Danmark den 31. oktober 1973 indgåede hovedaftale med  

 senere ændringer finder tilsvarende anvendelse på nærværende  

 overenskomstområde.
Ikrafttræden og opsigelse § 25.  Overenskomsten træder i kraft fra 1. april 1989  

 og er gældende, til den af en af parterne skriftligt opsiges med 3 måneders  

 varsel til ophør en 31. marts, dog tidligst den 31. marts 1991.
 Stk. 2.  Aflønningen af matroser/kystskippere sker - fra  

 det tidspunkt, da en opsigelse af overenskomsten får gyldighed, og indtil en  

 ny overenskomst indgås - på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
København, den 29. november 1989 Sømændenes Forbund Finansministeriet i Danmark P.M.V.
 E.B.
Hans Dresler Niels Paludan Bilag 1 Bestemmelser om tillidsrepræsentanter § 1.  Hvor vælges tillidsrepræsentant I de under Statshavnsadministrationen i Esbjerg hørende fortøjer udvælger  

 de der beskæftigede matroser/kystskippere af deres midte en kollega til at  

 være tillidsrepræsentant over for ledelsen eller dennes repræsentant.
§ 2.  Hvem kan vælges til tillidsrepræsentant Tillidsrepræsentanten skal vælges blandt de anerkendt dygtige  

 matroser/kystskippere, der har arbejdet mindst 1 år på det pågældende  

 arbejdssted.
Hvor sådanne ikke findes i et antal af mindst fem, suppleres  

 dette tal blandt de matroser/kystskippere, der har arbejdet der længst.
§ 3.  Valg af tillidsrepræsentant Valget af tillidsrepræsentant skal finde sted på en sådan måde, at alle  

 matroser/kystskippere, som er beskæftiget i fartøjerne på valgtidspunktet,  

 sikres mulighed for at kunne deltage i valget, der kun er gyldigt, når flere  

 end en trediedel af de der beskæftigede matroser/kystskippere har stemt for  

 vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Sømændenes Forbund i Danmarks hovedbestyrelse og meddelt  

 ledelsen for Statshavnsadministrationen, der dog er berettiget til at gøre  

 indsigelse mod valget over for forbundets hovedbestyrelse.
§ 4.  Stedfortræder for tillidsrepræsentant Hvor en tillidsrepræsentant er fraværende på grund af sygdom, ferie,  

 deltagelse i kursus eller lignende, kan der efter aftale med arbejdsgiveren  

 udpeges en stedfortræder for tillidsrepræsentanten.
En således udpeget  

 stedfortræder har i den periode, hvori vedkommende fungerer, den samme  

 beskyttelse som den valgte tillidsrepræsentant, såfremt pågældende opfylder  

 betingelserne for at blive valgt til tillidsrepræsentant i henhold til § 2.
§ 5.  Samarbejde Det er tillidsrepræsentantens - såvel som arbejdsgiverens og dennes  

 repræsentants - pligt at gøre sit bedste for at vedligeholde og fremme et  

 godt samarbejde på arbejdsstedet.
§ 6.  Klager og henstillinger Når en eller flere af tillidsrepræsentantens kolleger ønsker det, kan  

 tillidsrepræsentanten forebringe deres klager eller henstillinger for  

 ledelsen, dog kun såfremt sagen ikke bliver ordnet tilfredsstillende ved  

 dennes repræsentant på arbejdsstedet.
 Stk. 2.  Føler vedkommende sig ikke tilfredsstillet ved  

 ledelsens afgørelse, står det pågældende frit for at anmode sin organisation  

 om at tage sig af sagen: men det er pågældendes og pågældendes  

 arbejdskollegers pligt at fortsætte arbejdet uforstyrret, indtil anden  

 bestemmelse træffes af Sømændenes Forbund i Danmarks hovedbestyrelse.
§ 7.  Talsmand På fortøjer med holddriftsarbejde kan tillidsrepræsentanten på de skift,  

 hvor pågældende ikke arbejder, og som omfatter mindst fem  

 matroser/kystskippere, udpege en talsmand til på sine vegne at søge  

 eventuelle uoverensstemmelser oplyst og ordnet eller, såfremt  

 omstændighederne stiller sig hindrende for en ordning, bringe sagen videre  

 til tillidsrepræsentanten.
§ 8.  Funktion i arbejdstiden Tillidsrepræsentantens udførelse af de ham/hende påhvilende hverv skal ske  

 på en sådan måde, at det er til mindst mulig gene for hans/hendes produktive  

 arbejde.
 Stk. 2.  Dersom det er nødvendigt, at vedkommende for at  

 opfylde sine forpligtelser som tillidsrepræsentant på virksomheden må forlade  

 sit arbejde i arbejdstiden, skal pågældende forud herfor træffe aftale med  

 arbejdsgiveren eller dennes repræsentant.
§ 9.  Aflønning Hvis aftale i henhold til § 8, stk. 2, er truffet, eller hvis der på  

 ledelsens foranledning i øvrigt lægges beslag på tillidsrepræsentanten i  

 arbejdstiden i spørgsmål, som angår virksomheden og matroserne/kystskipperne,  

 skal han for den tid, der medgår hertil, aflønnes med sin sædvanlige løn,  

 jfr. §§ 2 og 9 i overenskomsten af 1983.
§ 10.  Klubformand Hvis matroserne/kystskipperne på et fartøj slutter sig sammen i en faglig  

 klub eller lignende, skal tillidsrepræsentanten være formand.
§ 11.  Afskedigelse af tillidsrepræsentant En tillidsrepræsentants afskedigelse skal begrundes i tvingende årsager,  

 og ledelsen har pligt til at give pågældende et opsigelsesvarsel på ialt 4  

 måneder.
 Stk. 2.  Såfremt en tillidsrepræsentant har fungeret som  

 sådan i en sammenhængende periode på mindst 5 år, har vedkommende dog krav på  

 5 måneders varsel.
 Stk. 3.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til denne  

 paragrafs stk. 1 og 2.
§ 12.  Fremgangsmåde ved afskedigelse Hvis Statshavnsadministrationen i Esbjerg finder, at der foreligger  

 tvingende årsager efter § 11 til at opsige en tillidsrepræsentant, der er  

 valgt efter reglerne i §§ 1-3, skal den rette henvendelse til  

 Finansministeriet, der herefter kan rejse spørgsmålet i henhold til reglerne  

 for behandling af faglig strid.
Mæglingsmødet skal i så fald afholdes senest  

 7 kalenderdage efter mæglingsbegæringens fremkomst, og den fagretlige  

 behandling skal i øvrigt fremmes mest muligt.
 Stk. 2.  Fastslås det ved den fagretlige behandling, at  

 der foreligger tvingende årsager til afskedigelse af tillidsrepræsentanten,  

 betragtes opsigelsesvarsel som afgivet ved mæglingsbegæringens fremkomst.
Bilag 2 PROTOKOLLAT  I I tilslutning til overenskomst mellem Finansministeriet og Sømændenes  

 Forbund i Danmark om matroser og kystskippere ansat under Statens  

 Uddybningsmateriel, Statshavnsadministrationen i Esbjerg, er der aftalt  

 følgende:
 1. Matroser, der fast udfører arbejde som røroperatør,  

 lønnes svarende til kystskippere i ovennævnte overenskomst.
 Der ydes derudover et særligt tillæg på kr. 5.217 i årligt grundbeløb (1.  

 oktober 1984-niveau).
 2. Til matroser, der midlertidigt udfører arbejde som  

 røroperatør, ydes et tillæg pr. time beregnet som 1/1976 (pr. 1. september  

 1990: 1/1924) af forskellen mellem begyndelseslønnen til faste røroperatører  

 og begyndelseslønnen til matroser.
København, den 29. november 1989 Sømændenes Forbund Finansministeriet i Danmark P.M.V.
 E.B.
Hans Dresler Niels Paludan Bilag 3 PROTOKOLLAT  II I tilslutning til overenskomst mellem Finansministeriet og Sømændenes  

 Forbund i Danmark om matroser og kystskippere ansat under Statens  

 Uddybningsmateriel, Statshavnsadministrationen i Esbjerg, er der aftalt  

 følgende:
1. Skibsassistenter Når der ved Statens Uddybningsmateriel påbegyndes uddannelse og benyttelse  

 af skibsassistenter, optages drøftelse om lønnen til ansatte efter denne  

 overenskomst.
2. Tjenestefrihed til uddannelsesformål Overenskomstområdet omfattes af de for tjenestemænd gældende generelle  

 retningslinier for tjenestefrihed til uddannelsesformål.
3. Rationaliserings- og effektiviseringsoverskud Rammeaftale af 5. februar 1988 om udlodning af rationaliserings- og  

 effektiviseringsoverskud, jf. cirkulære af 8. februar 1988 (LP.nr. 19/88), er  

 gældende på dette overenskomstområde.
København, den 29. november 1989 Sømændenes Forbund Finansministeriet i Danmark P.M.V.
 E.B.
