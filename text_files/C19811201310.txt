Man fremsender vedlagt en af kirkeministeriet d.d. udstedt bekendtgørelse  

 om oprettelse af kordegnestillinger.
Man anmoder stiftsøvrigheden om at  

 omdele bekendtgørelsen til stiftets provstiudvalg og menighedsråd.
 Om administrationen af bekendtgørelsens regler, der træder i kraft den 1.  

 oktober 1981, bemærkes følgende:
 1. Nye stillinger som kordegn.
 Klassificering af nye stillinger som kordegn foretages som hidtil af  

 kirkeministeriet, hvad enten stillingerne søges oprettet som  

 tjenestemandsstillinger eller med tjenestemandslignende vilkår, jfr. § 2 i  

 cirkulære af 24. marts 1980 om oprettelse og klassificering af stillinger ved  

 kirker og kirkegårde med tjenestemandslignende vilkår m.v.
Oprettes en stilling af ministeriet som tjenestemandsstilling, bortfalder  

 spørgsmål om kvotafastsættelse.
I andre tilfælde foretages kvotafastsættelsen  

 efterfølgende af stiftsøvrigheden.
 Oprettelse af en stilling som kordegn forudsætter, at der er fornøden  

 budgetmæssig dækning for lønudgiften m.v.
 2. Ændring af lønvilkår under et ansættelsesforholds beståen.
a.
I henhold til § 5 i bekendtgørelsen kan nu ansatte kordegnes lønvilkår  

 ikke forringes som følge af bekendtgørelsens ikrafttræden.
Bestemmelsen  

 forudsætter, at der ikke sker ændring af stillingsindholdet.
b.
I forbindelse med udvidelse af en kordegns tjenestepligter foretages  

 der af stiftsøvrigheden en vurdering af, om udvidelsen kan begrunde en  

 kvotaforhøjelse.
Vurderingen foregår på grundlag af en beskrivelse af  

 tjenestepligterne som helhed.
Kvotaforhøjelse kan af stiftsøvrigheden kun  

 bevilges, såfremt - og i det omfang - resultatet af en kvotaberegning efter  

 bekendtgørelsens regler overstiger den hidtil gældende kvota.
Højere lønkvota end 100% kan ikke fastsættes.
Såfremt en  

 stillingsudvidelse medfører en forhøjelse af lønkvoten til 100 % underrettes  

 ministeriet med henblik på afgørelse af,om stillingen bør omdannes til en  

 tjenestemandstilling.
Såfremt stillingsudvidelsen omfatter kassererhverv  

 underrettes ministeriet ligeledes af hensyn til eventuel omklassificering af  

 stillingen.
 Kvotaforhøjelse på grund af udvidet stillingsindhold kan først gennemføres  

 fra det tidspunkt, hvor der er budgetmæssig dækning herfor.
 c. forslag om indskrænkning af en tjenestemandsansat kordegns  

 tjenestepligter forelægges ministeriet.
 Er kordegnen ansat på tjenestemandslignende vilkår, foretages der af  

 stiftsøvrigheden en nyberegning af lønkvoten efter bekendtgørelsens regler.  

 Lønkvoten for en kordegn, hvis nuværende ansættelsesforhold er påbegyndt før  

 bekendtgørelsens ikrafttræden, kan dog højest nedsættes med forskellen mellem  

 en efter bekendtgørelsens regler beregnet kvota før stillingens ændring og en  

 efter samme regler beregnet kvota efter stillingsændringen.
 Nedsættelse af kvoten kan i alle tilfælde kun gennemføres med det for  

 ansættelsesforholdet gældende opsigelsesvarsel, jfr. cirkulære af 28.  

 december 1979 om opsigelsesvarsler m.m. for kirke- og kirkegårdsfunktionærer,  

 der er ansat på tjenestemandslignende vilkår medmindre kordegnen erklærer sig  

 indforstået med et tidligere ikrafttrædelsestidspunkt.
 Forslag om udskillelse af kassererhverv fra en stilling som kordegn  

 forelægges ministeriet også i tilfælde, hvor kordegnen er ansat på  

 tjenestemandslignende vilkår.
 3. Vurdering af klassificering og lønkvota ved ledighed i  

  kordegnestillinger.
 Stiftsøvrighederne bemyndiges til på ministeriets vegne at foretage den  

 stillingsvurdering, som omtales i § 2, stk. 2, i kirkeministeriets cirkulære  

 af 24. marts 1980 om fremgangsmåden ved ansættelse i tjenestemandsstillinger  

 som kirke- og kirkegårdsfunktionær og om afskedigelse af sådanne tjenestemænd  

 samt i § 3, stk. 2, i cirkulære af s.d. om fremgangsmåden ved ansættelse i  

 stillinger som kirke- og kirkegårdsfunktionær, der ikke er  

 tjenestemandsstillinger, men lønnes på tilsvarende måde.
 Såfremt det ved vurderingen af en tjenestemandsstillings forhold ved  

 ledighed skønnes, at stillingsindholdet ikke efter bekendtgørelsens regler  

 begrunder fuldtidsbeskæftigelse, forelægges sagen for ministeriet.  

 Tilsvarende forholdes, såfremt kassererhverv er foreslået henlagt til eller  

 udskilt fra stillingen i forbindelse med nybesættelse.
 Skønner stiftsøvrigheden, at der er grund til at nyoverveje det for  

 stillingen fastsatte rådighedstillæg, forelægges dette spørgsmål for  

 ministeriet.
 Kvotatillæg efter bekendtgørelsens § 2, stk. 4, fastsættes af  

 stiftsøvrigheden indenfor den i bestemmelsen angivne ramme på grundlag af en  

 konkret - skønsmæssig - opgørelse af det årlige tidsforbrug.
 4. Medhjælp.
 Ansættelse af medhjælp for kordegne skal som hidtil godkendes af  

 ministeriet, jfr. § 4 i cirkulære af 24. marts 1980 om oprettelse og  

 klassificering af stillinger ved kirker og kirkegårde med  

 tjenestemandslignende ansættelsesvilkår m.v.
 Nuværende medhjælpsordninger skal optages til overvejelse, når  

 forudsætningerne for ordningernes oprettelse ikke mere er til stede, og i  

 alle tilfælde ved ledighed i kordegnestillingen.
 5. Indbringelse for ministeriet af stiftsøvrighedens afgørelser.
 Stiftsøvrighedernes afgørelser om kvotafastsættelse kan af menighedsrådet  

 eller den faglige organisation (Danmarks kordegneforening) indbringes for  

 ministeriet, jfr. bekendtgørelsens § 3, stk. 2. Ministeriet kan i særlige  

 tilfælde fravige de for kordegnestillingers oprettelse og kvotafastsættelsen  

 fastsætte bestemmelser, jfr, § 1, stk, 3. og § 3. stk. 2.
 6. De sønderjydske landsdele.
På grund af personregistreringen finder bekendtgørelsens regler ikke  

 anvendelse i de sønderjydske landsdele.
I overensstemmelse hermed træffes der  

 af ministeriet konkret afgørelse af spørgsmål om oprettelse m.v. af  

 kordegnestillinger i disse landsdele, ligesom vurderingen af nuværende  

 stillingers lønvilkår ved ledighed fortsat foretages af ministeriet.
 P.M.V.
Maria Topp /K.
Bagger (* 1) Kirkemini.ets cirk. af 24. marts er ophævet ved ikrafttrædelsen af cirk. af 30. juni 1983 om fremgangsmåden ved ansættelse i stillinger som kirke- og kirkegårdsfunktionær med tjenestemandsvilkår eller tjenestemandslignende vilkår.
I h.t. kirkemin.ets redegørelse af 30. juni 1983 for resultatet af det hidtidige regelsaneringsarbejde punkt 9 a. skal ansættelse af fast medhjælp for kirketjenere og kordegne nu alene godkendes af vedkommende provsteudvalg.
