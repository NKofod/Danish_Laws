Arbejdsmarkedsbidrag Reference:
AMFL § 7, stk. 1, litra c A's klage til Landsskatteretten skyldes, at told- og skatteregionen har  

 afslået at genoptage opgørelsen af arbejdsmarkedsbidrag af  

 biblioteksafgift og CopyDan afgift opkrævet i henhold til  

 arbejdsmarkedsfondslovens § 7, stk. 3 (nu stk. 2), i indkomstårene 1994  

 - 1997 inkl.
 Told- og skatteregionen meddelte den 25. marts 1998 klageren afslag  

 på hans anmodning om genoptagelse af arbejdsmarkedsbidrag for  

 indkomstårene 1994 - 1997 inkl.
Det fremgår af sagens oplysninger, at klageren driver erhverv som  

 forfatter, oversætter og foredragsholder m.v.
Klageren har i 1995 haft  

 honorar fra Biblioteksstyrelsen og CopyDan på henholdsvis 368.221 kr.  

 og 4.237 kr.
I 1996 udgjorde honorar fra Biblioteksstyrelsen og CopyDan  

 henholdsvis 429.681 kr. og 7.880 kr. og i 1997 udgjordehonorar fra  

 Biblioteksstyrelsen og CopyDan henholdsvis 554.008 kr. og 17.222 kr.
Told- og skatteregionen har som begrundelse for ikke at imødekomme  

 klagerens anmodning om tilbagebetaling af arbejdsmarkedsbidrag opkrævet  

 af biblioteksafgifter og CopyDan afgifter i indkomstårene 1995, 1996 og  

 1997, bl.a. anført, at klageren driver erhverv som forfatter m.v. og i  

 den forbindelse skatteretligt har status som selvstændig  

 erhvervsdrivende, jf.
Landsskatterettens ikke offentliggjorte kendelse  

 611-1918-0223 af 15. december 1994, hvorefter biblioteksafgiften og afgiften  

 fra CopyDan indgår i bidragsgrundlaget efter arbejdsmarkedsfondslovens  

 § 10. For så vidt angår indkomståret 1994 finder regionen  

 ikke, at der er mulighed for genoptagelse, jf. cirkulære nr. 1998-21 af  

 28. august 1998.
 Klageren har overfor Landsskatteretten nedlagt påstand om, at told-  

 og skatteregionen pålægges at genoptage opgørelsen af  

 arbejdsmarkedsbidrag for indkomstårene 1994 - 1997 inkl. med henblik  

 på tilbagebetaling af arbejdsmarkedsbidrag af biblioteksafgifter og  

 CopyDan afgifter.
Til støtte for påstanden har klageren bl.a. anført, at  

 biblioteksafgifter m.v. grundlæggende og for alle rettighedshavere  

 må defineres som en indkomst, der er uden sammenhæng med en  

 eventuel selvstændig virksomhed som forfatter.
Klageren henviser til  

 TfS 1998.559 LSR, som ifølge klageren viser, at Landsskatteretten  

 opfatter både honorarer og biblioteksafgift m.v. som hørende  

 under § 7, stk. 1, litra c, og ikke under stk. 3. Klageren finder det  

 rimeligt at opfatte biblioteksafgifter m.v. som ikke omfattet af stk. 3, da  

 indkomsten erhverves uanset om afgiftsmodtageren har selvstændig  

 virksomhed eller ej.
Om der skal betales arbejdsmarkedsbidrag af en indkomst  

 må afhænge af indkomstens art og ikke af indkomstmodtagerens  

 status som lønmodtager/selvstændig.
Biblioteksafgiften er i  

 loven defineret som "støtte til forfattere, oversættere og  

 andre" og bør derfor omfattes på linie med statsydelser på  

 finansloven og hæderslegater, som ikke er bidragspligtige.  

 Afslutningsvis påpeger klageren det helt urimelige i, at netop  

 personer, der hverken er lønmodtagere eller selvstændige, skal  

 betale arbejdsmarkedsbidrag, da de ikke kan modtage udbetalinger fra  

 arbejdsmarkedsfondene.
 Landsskatterettens bemærkninger:
Ifølge den dagældende bestemmelse i skattestyrelseslovens §  

 4, stk. 4, gælder reglerne i lovens kapitel 3 om klage til  

 Landsskatteretten også for genoptagelsessager.
Efter Landsskatterettens  

 forretningsordens  17, stk. 4, kan retten pålægge den myndighed,  

 der sidst har truffet realitetsafgørelse i sagen, at genoptage denne.
 Under hensyn til karakteren og omfanget af den af klageren udøvede  

 aktivitet som forfatter m.v., herunder de indvundne indtægter i de  

 omhandlede år, finder retten, at klageren må anses for  

 selvstændig erhvervsdrivende som forfatter her i landet, jf.  

 Landsskatterettens kendelse 611-1918-0223 af 15. december 1994.
 Klageren er derfor bidragspligtig i henhold til arbejdsmarkedsfondslovens  

 § 7, stk. 3 (nu stk. 2).
Da klageren som selvstændig erhvervsdrivende forfatter m.v. driver  

 igangværende forfattervirksomhed, må retten til at modtage  

 biblioteksafgifter og CopyDan afgifter anses for  aktiver, der indgår i  

 virksomheden.
Afkastet af aktivet, biblioteksafgifter og CopyDan afgifter, er  

 dermed indkomst ved selvstændig erhvervsvirksomhed og indgår  

 derfor i bidragsgrundlaget, jf. arbejdsmarkedsfondslovens § 10, stk. 1.
 Retten finder herefter ikke grundlag for at pålægge Told- og  

 Skatteregionen at genoptage opgørelsen af arbejdsmarkedsbidrag for  

 indkomstårene 1994 - 1997 inkl., idet en fornyet prøvelse  

 på det foreliggende grundlag ikke kan antages at føre til en  

 ændret resultat.
