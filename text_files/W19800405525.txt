 Fundet, at en kommune ikke havde hjemmel til at nægte tilladelse til  

 overdækning af eksisterende parkeringspladser.
Byggestyrelsen har i dag skrevet således til civilingeniør K.
Dyring  

 Larsen, Exnersvej 25, 2930 Klampenborg:
 »Ved skrivelse af 16. september 1980 meddelte byggestyrelsen, at  

 Deres klage af 23. august 1980 vedrørende ejendommen matr.nr. 6 fs, Ordrup,  

 blev sendt til Københavns amtsråd til udtalelse.
 Amtsrådet har i skrivelse af 18. september 1980 bemærket, at da der ikke i  

 klagen til ministeriet ses at være anført nye oplysninger, som ikke har været  

 amtskommunen bekendt ved sagens behandling, må man henholde sig til den  

 trufne afgørelse.
 ./.En kopi af amtets skrivelse vedlægges til orientering.
 Det fremgår af sagen, at boligministeriet ved skrivelse af 17. august 1979  

 og miljøministeriet ved skrivelse af 9. november 1979 har truffet afgørelse  

 vedrørende Deres klage over Gentofte kommunalbestyrelses behandling af Deres  

 tidligere projekter.
 I skrivelse af 30. december 1979 har De ansøgt om tilladelse til opførelse  

 af en 5 m lang carport i forlængelse af en eksisterende garage i skel på  

 ejendommen.
Kommunalbestyrelsen har i skrivelse af 12. februar 1980 meddelt, at  

 projektet vil være i strid dels med bygningsreglementets kap. 3.2.3., stk. 4  

 a, idet den samlede bygnings længde incl. garagen i skel herved bliver 10,7  

 m, dels deklaration af 5. november 1919, idet carportens højde overskrider  

 den heri indeholdte højdebegrænsning på 2 m.
I øvrigt er det anført, at  

 projektets gennemførelse vil kræve, at der andetsteds på ejendommen etableres  

 gæsteparkering (som ikke må være overdækket) til mindst een bil, jfr.  

 bygningsreglementets kap. 2.1.3., stk. 2 a.
I klageskrivelse af 10. marts 1980 til Københavns amtsråd har De anført,  

 at bygningsreglementets kap. 2.1.3., stk. 2 a kun stiller krav om udlægning  

 af aral til parkering, hvorfor der ikke ifølge denne bestemmelse er hjemmel  

 til at kræve dette areal ikke må være overdækket.
Kommunalbestyrelsen har i  

 høringssvar af 16. april 1980 anført, at der på ejendommen er planlagt  

 garagering til 2 biler, således at det i dag eksisterende  

 gæsteparkeringsareal nedlægges.
Det er indvidere anført, at der på ejendommen  

 udover beboelse i et parcelhus er tilladelse til erhverv, hvorfor det ligger  

 indenfor bygningsmyndighedernes skøn at kræve det til enhver tid nødvendige  

 parkeringsareal hertil etableret på ejendommen.
Med hensyn til gæsteparkering  

 henvises til bestemmelsen i bygningsreglementets kap. 2.1.3., stk. 5, der  

 giver hjemmel for krav om anlæg samt i øvrigt til stk. 2 a.
Af Deres kommentarer af 11. maj 1980 til kommunens skrivelse fremgår, at  

 der er anlagt parkeringsareal til 3 personbiler på ejendommen, hvor det ene  

 parkeringsareal er anlagt som en garage, og de 2 øvrige er placeret foran  

 garagen.
Det er disse 2 uoverdækkede arealer, som ønskes overdækket med en  

 carport.
Der vil således ikke blive nedlagt noget parkeringsareal som anført  

 af Gentofte kommune.
Gentofte kommunes henvisning til bygningsreglementets  

 kap. 2.1.3., stk. 2 a og stk. 5 giver efter Deres opfattelse ikke hjemmel til  

 at kræve, at der skal etableres yderligere gæsteparkering, som ikke må være  

 overdækket, og at projektet udover 3 parkeringsarealer vil kræve et 4.  

 parkeringsareal.
 Københavns amtsråd har i skrivelse af 13. august 1980 meddelt, at man ikke  

 finder, at betingelserne i byggelovens § 23, stk. 1, for påklage til  

 amtsrådet er opfyldt, og der vil derfor ikke kunne foretages videre i sagen,  

 jfr. amtsrådets afgørelse af 19. marts 1979. Det tilføjes, at man fra  

 amtsrådets side kan tiltræde kommunalbestyrelsens bemærkninger om  

 gæsteparkering med henvisning til bygningsreglementets kap. 2.1.3., stk. 2 a.
 I denne anledning skal man meddele, at efter byggestyrelsens opfattelse er  

 der i bygningsreglementets kap. 2.1.3., stk. 2 a ikke hjemmel til at nægte  

 tilladelse til overdækning af de 2 eksisterende parkeringspladser, ligesom  

 der heller ikke i bestemmelsen er hjemmel til ved eventuel overdækning af de  

 eksisterende parkeringspladser at kræve udlæg af een uoverdækket  

 gæsteparkeringsplads.
 Udover dette spørgsmål har byggestyrelsen ikke fundet, at lovens  

 betingelser for at tage klagen op til behandling er opfyldt, og man kan  

 derfor ikke foretage videre i sagen.
Byggestyrelsens afgørelser i henhold til byggelovens § 23 kan inden 4 uger  

 fra den dag, afgørelsen er meddelt den pågældende, påklages til  

 boligministeren.« P.D.V.
 E.B.
Helle Drechsel fuldm.
