Kendelse  

 fra Pressenævnet i sag nr. 2003-6-101 [En kvinde - K] har ved advokat Birger  

  

 Fiala  

  

 klaget til Pressenævnet over en artikel i B.T. den 20. september 2003, idet  

 hun  

 finder, at god presseskik er tilsidesat.
 I artiklen, der bar overskriften »  

  

 Gifter sig med sin mands morder  

  

 «, hed det i en underoverskrift: »Efter  

 tre års venten kunne [K] i går gifte sig med sin tidligere elsker, [A], der  

 myrdede hendes mand i et havehus i Køge«.
 I artiklen hed det blandt andet:
 »Lykken strålede ud af øjnene på [K], da hun efter mere end tre  

 års venten endelig fik sit ja fra [A], manden der i maj 2000 myrdede hendes  

 mand, restauratør [B], med 21 knivstik i et havehus i Køge.
 Sammen med 30 venner og familiemedlemmer ankom bruden i en  

 elegant hvid dragt og brudebuket til rådhuset i Rønnede fredag middag ganske  

 få  

 minutter i 12. Den vordende gom, [A], havde allerede siddet og ventet i en  

 lille halv time på bagsædet af en bil.
[A] 39, i hvid skjorte og sorte benklæder, var tydeligt nervøs  

 under den enkle, korte ceremoni.
Han kunne kun nikke, da viceborgmester  

  Svend  

  Thorsen spurgte, om han ville tage [K] 41, til ægte.
Med et stort smil og  

 håndfladen foldet bag øret kiggede viceborgmesteren på gommen, der hurtigt  

 fik  

 rettet sig i stolen og svarede ja.
 Kort efter kom et klart og tydeligt ja fra [K], og dermed kunne  

  Svend  Thorsen erklære parret for rette ægtefolk i  

  

 med-  

  

 og modgang. [K] kastede sig lykkeligt over sin gom og kyssede ham inderligt  

 to  

 gange, endnu inden viceborgmesteren fik fuldbyrdet ægteskabet med to vidners  

 underskrifter.
Mor og elsker sigtet Seks dage efter drabet blev [A] anholdt og sigtet for drabet.  

 Tre dage senere, den 2. juni, blev [K] anholdt og sigtet for medvirken.
Efter seks måneders varetægtsfængsling valgte [A] at aflægge  

 fuld tilståelse.
Politiets materiale mod [K] holdt ikke, hun blev løsladt,  

 men  

 sigtelsen blev opretholdt; hun har aldrig modtaget erstatning for  

 varetægtsfængslingen.
[A] tog ved brylluppet [K]s efternavn og hans udgang vil i de  

 kommende tre år, indtil straffen på to tredjedele af 10 års fængsel er  

 fuldbyrdet, være  

  

 familieært  

  

 begrundet.
Så [A] kan  

 fremover frit besøge sin tidligere elskerinde og nuværende hustru i [bynavn  

 udeladt], når han har udgang.« Klageren har anført, at bladets journalist uden særskilt  

 tilladelse overværede en privat ceremoni, da hun indgik ægteskab.
På trods  

 af,  

 at det måtte have været åbenbart for ham, at ceremonien alene var forbeholdt  

 inviterede gæster, deltog han heri og refererede senere i en artikel, hvad  

 der  

 var passeret under ceremonien.
Det er klagers opfattelse, at der herved er  

 tale  

 om krænkelse af privatlivets fred, hvorfor der forbeholdes indgivet  

 politianmeldelse.
Klager er bekendt med bestemmelsen i bekendtgørelse om  

 ægteskab om, at der skal være offentlig adgang til vielsen.
Når der  

 imidlertid  

 klages i dette tilfælde, hænger det sammen med, at journalisten luskede  

 sig  

 ind til vielsen uden at give sig til kende.
Klageren har videre anført, at sigtelsen mod hende blev  

 frafaldet fra politiets side, hvorfor der i artiklen er en åbenbar fejl, der  

 er  

 egnet til at bringe hende i miskredit.
Ved læsning af ordlyden i artiklen kan  

 læseren kun få det indtryk, at der fortsat er opretholdt en sigtelse mod  

 klager.
Klager finder det yderst tvivlsomt, hvorvidt henvisningen til Køge  

 politi, som bladet har anført over for nævnet, er korrekt.
Under alle  

 omstændigheder påhviler det bladet at godtgøre, at oplysningen er korrekt.
Klageren har endelig anført, at det er åbenbart, at det ikke har  

 været nødvendigt at bringe oplysningen om hendes  

  

 bopælsby  

  

 for at skrive artiklen, og oplysningen er alene bragt for at skabe mest mulig  

 chikane af klager.
Byen består af tredive huse, og omtalen har bragt klager i  

 miskredit i lokalsamfundet.
Klager boede under sigtelsen i Køge by, som hun  

 efter sigtelsen valgte at fraflytte.
Klager har levet anonymt i  

 lokalsamfundet,  

 hvor ingen efter hendes bedste overbevisning har haft kendskab til hendes  

 fortid.
Bladet har henvist til bekendtgørelse om ægteskab,  

 Justitsministeriets bekendtgørelse nr. 662 af 1. august 1995, hvoraf det  

 fremgår, at der skal offentlig adgang til borgerlige vielser.
Klageren kan  

 derfor ikke påberåbe sig krav om særskilt tilladelse for, at en journalist  

 deltager/overværer en vielse.
Der er således heller ikke belæg for at hævde,  

 at  

 der er tale om krænkelse af privatlivets fred.
Bladet har videre anført, at journalisten i flere omgange forud  

 for vielsen var i kontakt med politiet i Køge, hvor man gav de oplysninger,  

 der  

 er bragt i artiklen.
Bladets journalist har således grundigt checket  

 forholdet,  

 og det oplyste er et faktum.
Klager har ikke tidligere anført, at der skulle  

 være tale om en fejlagtig påstand.
Såfremt klager fremlægger dokumentation  

 for,  

 at bladets oplysninger fra politiet er ukorrekte, vil bladet hurtigst muligt  

 bringe en rettelse.
Bladet har endelig anført, at det er offentlig kendt, at klager  

 har bopæl i den pågældende by.
Samtidig må det på grund af den omfattende  

 offentlige omtale af sagen anses for usandsynligt, at der er  

  

 nogen  

  

 borgere i det lille lokalsamfund, som ikke har hørt om sagen og klagers rolle  

 heri.
 I sagens behandling har følgende nævnsmedlemmer deltaget:  

  

 Axel  

 Kierkegaard  

  

 ,  

  

 Finn Rowold  

  

 ,  

  

 Tage  

 Clausen  

  

 og  

  

 Ole Askvig  

                                                            .
 Pressenævnet udtaler:
 Pressenævnet finder, at bladet hverken har handlet i strid med  

 god presseskik, ved at bladets journalist har overværet vielsen af klager på  

 Rønnede Rådhus, eller ved bladets referat af vielsesceremonien.
 Bladet kunne med fordel have oplyst, at klager ikke længere er  

 sigtet i drabssagen, men på baggrund af artiklens øvrige oplysninger fremgår  

 det, at klager ikke fortsat er sigtet i sagen.  

  

 Nævnet  

  

 har herved lagt vægt på artiklens oplysninger om, at drabet fandt sted den  

 23.  

 maj 2000, at klagers nuværende ægtefælle og klager umiddelbart derefter blev  

 sigtet for drabet, henholdsvis medvirken hertil, og at klagers nuværende  

 ægtefælle i november 2000 fik en dom på ti år for drabet på klagers tidligere  

 ægtefælle.  

  

 Nævnet  

  

 har videre lagt vægt på, at  

 oplysningen om, at sigtelsen af klager blev opretholdt, blev bragt samtidig  

 med  

 oplysningen om, at klagers nuværende ægtefælle havde valgt at aflægge fuld  

 tilståelse.
 Da klager allerede er identificeret ved det offentliggjorte  

 billede, der ledsagede artiklen, finder nævnet ikke anledning til at udtale  

 kritik i anledning af offentliggørelsen af oplysningen om klagers  

  

 bopælsby  

                                                                      .
 Afsagt den 10. december 2003.
