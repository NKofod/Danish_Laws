 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet:
§ 1 I bekendtgørelse nr. 100 af 17. marts 1977 om sejlads på Limfjorden mellem  

 Egholm og Kattegat foretages følgende ændring:
 Teksten i § 1, nr. 3, affattes således:
»Ankring nord for Egense Hage er forbudt i et område, der begrænses  

 af linier 500 m på hver side af en linie gennem Hals og Egense færgelejer.  

 Færger, der mellem Hals havn og Egense færgeleje eller mellem Ålborg og  

 Egholm færgeleje sejler på tværs af løbets længderetning, skal afpasse deres  

 sejlads således, at de ikke bringer sig i en situation, hvor der er fare for  

 sammenstød med et skib, der sejler i løbets længderetning.
Opstår der  

 alligevel fare for sammenstød, gælder reglerne for styring og sejlads i de  

 internationale søvejsregler.« § 2 Bekendtgørelsen træder i kraft den 1. juni 1983.
