 I medfør af §§ 1 og 3 i lov om samordning af fremgangsmåderne ved  

 indgåelse af offentlige bygge- og anlægskontrakter og offentlige indkøb mv.  

 jf lovbekendtgørelse nr. 600 af 30. juni 1992 fastsættes:
§ 1.  Ordregivende myndigheder skal overholde  

 bestemmelserne i direktiv nr. 93/37/EØF af 14. juni 1993 om samordning af  

 fremgangsmåderne med hensyn til indgåelse af offentlige bygge- og  

 anlægskontrakter.
Direktivet er medtaget som bilag til bekendtgørelsen.
 § 2.  Ordregivende myndigheder er statslige,  

 amtskommunale og kommunale myndigheder samt offentligretlige organer og  

 sammenslutninger af en/et eller flere af disse myndigheder eller  

 offentligretlige organer.
 § 3.  Ordregivende myndigheder skal sørge for, at  

 bestemmelserne i direktiv 93/37/EØF overholdes, når de yder direkte tilskud  

 på mere end 50 pct. til en bygge- og anlægskontrakt, som indgås af andre end  

 dem selv og som omfattes af direktivets art 2.
 § 4.  Ved udbud efter forhandling, som angivet i  

 direktivets art. 7, stk. 2, af arbejder, der omfattes af lov nr. 216 af 8.  

 juni 1966 om licitation mv (licitationsloven), skal udbud ske ved begrænset  

 udbud efter direktiv 93/37/EØF.
 Stk. 2.  Uanset bestemmelsen i § 3, stk. 2 i  

 licitationsloven kan en ordregivende myndighed der tildeler en kontrakt efter  

 direktivets artikel 30, ikke vælge frit mellem samtlige indkomne bud, og  

 uanset licitationslovens § 3, stk. 3, kan et bud, der ikke er højere end et  

 andet ved licitationen (laveste bud), ikke nedsættes.
 § 5.  Ved begrænset udbud skal de ordregivende  

 myndigheder rette henvendelse til virksomheder i andre medlemsstater som  

 angivet i art. 22, stk. 4 i direktiv 93/37/EØF .
 § 6.  Ordregivende myndigheder har pligt til i  

 udbuddet at henvise til nationale standarder, der gennemfører europæiske  

 standarder, europæiske tekniske godkendelser eller fælles tekniske  

 specifikationer.
 Stk.2.  Stk. 1 kan fraviges i de særlige tilfælde, der  

 er nævnt i art. 10, stk.3 i direktiv 93/37/EØF.
 Stk.3.  Hvis der ikke foreligger europæiske standarder,  

 europæiske tekniske godkendelser eller fælles tekniske specifikationer  

 fastsættes de tekniske specifikationer som angivet i art. 10, stk. 5 i  

 direktivet.
 Stk.4.  Medmindre kontraktgenstanden berettiger dertil,  

 er det ikke tilladt at indsætte tekniske specifikationer som nævnt i  

 direktivets art. 10, stk. 6.
 § 7.  Med bøde straffes den, der overtræder  

 bestemmelserne i § 1.
Stk. 2.  Er en overtrædelse begået af et aktieselskab,  

 anpartsselskab eller lignende pålægges selskabet som sådant bødeansvar.
Er  

 overtrædelsen begået af staten, en kommune eller et kommunalt fællesskab, der  

 er omfattet af § 60 i lov om kommunernes styrelse, kan der pålægges staten,  

 kommunen eller det kommunale fællesskab bødeansvar.
 § 8.  Bekendtgørelsen træder i kraft den 1. maj 1995  

 og har virkning for arbejder, der udbydes efter dette tidspunkt.
 Stk. 2.  Bekendtgørelse nr. 595 af 14. august 1990,  

 bekendtgørelse nr. 498 af 25. juni 1991 og §§ 2 og 3 i bekendtgørelse nr. 297  

 af 5. maj 1993 ophæves.
Bygge- og Boligstyrelsen, den 27. marts  

 1995 Rud Werborg / Bjarne Strand Bilag Rådets Direktiv 93/37/EØF af 14. juni 1993 om samordning af fremgangsmåderne med hensyn til indgåelse af offentlige  

 bygge- og anlægskontrakter (* 1) Bekendtgørelsen indeholder bestemmelser, der gennemfører Rådets  

 direktiv nr. 93/37/EØF, EF-Tidende 1993 L 199, s. 54.
