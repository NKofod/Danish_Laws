Nr BTL 246 Betænkning over Forslag til lov om ændring af realkreditlov og af lov om  

 Dansk Landbrugs Realkreditfond (Stående indekslån i landbrugsejendomme og  

 fritagelse af visse lån for tinglysningsafgift)   

 Nr L 246 1992-93, 1. samling Afgivet af Boligudvalget Afgivet: 19930420 Udvalget har behandlet lovforslaget i nogle møder.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Fremskridtspartiets, Centrum-Demokraternes, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse med det stillede ændringsforslag.
 Et mindretal (Det Konservative Folkepartis medlemmer af udvalget)  

 vil redegøre for sin stilling til lovforslaget og det stillede  

 ændringsforslag ved 2. behandling.
 Et andet mindretal (Venstres medlemmer af udvalget) vil redegøre  

 for sin stilling til lovforslaget og det stillede ændringsforslag ved 2.  

 behandling.
Ændringsforslag Til § 1Af boligministeren , tiltrådt af et flertal (udvalget  

 med undtagelse af KF og V):
 1) Nr. 4 affattes således:
 »4. I § 36 indsættes efter stk. 2 som nyt stykke:
» Stk. 3 . Uanset låneformål kan der ydes indekslån, type SI,  

 inden for en lånegrænse på 45 pct.
Lånet kan dog højst udgøre et beløb  

 svarende til 25 pct. af ejendommens værdi.
Den maksimale løbetid er 10 år.  

 Indekslån, type SI, kan refinansieres senest ved afslutningen af lånets  

 løbetid.
Den samlede løbetid på SI-lånet og refinansieringslånet kan højst  

 udgøre 30 år.
Ved refinansiering af SI-lån bevares den hidtidige  

 prioritetsstilling for nye lån.
Det ved SI-lånets optagelse udstedte  

 pantebrev skal indeholde vilkår herom.« Stk. 3-10 bliver herefter stk. 4-11.' Bemærkninger Til nr. 1 Ændringsforslaget stilles som konsekvens af aftalen af 6. april  

 1993 mellem landbrugsministeren og Landbrugsraadet, De Danske  

 Landboforeninger og Dansk Familielandbrug om visse landbrugspolitiske  

 spørgsmål.
 Ændringsforslaget indebærer, at det stående indekslån på op til 25 pct. af  

 ejendommens værdi prioritetsmæssigt skal placeres inden for en lånegrænse på  

 45 pct.
Endvidere indebærer ændringsforslaget, at det stående indekslån senest ved  

 dettes udløb kan refinansieres med et lån, der bevarer prioritetsstillingen.  

 Vilkårene, herunder afdragsprofilen, for refinansieringslånet kan aftales ved  

 optagelsen af SI-lånet.
Refinansieringslånet kan ydes som nominallån eller  

 indekslån.
Ydes lånet som nominallån, kan det ydes som stående lån, serie-  

 eller annuitetslån.
Ydes lånet som indekslån, kan det ydes som stående  

 serielån.
Den samlede løbetid på SI-lånet og refinansieringslånet kan højst  

 udgøre 30 år.
Refinansieringslånet kan ydes af et andet institut end det  

 institut, der har ydet SI-lånet.
Baadsgaard (S) fmd.
Søren Hansen (S) Lissa Mathiasen (S) Jørn  

 Pedersen (S) Grete Schødts (S) Else Marie Mortensen (S) Holger K.
Nielsen  

 (SF) Pelle Voigt (SF) Svend Aage Jensen (CD) Pernille Sams (KF) Aagaard (KF)  

 John Vinther (KF) Mejdahl (V) Bodil Thrane (V) Kirsten Jacobsen (FP)  

 nfmd.
Jørgen Estrup (RV) Lysholm Christensen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse i den affattelse,  

 hvori det foreligger efter 2. behandling.
 Et mindretal (Det Konservative Folkepartis medlemmer af udvalget)  

 vil redegøre for sin stilling til lovforslaget og de stillede ændringsforslag  

 ved 3. behandling.
 Et andet mindretal (Venstres medlemmer af udvalget) vil redegøre  

 for sin stilling til lovforslaget ved 3. behandling.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse . Mindretallet vil  

 redegøre for sin stilling til de stillede ændringsforslag ved 3. behandling.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse . Mindretallet vil redegøre for  

 sin stilling til de stillede ændringsforslag ved 3. behandling.
 ÆndringsforslagAf et mindretal (V):
 Til § 1 1) Efter nr. 8 indsættes som nyt nummer:
 »9. Efter den foreslåede § 36 a indsættes som ny paragraf:
» § 36 b.
Lån kan ydes til hel eller delvis indfrielse af  

 restgælden på realkreditlån og andre lån i landbrugsejendomme m.v., der på  

 refinansieringstidspunktet er placeret i intervallet mellem 45 og 70 pct. af  

 ejendommens værdi, og som er ydet senest den 15. marts 1993. Ved  

 refinansiering af andre lån skal betingelsen om optagelse af mindst 20 pct.  

 indekslån, type IJ, være opfyldt, jf. § 36, stk. 2. Ved hel eller delvis  

 indfrielse af lån kan der samtidig ydes lån til dækning af en forholdsmæssig  

 del af ikke betalte terminsydelser på de nævnte lån med påløbne renter,  

 såfremt ydelserne er forfaldne til betaling inden den 15. marts 1993.
 Stk. 2. Ejendommen skal være erhvervet af låntager senest den 15.  

 marts 1993.
Stk. 3. Refinansieringslån efter stk. 1 ydes som annuitetslån med  

 en maksimal løbetid på 30 år.
Lånet finansieres ved salg af nominelle, fast  

 forrentede obligationer i serier, der ikke kan anvendes til andre formål.
 Stk. 4. De enkelte institutter yder refinansieringslån til  

 indfrielse af egne realkreditlån i ejendommen. Ønsker et institut ikke at yde  

 refinansieringslån til indfrielse af egne realkreditlån, kan det institut,  

 der i øvrigt har ydet den væsentligste del af ejendommens realkreditbelåning,  

 yde det pågældende lån.
 Stk. 5. Refinansieringslån forfalder ved ejerskifte, eller hvis  

 landbrugspligten på den belånte ejendom ophæves, eller hvis ejendommens  

 jorder i væsentligt omfang overgår til anden anvendelse end jordbrug.  

 Hensidden i uskiftet bo betragtes ikke som ejerskifte.
 Stk. 6. Afhændes en anpart af den belånte ejendom, skal det  

 skyldige lånebeløb nedbringes forholdsmæssigt.
Stk. 7. Tinglysning af dokumenter, der er nødvendige for optagelse  

 af refinansieringslån, er fritaget for tinglysningsafgift.«» Til § 2 2) Efter nr. 2 indsættes som nyt nummer:
 »3. Efter den foreslåede § 6 a indsættes som ny paragraf:
»§ 6 b.
Lån kan ydes til hel eller delvis indfrielse af  

 restgælden på realkreditlån og andre lån i landbrugsejendomme m.v., der på  

 refinansieringstidspunktet er placeret i intervallet mellem 45 og 70 pct. af  

 ejendommens værdi, og som er ydet senest den 15. marts 1993. Ved hel eller  

 delvis indfrielse af lån kan der samtidig ydes lån til dækning af en  

 forholdsmæssig del af ikke betalte terminsydelser på de nævnte lån med  

 påløbne renter, såfremt ydelserne er forfaldne til betaling inden den 15.  

 marts 1993.
 Stk. 2. Ejendommen skal være erhvervet af låntager senest den 15.  

 marts 1993.
Stk. 3. Refinansieringslån efter stk. 1 ydes som annuitetslån med  

 en maksimal løbetid på 30 år.
Lånet finansieres ved salg af nominelle, fast  

 forrentede obligationer i serier, der ikke kan anvendes til andre formål.
 Stk. 4. Instituttet yder refinansieringslån til indfrielse af egne  

 realkreditlån i ejendommen.
 Stk. 5. Refinansieringslån forfalder ved ejerskifte, eller hvis  

 landbrugspligten på den belånte ejendom ophæves, eller hvis ejendommens  

 jorder i væsentligt omfang overgår til anden anvendelse end jordbrug.  

 Hensidden i uskiftet bo betragtes ikke som ejerskifte.
 Stk. 6. Afhændes en anpart af den belånte ejendom, skal det  

 skyldige lånebeløb nedbringes forholdsmæssigt.
Stk. 7. Tinglysning af dokumenter, der er nødvendige for optagelse  

 af refinansieringslån, er fritaget for tinglysningsafgift.«» Bemærkninger Til nr. 1 og 2 Til de pågældende ændringsforslag bemærkes, at forslagene  

 forudsætter en ændring af lov om realrenteafgift af visse pensionskapitaler  

 m.v. (fritagelse for realrenteafgift).
 Ændringsforslagene er udarbejdet under følgende forudsætninger:
 1. Refinansiering antages at omfatte såvel realkreditlån som andre lån med  

 pant i landbrugsejendomme m.v.
 2. Det er en betingelse, at lånet på refinansieringstidspunktet er  

 placeret i intervallet 45 til 70 pct. af ejendommens kontantværdi.
 3. Ordningen omfatter alle ejere af landbrugsejendomme m.v., som kan  

 optage lån efter realkreditloven og lov om Dansk Landbrugs Realkreditfond.  

 Der er således ingen yderligere adgangskriterier bortset fra krav om  

 erhvervelsestidspunkt for landbrugsejendommen og ydelsestidspunktet for det  

 lån, som ønskes refinansieret.
 4. Lånet, som ønskes refinansieret, skal være ydet senest den 15. marts  

 1993. Betingelsen er fastsat for at undgå kapitaliseringseffekter og for at  

 opnå sammenhæng med lovforslag L 254 (forslag til lov om statsgaranti for  

 gældssaneringslån til jordbrugere), som er under behandling i Folketinget.
 5. Realkreditinstitutterne og Dansk Landbrugs Realkreditfond refinansierer  

 som hovedregel kun egne lån.
 6. Ved refinansiering af andre lån følges de generelle bestemmelser i  

 realkreditlovgivningen om belåning.
 7. Ombytningsprocessen foregår på markedsvilkår, hvorved der er set bort  

 fra eventuelle komplikationer for kursdannelsen på obligationer, som følger  

 af den afledte og væsentlige forøgelse af omsætningen af obligationer på  

 fondsbørsen.
 8. Lånet forfalder til indfrielse ved ejerskifte, eller hvis  

 landbrugspligten på den belånte ejendom ophæves, for at undgå  

 kapitaliseringseffekter.
 9. Det påregnes, at der vil være behov for en låneramme på 4 mia. kr.
