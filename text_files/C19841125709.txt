I.
Organisering af sikkerheds- og sundhedsarbejdet.
 § 1.  Inden for kriminalforsorgen etableres en  

 organisation til varetagelse af sikkerheds- og sundhedsarbejdet, således at  

 reglerne i arbejdsministeriets bekendtgørelse nr. 392 af 10. august 1978 om  

 virksomhedernes sikkerheds- og sundhedsarbejde finder anvendelse med de  

 fravigelser og præciseringer, der fremgår af de følgende bestemmelser.
II.
Område.
 § 2.  Bestmmelserne gælder for arbejde, der udføres af  

 de ansatte og de indsatte i kriminalforsorgen.
 Stk. 2.  Beskæftigelse, der udføres af de indsatte i  

 deres celler, sidestilles med arbejde, der udføres i den ansattes hjem, jfr.  

 herved bekendtgørelse nr. 32 af 22. juni 1977 om begrænsninger i anvendelsen  

 af lov om arbejdsmiljø på arbejde, som udføres i den ansattes hjem.
III.
Organisationen.
§ 3.  Arbejdet for sikkerhed og sundhed organiseres  

 forskelligt alt efter tjenestestedets karakter af anstalt, arresthus samt  

 pension eller afdeling under den fri kriminalforsorg.
Reglerne gælder tillige  

 for direktoratet.
 § 4.  I direktoratet oprettes en sikkerhedsgruppe og  

 et sikkerhedsudvalg.
 Stk. 2.  Sikkerhedsudvalget består af sikkerhedsgruppens  

 medlemmer samt direktøren for kriminalforsorgen eller en af denne udpeget  

 ansvarlig repræsentant.
 Stk. 3.  Direktøren for kriminalforsorgen eller dennes  

 ansvarlige repræsentant er samtidig formand for udvalget.
 § 5.  På anstalterne organiseres sikkerheds- og  

 sundhedsarbejdet normalt i følgende sikkerhedsgrupper:
 Administration m.v.: Inspektionskontor, økonomikontor, bogholderi,  

 forsorg, skole, sygeafdeling og kirke.
 Økonomi: Køkken, depot og eventuelt lager.
 Vedligeholdelse m.v.: Bygningsvæsen, tekniske anlæg, rengøring,  

 renholdelse af veje, parkanlæg m.v.
 Værksteder, herunder vaskeri.
 Landbrug og gartneri samt Opsyn.
 Stk. 2.  Sikkerhedsarbejdet planlægges og koordineres af  

 sikkerhedsudvalget.
Stk. 3.  Sikkerhedsudvalgene består af 5 medlemmer,  

 hvoraf 2 medlemmer vælges af og blandt sikkerhedsrepræsentanterne, 2  

 medlemmer vælges af og blandt sikkerhedsgruppernes arbejdsledere.
Endvidere  

 indtræder anstaltslederen eller dennes ansvarlige repræsentant som medlem af  

 udvalget.
 Stk. 4.  Anstaltslederen eller dennes ansvarlige  

 repræsentant er udvalgets formand.
 § 6.  I arresthuse og pensioner organiseres  

 sikkerheds- og sundhedsarbejdet ved oprettelse af en sikkerhedsgruppe og et  

 sikkerhedsudvalg, som skal planlægge og koordinere sikkerheds- og  

 sundhedsarbejdet.
 Stk. 2.  Sikkerhedsudvalget består af medlemmerne af  

 sikkerhedsgruppen samt arrestinspektøren, forstanderen eller dennes  

 ansvarlige repræsentant, der tillige er formand for udvalget.
 § 7.  I afdelinger beliggende i det storkøbenhavnske  

 område organiseres sikkerheds- og sundhedsarbejdet i hver afdeling med  

 eventuelt lokalkontor i en sikkerhedsgruppe.
 Stk. 2.  Sikkerhedsarbejdet planlægges og koordineres af  

 et for disse afdelinger fælles sikkerhedsudvalg.
Stk. 3.  Sikkerhedsudvalget består af 5 medlemmer,  

 hvoraf 2 medlemmer vælges af og blandt sikkerhedsrepræsentanterne, 2  

 medlemmer vælges af og blandt sikkerhedsgruppernes arbejdsledere.
Endvidere  

 vælges 1 medlem af og blandt afdelingslederne eller en for denne ansvarlige  

 repræsentant.
 Stk. 4.  Sikkerhedsudvalgets formand er afdelingslederen  

 eller den for denne udpegede ansvarlige repræsentant.
 § 8.  For afdelingerne i øvrigt organiseres  

 sikkerheds- og sundhedsarbejdet i en sikkerhedsgruppe og et sikkerhedsudvalg,  

 som planlægger og koordinerer sikkerhedsarbejdet.
 Stk. 2.  Sikkerhedsudvalget består af medlemmerne af  

 sikkerhedsgruppen samt afdelingslederen eller dennes ansvarlige repræsentant,  

 der tillige er formand for udvalget.
 Stk. 3.  Er der til afdelingen knyttet et eller flere  

 lokalkontorer, oprettes fælles sikkerhedsgruppe og sikkerhedsudvalg.
IV.
Fælles.
 § 9.  Arbejdslederen og sikkerhedsrepræsentanten for  

 hvert område er sikkerhedsgruppe for det pågældende arbejde.
§ 10.  Inden for hvert område vælger de ansatte  

 iblandt sig en sikkerhedsrepræsentant.
Inden for områder, hvor indsatte  

 beskæftiges, repræsenteres de indsattte af sikkerhedsrepræsentanten, til hvem  

 de skal henvende sig i sager om deres sikkerhed og sundhed.
 § 11.  Såfremt der på en anstalt oprettes en  

 sikkerhedsgruppe for hvert skiftehold, bør overvagtmesteren indgå som  

 arbejdslederrepræsentant.
§ 12.  På anstalterne har en repræsentant for de  

 indsatte adgang til at overvære møder i sikkerhedsudvalget, der behandler  

 spørgsmål om de indsattes sikkerhed og sundhed.
Dette gælder dog ikke,  

 såfremt fængselssikkerhedsmæssige hensyn taler imod.
 Stk. 2.  Den indsatte, der overværer møderne i  

 sikkerhedsudvalget, udpeges af og blandt de indsatte (fx ved  

 talsmandsorganisationen).
 § 13.  Sikkerhedsudvalget sørger for, at der udpeges  

 en daglig leder af sikkerhedsarbejdet, der kan handle på udvalgets vegne.
 Stk. 2.  På anstalterne udpeges en ansvarlig medarbejder  

 på økonomikontoret til daglig leder.
 Stk. 3.  Den daglige leder deltager i  

 sikkerhedsudvalgenes møder.
§ 14.  Sikkerhedsudvalget skal holde ordinært møde  

 mindst en gang i kvartalet.
I to af disse møder deltager samtlige  

 sikkerhedsgrupper på tjenestestedet.
Stk. 2.  Der udarbejdes referat af sikkerhedsudvalgets  

 møder.
Sikkerhedsorganisationernes medlemmer, tjenestestedets ledelse,  

 tillidsmænd, direktoratet samt samarbejdsudvalget gøres bekendt med  

 referatet.
Arbejdstilsynet skal efter anmodning gøres bekendt med referatet.
V.
Ikrafttræden m.v.
 § 15.  Cirkulæret træder i kraft straks.
 Stk. 2.  Direktoratets cirkulære af 15. juli 1974 om  

 internt sikkerhedsarbejde i anstalterne (jfr.  

 arbejderbeskyttelseslovgivningen) ophæves samtidig hermed.
F.
Hellborn /Margit Laub Til kriminalforsorgens anstalter, afdelinger, pensioner samt  

 arrestinspektørerne.
