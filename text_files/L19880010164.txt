 Under henvisning til Udenrigsministeriets bekendtgørelse nr. 34 af 6. juni  

 1958, Lovtidende C, af den i København den 31. december 1957 undertegnede  

 kulturoverenskomst mellem Danmark og Belgien meddeles det, at der den 22.  

 januar 1988 i København er blevet undertegnet programmer for samarbejdet i  

 årene 1988-91 mellem Danmark og henholdsvis det flamske og det franske  

 sprogområde i Belgien.
Begge programmer indeholder bestemmelser om gensidige ydelser af  

 stipendier til studieophold for studerende og forskere, udveksling af  

 gæsteforelæsere og besøg i øvrigt af repræsentanter inden for uddannelse,  

 videnskab og kultur.
Endvidere omhandler programmerne fremme af samarbejde  

 mellem uddannelsesmæssige, videnskabelige og kulturelle institutioner,  

 udveksling af udstillinger og kunstneriske ensembler m.v., fremme af  

 samarbejdet inden for musik-, teater-, film- og litteraturområdet såvel som  

 andre kulturelle områder samt fremme af kontakterne mellem de to landes  

 sports- og ungdomsorganisationer m.v.
