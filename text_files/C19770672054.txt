(Til samtlige ministerier og styrelser  

 m.v.) Med henblik på at opnå større fleksibilitet inden for  

 efteruddannelsessystemet for ikke-akademisk personale i stat og kommune har  

 Danmarks Forvaltningshøjskole besluttet at integrere de forvaltningsfaglige  

 efteruddannelser i et modulopbygget forvaltningsfagligt kursussystem.
I en brochure fra maj 1977 har forvaltningshøjskolen orienteret samtlige  

 ministerier m.v. om det nye uddannelsessystem.
Det er heri bl. a. fremhævet,  

 at forvaltningsfaglig afgangseksamen (FA ) fremdeles skal kunne gennemføres  

 på det hidtidige niveau.
 Formålet med FA-uddannelsen er at kvalificere personalet til at bestride  

 selvstændige og/eller ledende arbejdsopgaver inden for den offentlige  

 forvaltnings forskellige grene.
Idet der i øvrigt henvises til lønnings- og pensionsdepartementets  

 skrivelse af 31. januar 1975 vedrørende tjenestemænd, der har bestået  

 forvaltningsfaglig afgangseksamen fra Danmarks Forvaltningshøjskole, skal  

 administrationsdepartementet henstille, at personer, der har gennemgået denne  

 uddannelse, bliver taget i betragtning ved besættelse af stillinger, hvortil  

 de efter deres uddannelse er kvalificerede, på lige fod med ansøgere med  

 andre uddannelser.
Man skal tillige henstille, at det af stillingsopslaget  

 fremgår, at FA-ere vil kunne komme i betragtning.
P.
M.
V.
E.
B.
