 En jordbærdyrker forespørger om muligheden for import af østeuropæisk  

 arbejdskraft til jordbærplukning, idet han henviser til, at  

 arbejdsformidlingen ikke de forgående år, har kunnet formidle tilstrækkelig  

 arbejdskraft i sæsonen.
 Arbejdsmarkedsstyrelsen udtaler, at import af udenlandsk arbejdskraft  

 ikke kan anbefales idet det pågældende arbejdsmarkedsnævn oplyser, at der  

 stadig er ledig arbejdskraft i området samt at arbejdsformidlingen gerne  

 medvirker til ordinær formidlling under forudsætning af at disse udbydes til  

 overenskomstmæssig løn for den pågældende type arbejde.
 Arbejdsdirektoratet har d.d. tilskrevet Arbejdsministeriet, således:
»Arbejdsdirektoratet er med skrivelse af 5. april 1989 af  

 Arbejdsministeriet blevet anmodet om kommentarer til henvendelse af 31. marts  

 1989 fra hr.
Torben Nielsen, Bogyden 28, Turup, 5610 Assens til  

 arbejdsministeren, om de fynske jordbærdyrkeres problemer med at skaffe  

 arbejdskraft til jordbærplukning, jf.
Arbejdsministeriets j.nr. 4314-17.
Direktoratet har senest med brev af 3. marts 1988, vedlagt i kopi,  

 tilskrevet Arbejdsministeriet desangående.
Direktoratet henviser heri til AMN  

 Fyns skrivelse af 22. februar 1988 til Landbrugsrådet, vedlagt i kopi, med  

 notits til arbejdsministeren, landbrugsministeren og Landsarbejdsnævnet,  

 hvori der bl.a. er redegjort for spørgsmålet om import af udenlandsk  

 arbejdskraft til brug for jordbærplukningen på Fyn.
Direktoratet har i den aktuelle sag rettet henvendelse til sekretariatet  

 for AMN Fyn om spørgsmålet om import af østeuropæisk arbejdskraft, som det  

 rejses af hr.
Torben Nielsen i dennes henvendelse til arbejdsmninisteren.
 Fra sekretariatet oplystes det, at AMN Fyn stadig er af den opfattelse, at  

 der er ledig arbejdskraft på Fyn til de udbudte bærplukkerjob og:
* At AF gerne medvirker til ordinær formidling til plukkerjob under  

 forudsætning af at disse udbydes til overenskomstmæssig løn for denne type  

 arbejde, * at plukkerjob der udbydes til akkordløn vil blive annonceret i AF's  

 jobcentre, og *at AMN Fyn stadig ikke kan anbefale import af udenlandsk arbejskraft som  

 en mulig løsning på bærdyrkernes problemer.
 AMN Fyn har senest ved skrivelse af 30. marts 1989, vedlagt i kopi, gjort  

 Fyns Bærdyrkerforening opmærksom herpå.
Direktoratet har, i lighed med det i brev af 3. marts 1988 anførte, ikke  

 noget yderligere at tilføje.« Hvilket herved meddeles.
