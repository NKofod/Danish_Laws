Ændringsforslag stillet den 28. maj  

 2001 Ændringsforslag til 3. behandling af Forslag til lov om indhentning af tilbud i bygge- og  

 anlægssektoren [af erhvervsministeren (Ole Stavad)] Af	erhvervsministeren:
Til § 1 1) Stk. 1  

affattes således:
» 1)	Rådets direktiv 93/37/EØF af 14. juni 1993 om  

 samordning af fremgangsmåderne med hensyn til indgåelse af  

 offentlige bygge- og anlægskontrakter med senere ændringer, 2)	Rådets direktiv 93/38/EØF af 14. juni 1993 om  

 samordning af fremgangsmåderne ved tilbudsgivning inden for vand- og  

 energiforsyning samt transport og telekommunikation med senere  

 ændringer eller 3)	lov nr. 378 af 14. juni 1995 om kommuners og amtskommuners  

 udførelse af opgaver for andre myndigheder med senere ændringer  

 eller regler udfærdiget i medfør heraf.« [Præcisering af, at en byggeopgave ikke er  

 omfattet af flere regelsæt] Til kapitel 4 2) Overskriften affattes således:
»Klage over licitation m.v.« [Overskriften gøres mere dækkende for  

 klagenævnets kompetence] Bemærkninger Til nr. 1 Med ændringsforslaget præciseres det, at loven  

 i udgangspunktet heller ikke skal omfatte indhentning af tilbud på  

 bygge- og anlægsopgaver, der er omfattet af EU s  

 forsyningsvirksomhedsdirektiv, direktiv 93/38/EØF af 14. juni 1993 om  

 samordning af fremgangsmåderne ved tilbudsgivning inden for vand- og  

 energiforsyning samt transport og telekommunikation med senere  

 ændringer.
Herved undgås overlapning mellem to regelsæt,  

 således som det allerede følger af lovforslagets undtagelser,  

 for så vidt angår direktiv 93/37 EØF og lov nr. 378 fra  

 1995.
 Der er i øvrigt ikke tilsigtet ændringer i  

 forhold til lovforslaget.
Til nr. 2 Med tilføjelsen m.v. i overskriften til kapitel 4  

 gøres overskriften mere dækkende for klagenævnets  

 kompetence.
