Bekendtgørelse om ændring af bekendtgørelse om dokumentation af elafgiftsforhold og om registrerede virksomheders overførsel af oplysninger om elafgiftsforhold til Energinet.dk § 1 I bekendtgørelse nr. 1083 af 7. september 2015 om dokumentation af elafgiftsforhold og om registrerede virksomheders overførsel af oplysninger om elafgiftsforhold til Energinet.dk foretages følgende ændringer:
 1. Indledningen affattes således:
»I medfør af § 9, stk. 11 og 12, § 9 a, stk. 3, og § 15, stk. 2, i lov om afgift af elektricitet, jf. lovbekendtgørelse nr. 308 af 24. marts 2017, fastsættes:« 2. Overskriften til § 5 affattes således:
 »Elforbrugere med timebaseret afgiftsfritagelse for VE-anlæg«.
 3. § 5, stk. 1, affattes således:
»For oplysninger i datahubben om aftagenumre, der er undtaget fra afgift efter § 2, stk. 3-7, i lov om afgift af elektricitet (særligt afgiftsforhold), skal der for hvert aftagenummer foretages verifikation af, at aftagenummeret kun vedrører forbrugere, som kan forbruge elektricitet undtaget fra afgift nævnt i lovens § 2, stk. 3, 1. pkt.« 4. § 5, stk. 2, affattes således:
»Stk. 2. Til verifikation efter stk. 1 anvendes oplysninger, der er omfattet af § 9, stk. 8, i lov om afgift af elektricitet.« 5. Overskriften til § 10 affattes således:
 »Elforbrugere med årsbaseret afgiftsfritagelse for VE-anlæg«.
 6. § 10, stk. 2, affattes således:
»Stk. 2. Til verifikation efter stk. 1 anvendes oplysninger, der er omfattet af § 9, stk. 8, i lov om afgift af elektricitet.« § 2 Stk. 1. Bekendtgørelsen træder i kraft den 1. januar 2018, jf. dog stk. 2.
 Stk. 2. § 1, nr. 2, 3 og 5, træder i kraft den 1. april 2018.
