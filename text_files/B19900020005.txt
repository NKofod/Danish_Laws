 I henhold til § 20, stk. 8, i lov nr. 824 af 19. december 1989 om  

 skattemyndighedernes organisation og opgaver m.v. (Skattestyrelsesloven)  

 fastsættes følgende forretningsorden for Landsskatteretten.
Rettens organisation § 1.  Landsskatteretten består af en retspræsident, et  

 antal retsformænd og et antal andre medlemmer.
 Stk. 2.  Retten deles i en afdeling for indkomst- og  

 formueansættelser og en afdeling for vurdering af fast ejendom.  

 Retspræsidenten kan bestemme, at afdelingerne opdeles i besluttende led.
Stk. 3.  I den samlede ret behandles kun spørgsmål af  

 almindelig karakter og af fælles interesse.
Hver af afdelingerne kan vedtage,  

 at en sag, der behandles ved afdelingen, skal forelægges den samlede ret til  

 afgørelse.
 Stk. 4.  Retspræsidenten bestemmer fordelingen af  

 retsformænd og medlemmer mellem de to afdelinger og fastsætter fordelingen af  

 sagerne mellem afdelingerne.
 Stk. 5.  I tilfælde, hvor et medlem på grund af  

 inhabilitet eller af andre årsager er forhindret i at deltage i afgørelsen af  

 en sag, kan afdelingen supplere sig med et medlem fra den anden afdeling.
Afvisning af klager § 2.  Lovgivningens bestemmelser om klageadgang til  

 lignings- eller vurderingsmyndighederne skal være overholdt, inden der  

 indgives klage til Landsskatteretten.
Er dette ikke tilfældet, afvises  

 klagen.
Landsskatteretten kan dog behandle klagen, hvis retten finder, at  

 særlige omstændigheder taler derfor.
Stk. 2.  Klagen skal være indgivet inden for de frister,  

 der er fastsat i lovgivningen.
Hvis klagen indgives for sent, afvises klagen.  

 Landsskatteretten kan dog behandle klagen, hvis retten finder, at særlige  

 omstændigheder taler derfor.
Stk. 3.  Klagen skal være skriftlig og ledsaget af de i  

 skattestyrelseslovens § 25, stk. 2, nævnte dokumenter.
Det skal fremgå af  

 klagen, hvilke punkter klagen angår, og med hvilken begrundelse der klages,  

 jf. skattestyrelseslovens § 24.
Stk. 4.  Hvis klagen er udformet eller begrundet på en  

 sådan måde, at den ikke kan tjene som grundlag for rettens sagsbehandling,  

 fastsætter retten en frist, inden for hvilken klageren har adgang til at  

 udbedre manglen.
Det samme gælder, hvis de i stk. 3 nævnte dokumenter ikke er  

 vedlagt klagen.
Fristen skal meddeles klageren skriftligt og må ikke være  

 kortere end 14 dage fra modtagelsen af meddelelsen.
I meddelelsen angives det  

 så vidt muligt, hvori manglen består.
Hvis klageren ikke udbedrer manglen  

 inden fristens udløb, afvises sagen.
Sagsforberedelsen § 3.  Sagsforberedelsen foretages af rettens kontorer.
Stk. 2.  Klage over et skatteankenævns, den statslige  

 told- og skatteforvaltnings eller Ligningsrådets ansættelse af indkomst eller  

 formue indgives til Landsskatteretten.
Landsskatteretten underretter den  

 pågældende skattemyndighed om klagen og anmoder om indsendelse af det  

 materiale, som har dannet grundlag for afgørelsen.
Hvis der i klagen til  

 Landsskatteretten fremsættes nye faktiske oplysninger, der ikke fremgår af  

 den udarbejdede sagsfremstilling, eller hvis det i øvrigt anses for  

 hensigtsmæssigt, kan Landsskatteretten anmode om skattemyndighedens  

 kommentarer hertil.
I særlige tilfælde kan sagen fremsendes til  

 skattemyndigheden med anmodning om udfærdigelse af ny sagsfremstilling i den  

 i skattestyrelseslovens § 21, stk. 2, angivne form.
Stk. 3.  Hvor der efter skattestyrelseslovens§ 21, stk.  

 5, er indgivet klage over en ansættelse af indkomst eller formue foretaget af  

 en kommunal skattemyndighed, underretter Landsskatteretten vedkommende  

 skatteankenævn om klagen.
Landsskatteretten anmoder skatteankenævnet om at  

 indhente en udtalelse om sagen fra den kommunale skattemyndighed og om at  

 indsende denne udtalelse samt det materiale, der har dannet grundlag for  

 afgørelsen, og skatteankenævnets eventuelle kommentarer.
Landsskatteretten  

 kan bestemme, at skatteankenævnet skal afgive en udtalelse i den i  

 skattestyrelseslovens § 21, stk. 2, angivne form, og at nævnet skal fremkomme  

 med et forslag til sagens afgørelse.
 Stk. 4.  Hvor Landsskatteretten undtagelsesvis beslutter  

 at realitetsbehandle en sag om ansættelse af indkomst eller formue, uden at  

 vedkommende skatteankenævn har taget stilling til en klage, jf. § 2, stk. 1,  

 anvendes stk. 3 tilsvarende.
Stk. 5.  På klager over et skatteankenævns, den  

 statslige told- og skatteforvaltnings eller Ligningsrådets afslag på en  

 anmodning om genoptagelse af en tidligere afgjort sag om skatteansættelse af  

 indkomst eller formue anvendes stk. 3 tilsvarende.
Det samme gælder klager  

 over et skatteankenævns stadfæstelse af en kommunal skattemyndigheds afslag  

 på en anmodning om genoptagelse.
 Stk. 6.  Udtalelse m.v. efter stk. 2-5 skal foreligge  

 inden for en frist på 1 måned.
 § 4.  Klage over et skyldråds eller Ligningsrådets  

 vurdering m.v. af en fast ejendom indgives til Landsskatteretten, der  

 underretter den pågældende vurderingsmyndighed om klagen.  

 Vurderingsmyndigheden anmodes om at indsende det materiale, der har dannet  

 grundlag for afgørelsen, og opfordres til at fremkomme med eventuelle  

 kommentarer dertil.
 Stk. 2.  Klager over vurdering m.v. af fast ejendom  

 sendes direkte til udtalelse i Told- og Skattestyrelsen uden forudgående  

 høring af skyldrådet, hvis styrelsen over for Landsskatteretten har anmodet  

 derom, eller hvor Landsskatteretten finder det hensigtsmæssigt.
Stk. 3.  Hvis Told- og Skattestyrelsen oplyser, at der  

 er iværksat en revision omfattende den påklagede vurdering, stiller  

 Landsskatteretten klagesagen i bero herpå.
Klageren underrettes snarest  

 muligt skriftligt herom.
 § 5.  På klager over afgørelser, der omfattes af  

 skattestyrelseslovens § 23, stk. 1, nr. 2, 4 og 5, anvendes § 3 tilsvarende.
Stk. 2.  Klager over afgørelser, der omfattes af  

 skattestyrelseslovens § 23, stk. 1, nr. 6, indgives til Landsskatteretten,  

 der underretter den pågældende myndighed om klagen.
Myndigheden anmodes om at  

 indsende det materiale, der har dannet grundlag for afgørelsen.  

 Landsskatteretten kan opfordre myndigheden til at fremkomme med eventuelle  

 kommentarer til sagen.
§ 6.  Hvis der under Landsskatterettens behandling af  

 klagesagen fremkommer oplysninger om sagens faktiske omstændigheder, som ikke  

 fremgår af den i skattestyrelseslovens § 21, stk. 2, nævnte sagsfremstilling,  

 og heller ikke på anden måde er blevet klageren bekendt, skal klageren gøres  

 bekendt med de nye oplysninger, medmindre disse er uden betydning for sagens  

 afgørelse.
Klageren skal samtidig underrettes om, at vedkommende har ret til  

 at udtale sig skriftligt eller mundtligt over for Landsskatterettens kontor.  

 Klagerens skriftlige udtalelse eller anmodning om lejlighed til en mundtlig  

 udtalelse skal foreligge inden for en frist på 1 måned.
Fremkommer der ingen  

 henvendelse fra klageren, viderebehandles sagen på det foreliggende grundlag.
Stk. 2.  Når Landsskatterettens afgørelse af et  

 klagepunkt angår bedømmelsen af de skattemæssige virkninger af et retsforhold  

 mellem klageren og en trediemand, og der er grund til at antage, at denne  

 trediemand ønsker en anden bedømmelse af retsforholdet lagt til grund end den  

 bedømmelse, klageren ønsker lagt til grund, kan det bestemmes, at  

 trediemanden skal have mulighed for at udtale sig skriftligt eller mundtligt  

 over for rettens kontor.
Det kan tillige bestemmes, at trediemanden skal  

 tilsiges til et retsmøde i sagen og der fremkomme med sin udtalelse.
Klageren  

 skal underrettes om, at der er truffet bestemmelse om høring af trediemanden,  

 og skal samtidig underrettes om, at vedkommende har ret til at udtale sig  

 skriftligt eller mundtligt over for Landsskatterettens kontor i anledning af  

 beslutningen.
Klagerens skriftlige udtalelse eller anmodning om lejlighed til  

 en mundtlig udtalelse skal foreligge inden for en frist på 1 måned.  

 Fremkommer der ingen henvendelse fra klageren, indhenter retten udtalelsen  

 fra trediemanden efter den trufne beslutning.
 Stk. 3.  Når en vurdering m.v. af fast ejendom er  

 påklaget af en anden end ejendommens ejer, skal Landsskatteretten sikre sig,  

 at der er givet ejeren lejlighed til at udtale sig skriftligt eller mundtligt  

 i sagen.
 Stk. 4.  Under sagens behandling kan indhentes sådanne  

 yderligere oplysninger i sagen, som anses for nødvendige.
§ 7.  Hvis klageren har anmodet om en mundtlig  

 forhandling efter skattestyrelseslovens § 26, stk. 1, eller efter § 6, stk. 1  

 eller 2, eller hvis Landsskatteretten af hensyn til sagens oplysning anser en  

 mundtlig forhandling for hensigtsmæssig, indkaldes klageren til et møde med  

 en af rettens sagsbehandlere.
Indkaldelsen sker normalt med mindst 14 dages  

 varsel, men kortere varsel kan aftales med klageren.
Retten fastsætter tid og  

 sted for forhandlingen.
 Stk. 2.  Landsskatteretten kan indkalde repræsentanter  

 for den myndighed, som har truffet den påklagede afgørelse, til den mundtlige  

 forhandling.
Stk. 3.  En klager, der har haft en mundtlig forhandling  

 med en af rettens sagsbehandlere, kan på begæring få tilsendt en kopi af det  

 optagne forhandlingsreferat, for så vidt angår de under forhandlingen  

 fremkomne oplysninger og forklaringer, herunder udtalelser fra de  

 repræsenterede myndigheder.
Båndoptagelse af forhandlingen kan ikke finde  

 sted.
 Stk. 4.  I sager om vurdering m.v. af fast ejendom kan  

 det bestemmes, at mundtlig forhandling finder sted i forbindelse med en  

 besigtigelse af ejendommen.
§ 8.  Når grundlaget herfor er tilvejebragt,  

 udarbejder rettens kontor en skriftlig redegørelse med et motiveret forslag  

 til klagens afgørelse.
Redegørelsen skal som hovedregel alene omfatte de  

 spørgsmål, som er rejst af klageren.
Redegørelsen skal dog tillige omfatte  

 spørgsmål, som retten agter at tage stilling til efter skattestyrelseslovens  

 § 28, stk. 1, 2. pkt.
 Stk. 2.  Kontorets motiverede forslag til sagens  

 afgørelse sendes med sagens bilag til udtalelse i Told- og Skattestyrelsen i  

 følgende tilfælde:
Stk. 3.  Told- og Skattestyrelsen afgiver en skriftlig  

 udtalelse i sagen.
Hvis styrelsen ønsker at benytte sin adgang til at anmode  

 om retsmøde i sagen, skal denne anmodning fremsættes senest sammen med den  

 skriftlige udtalelse.
 Stk. 4.  Udtalelser efter stk. 3 skal foreligge inden  

 for en frist på 1 måned.
Rettens afgørelse § 9.  Rettens afgørelser træffes på grundlag af  

 skriftlig votering eller mundtlig votering på retsmøde.
Ved den skriftlige  

 votering er rettens andre medlemmer, jf. § 1, stk. 1, opdelt i  

 voteringsgrupper, hver bestående af 2 medlemmer.
Sagerne opdeles efter deres  

 art i tilsvarende grupper, dog således at der for hver sagsgruppe er mindst 2  

 voteringsgrupper.
Stk. 2.  Retspræsidenten/retsformanden kan i tilfælde,  

 hvor en sag findes at være af særlig principiel karakter, bestemme, at sagen  

 skal undergives skriftlig votering af et udvidet antal medlemmer, enten inden  

 for samme sagsgruppeinddeling eller i forskellige grupper.
Beslutter  

 retspræsidenten/retsformanden, at en sag efter at have været til behandling i  

 en voteringsgruppe skal undergives udvidet votering, kan dette kun ske inden  

 for samme sagsgruppeinddeling.
Retspræsidenten/retsformanden kan endvidere  

 bestemme, at en sag skal forelægges til afgørelse på et retsmøde.
Hvis et  

 andet medlem begærer det, skal en sag undergives udvidet votering - inden for  

 samme eller anden sagsgruppeinddeling - eller forelægges til afgørelse på et  

 retsmøde.
I tilfælde af udvidet votering skal de andre medlemmer, jf. § 1,  

 stk. 1, altid udgøre mindst 2/3 af samtlige, der deltager i afgørelsen.
Stk. 3.  Rettens afgørelse skal som hovedregel alene  

 angå de påklagede punkter i den forelagte afgørelse.
Retten kan dog uanset  

 klagens indhold optage afgørelsen i sin helhed til påkendelse, jf.  

 skattestyrelseslovens § 28, stk. 1, 2. pkt.
Retten skal i så fald sikre, at  

 der gives klageren og Told- og Skattestyrelsen adgang til at udtale sig om  

 afgørelsen som helhed. § 6 og § 8, stk. 2-4, anvendes tilsvarende.
 § 10.  En klagesag kan kun afgøres med deltagelse af  

 mindst 3 medlemmer, jf. dog stk. 4 og 5.
 Stk. 2.  Efter kriterier, der fastlægges af  

 retspræsidenten, deles klagesagerne efter den kontormæssige sagsbehandlings  

 afslutning i 2 grupper, omfattende henholdsvis mere principielle sager,  

 herunder alle sager, der behandles på et retsmøde, jf. nedenfor § 11, og  

 øvrige sager.
Stk. 3.  I mere principielle sager skal mindst 1 af de  

 deltagende være retspræsident eller retsformand og mindst 2 være andre  

 medlemmer, jf. § 1, stk. 1. I tilfælde af stemmelighed er retspræsidentens  

 stemme afgørende.
Deltager retspræsidenten ikke, er retsformandens eller,  

 hvor flere retsformænd deltager, den efter udnævnelse ældste retsformands  

 stemme afgørende.
Stk. 4.  I de øvrige sager kan retspræsidenten bestemme,  

 at kontorchefer, ekspeditionssekretærer eller fuldmægtige ved retten skal  

 deltage i afgørelsen af klager.
I sådanne tilfælde deltager 2 andre  

 medlemmer, jf. § 1, stk. 1, i afgørelsen sammen med vedkommende kontorchef,  

 ekspeditionssekretær eller fuldmægtig, der har samme beføjelser som en  

 retsformand.
Er voteringen ikke enstemmig, overgår klagen dog til behandling  

 efter reglerne i stk. 3.
 Stk. 5.  Afgørelser, der vedrører afvisning af en  

 indkommen klage, og afgørelser, der vedrører anmodning om genoptagelse af en  

 påkendt klage, kan træffes af retspræsidenten, en retsformand eller en  

 kontorchef uden medvirken af andre medlemmer.
Retsmøder § 11.  Retsmøder afholdes i følgende tilfælde:
Stk. 2.  Retten kan afslå en begæring om retsmøde efter  

 stk. 1, nr. 1 eller 2, hvis retten anser et retsmøde for åbenbart  

 overflødigt.
Hvis klageren har anmodet om retsmøde, skal afslaget meddeles  

 skriftligt, og klageren skal, hvis der ikke har været afholdt mundtlig  

 forhandling under sagens forberedelse, underrettes om sin ret til at kræve en  

 sådan forhandling afholdt.
 Stk. 3.  Retspræsidenten/retsformanden kan bestemme, at  

 personale under retten skal være til stede i rettens møder med adgang til at  

 deltage i forhandlingerne uden stemmeret.
§ 12.  I afdelingen for indkomst- og formueansættelser  

 finder retsmøder normalt sted i form af gruppemøder, hvori foruden  

 retspræsidenten og/eller en eller flere retsformænd mindst 2 af afdelingens  

 andre medlemmer deltager.
Retsmøder som nævnt i § 11, stk. 1, nr. 3, finder  

 dog normalt sted i form af underafdelingsmøder, hvori foruden retspræsidenten  

 og/eller en eller flere retsformænd højst halvdelen af afdelingens andre  

 medlemmer deltager.
 Stk. 2.  Afdelingsmøder med deltagelse af  

 retspræsidenten, alle retsformændene og alle afdelingens andre medlemmer  

 finder sted til drøftelse af særlige spørgsmål efter retspræsidentens nærmere  

 bestemmelse, eller når mindst 3 af afdelingens medlemmer kræver det.
 Stk. 3.  Ethvert medlem kan forlange en i et gruppemøde  

 behandlet sag forelagt den pågældende underafdeling med henblik på drøftelse  

 af principielle spørgsmål eller andre spørgsmål af større betydning.  

 Indkaldes klageren ikke til et møde i underafdelingen, afgøres sagen herefter  

 i et nyt gruppemøde bestående af de tidligere deltagende medlemmer.
Stk. 4.  Ændring i den i stk. 1 og 2 nævnte opdeling kan  

 gennemføres ved beslutning af den samlede afdeling.
Retspræsidenten kan  

 bestemme, og mindst 3 af afdelingens medlemmer kan kræve, at spørgsmålet  

 herom forelægges den samlede afdeling.
§ 13.  I afdelingen for vurdering af fast ejendom  

 finder retsmøder normalt sted i form af gruppemøder.
Retsmøder som nævnt i §  

 11, stk. 1, nr. 3, finder dog normalt sted i form af afdelingsmøder.
Stk. 2.  Retspræsidenten/retsformanden kan beslutte, at  

 der skal foretages besigtigelse af den pågældende ejendom.
Et flertal af de  

 voterende kan ligeledes beslutte, at der skal foretages besigtigelse.
Når en  

 sådan besigtigelse agtes foretaget af et beslutningsdygtigt udvalg af retten,  

 indkaldes klageren til besigtigelsen efter reglen i § 15, stk. 1, og  

 besigtigelsen anses herefter for at udgøre et retsmøde i sagen i relation til  

 klagerens adgang til at begære retsmøde afholdt, jf. § 11, stk. 1, nr. 1.
Stk. 3.  Ethvert medlem kan forlange en i et gruppemøde  

 behandlet sag forelagt i et afdelingsmøde med henblik på drøftelse af  

 principielle spørgsmål eller andre spørgsmål af større betydning.
Indkaldes  

 klageren ikke til et møde i afdelingen, afgøres sagen herefter i et nyt  

 gruppemøde bestående af de tidligere deltagende medlemmer.
 Stk. 4.  § 12, stk. 4, anvendes tilsvarende.
Indkaldelse til retsmøde § 14.  Retspræsidenten fastsætter tid og sted for  

 afholdelse af retsmøde.
Retsmøderne er ikke offentlige.
Stk. 2.  Medlemmerne skal normalt indkaldes med mindst 1  

 uges varsel.
Denne frist kan fraviges, når særlige forhold gør det påkrævet.  

 Hvis et medlem er forhindret i at møde, må dette snarest muligt meddeles  

 rettens sekretariat.
 Stk. 3.  Sammen med indkaldelsen fremsendes dagsorden  

 for retsmødet og de af rettens kontorer udarbejdede redegørelser og de  

 foreløbige voteringer i de sager, der skal behandles på det pågældende møde.
 § 15.  Klageren skal indkaldes skriftligt med mindst 4  

 ugers varsel.
Stk. 2.  Hvis retten undtagelsesvis bestemmer, at en  

 trediemand eller en ejer, jf. § 6, stk. 2 og 3, en syns- og skønsmand, jf.  

 skattestyrelseslovens § 30, eller en anden person skal have lejlighed til at  

 udtale sig over for retten under et retsmøde, indkaldes den pågældende person  

 med samme varsel som klageren.
Klageren underrettes herom.
 Stk. 3.  Told- og Skattestyrelsen indkaldes med samme  

 varsel som rettens medlemmer, jf. § 14, stk. 2.
Afholdelse af retsmøde § 16.  Sagerne forelægges på retsmødet af  

 retspræsidenten, en retsformand, det retsmedlem, der i henhold til § 9, stk.  

 2, har begæret en sag forelagt til afgørelse på et retsmøde, af den klager,  

 der har anmodet om retsmøde, eller af Told- og Skattestyrelsen, hvis denne  

 har fremsat begæring om at udtale sig mundtligt for retten.
Afgørelse om,  

 hvem der skal forelægge sagen, træffes af retspræsidenten, eller, hvor han  

 ikke deltager, af den efter udnævnelse ældste tilstedeværende retsformand.
Stk. 2.  Under mødet gives der klageren adgang til at  

 redegøre for sin påstand og begrundelsen herfor.
Desuden skal Told- og  

 Skattestyrelsen og eventuelle særligt indkaldte personer, jf. § 15, stk. 2,  

 have adgang til at udtale sig.
Til sagens belysning kan retsmedlemmerne  

 stille spørgsmål til de fremmødte.
 Stk. 3.  Efter at klageren, Told- og Skattestyrelsens  

 repræsentant og eventuelle øvrige indkaldte, jf. § 15, stk. 2, har forladt  

 mødet, finder votering sted umiddelbart på grundlag af forhandlingen, jf. dog  

 stk. 4-6.
Stk. 4.  Retspræsidenten/retsformanden afgør, hvornår  

 forhandlingerne i en sag er afsluttet.
Hver af de tilstedeværende andre  

 medlemmer kan dog forlange afstemning om, hvorvidt forhandlingerne skal  

 fortsætte.
Medlemmet kan desuden forlange, at sagen udsættes een gang, og at  

 vedkommende medlem får tilsendt sagens akter inden sagens fornyede  

 behandling.
Stk. 5.  Når forhandlingerne er afsluttet, formulerer  

 retspræsidenten/retsformanden det eller de spørgsmål, hvorom der eventuelt  

 skal stemmes.
Ved afstemningen skal de andre medlemmer altid udgøre mindst  

 2/3 af samtlige, der deltager i afgørelsen.
 Stk. 6.  Retspræsidenten/retsformanden kan bestemme, at  

 sagen skal udgå til yderligere skriftlig behandling og votering.
Stk. 7.  Over mødet føres en protokol, der godkendes af  

 retspræsidenten/retsformanden.
Protokollen skal indeholde oplysning om dato  

 og klokkeslet for mødets begyndelse og slutning samt fortegnelse over  

 mødedeltagerne.
Endvidere skal protokollen indeholde en fornøden  

 identifikation af de sager, der blev behandlet på mødet, og disses afgørelse.  

 Mindretalsvota under afstemningen og begrundelse derfor tilføjes protokollen.
Stk. 8.  Retten afgør selv, om et retsmedlem er  

 forhindret i at deltage i afgørelsen af en sag på grund af inhabilitet.  

 Rettens afgørelse i så henseende skal fremgå af protokollen.
Et medlem må  

 ikke selv deltage i afgørelsen af, hvorvidt vedkommende er inhabil.
Medlemmet  

 kan forlange sine indvendinger imod rettens afgørelse af  

 inhabilitetsspørgsmålet tilført protokollen.
 Stk. 9.  Udskrift af protokollen tilsendes efter mødet  

 retsmedlemmerne, men ikke klageren eller Told- og Skattestyrelsen.
Udfærdigelse af kendelse § 17.  Afgørelsen af klagen træffes i form af en  

 dateret kendelse, der skal indeholde en begrundelse, herunder særligt angive  

 rettens stilling til de af klageren påberåbte omstændigheder og nedlagte  

 påstande i sagen, medmindre de nævnte omstændigheder må anses for uvæsentlige  

 og uden reel betydning for sagens afgørelse.
Stk. 2.  Af kendelsen må det fremgå, om ansættelsen i  

 sin helhed eller kun en del af denne er påkendt, jf. § 9, stk. 3. I særlige  

 tilfælde kan retten træffe afgørelse i form af en kendelse, der uden  

 beløbsmæssig opgørelse alene fastlægger de principper, efter hvilke den  

 påklagede afgørelse skal træffes.
Told- og Skattestyrelsen foranlediger  

 herefter, at der foretages ansættelse eller vurdering i overensstemmelse med  

 Landsskatterettens angivelser.
Stk. 3.  Hvis klagen vedrører et afslag på en anmodning  

 om genoptagelse af en skatteansættelse, jf. § 3, stk. 5, skal det fremgå af  

 kendelsen, om Landskatteretten stadfæster det tidligere meddelte afslag.
Hvis  

 Landsskatteretten finder, at genoptagelse burde have fundet sted, skal retten  

 i kendelsen pålægge den pågældende skattemyndighed at genoptage ansættelsen.
 Stk. 4.  Hvis retten har afslået en anmodning fra  

 klageren eller Told- og Skattestyrelsen om afholdelse af retsmøde, jf. § 11,  

 stk. 2, skal begrundelsen herfor nævnes i kendelsen.
 § 18.  Mindretalsvota med hensyn til sagens udfald  

 eller begrundelsen for dette optages med den fornødne begrundelse i kendelsen  

 (dissens). Desuden skal der angives stemmetallet for hver af opfattelserne,  

 samt om retspræsidenten/retsformanden har afgivet dissens.
Stk. 2.  Kendelsen formuleres af retspræsidenten eller  

 vedkommende retsformand.
I sager med mindretalsopfattelser formuleres  

 kendelsen i fornødent omfang efter samråd med de øvrige voterende i sagen.  

 Der kan i forbindelse med voteringen træffes anden bestemmelse om  

 kendelsesudfærdigelsen.
Stk. 3.  Kopi af kendelsen tilsendes klageren og alle  

 øvrige vedkommende.
Samtidig med kendelsens fremsendelse underrettes klageren  

 og eventuelle andre søgsmålsberettigede om fristerne for at indbringe rettens  

 afgørelse for de almindelige domstole.
Tilbagekaldelse § 19.  Klageren kan til enhver tid tilbagekalde en  

 klage.
Tilbagekaldelsen kan ske skriftligt eller mundtligt.
Sker  

 tilbagekaldelsen mundtligt i forbindelse med mundtlig forhandling eller  

 retsmøde, gøres der notat derom i referatarket, respektive protokollen.
Ved  

 enhver tilbagekaldelse skal retten skriftligt meddele klageren, at sagen er  

 henlagt i Landsskatteretten efter tilbagekaldelse af klagen.
Stk. 2.  Hvis klageren indbringer sagen for domstolene  

 efter skattestyrelseslovens § 31, stk. 1, 2. pkt., anses klagen til  

 Landsskatteretten for bortfaldet.
Retten meddeler skriftligt klageren, at  

 sagen herefter er henlagt i Landsskatteretten.
 Stk. 3.  Hvis klageren over for skatteankenævnet har  

 tilsluttet sig, at der sker genoptagelse af en sag, der tidligere har været  

 afgjort af nævnet, meddeler nævnet Landsskatteretten dette, jf.  

 forretningsordenen for skatteankenævnene, § 18, stk. 2. Retten meddeler  

 skriftligt klageren, at sagen herefter er henlagt i Landsskatteretten.
 Stk. 4.  Klageren kan til enhver tid mundtligt eller  

 skriftligt frafalde en fremsat anmodning om mundtlig forhandling eller  

 retsmøde i sagen.
Genoptagelse § 20.  Hvis en klager efter skattestyrelseslovens § 29  

 anmoder om genoptagelse af en påkendt klage, afgør retten efter § 10, stk. 5,  

 om genoptagelse kan tillades.
Tillades genoptagelse, anvendes reglerne i §§  

 3-19 tilsvarende.
 Stk. 2.  Anmodning om genoptagelse medfører ikke  

 forlængelse af fristerne i skattestyrelseslovens § 31, stk. 2-5, for sagens  

 indbringelse for domstolene.
Repræsentation § 21.  Klageren kan til enhver tid bemyndige en anden  

 person til at varetage klagerens interesser under sagen.
Landsskatteretten  

 betragter herefter - indtil klageren meddeler retten, at bemyndigelsen er  

 tilbagekaldt - den bemyndigede som legitimeret til at optræde på klagerens  

 vegne.
 Stk. 2.  Fra reglen i stk. 1 gælder dog følgende  

 undtagelser:
Klageafgifter § 22.  I følgende tilfælde skal der ved fremsendelse  

 af klage til Landsskatteretten betales klageafgift:
Stk. 2.  Hvis klageafgiften ikke betales samtidig med  

 fremsendelsen af klagen eller anmodningen om genoptagelse, fastsætter  

 Landsskatteretten en frist på 14 dage til indbetaling af afgiften.
Hvis  

 klageafgiften ikke er indbetalt inden fristens udløb, betragtes klagen som  

 bortfaldet.
Landsskatteretten meddeler skriftligt klageren, at sagen er  

 afsluttet som bortfaldet, og at kravet på afgift hermed også er bortfaldet.
§ 23.  Klageafgiften tilbagebetales, når klageren får  

 helt eller delvis medhold i klagen.
Er der klaget over flere poster i en  

 ansættelse m.v., tilbagebetales afgiften, hvis klageren har fået helt eller  

 delvis medhold i et enkelt klagepunkt, uanset om ansættelsen m.v. måtte blive  

 forhøjet på andre klagepunkter.
Tilsvarende gælder, hvor retten i medfør af  

 skattestyrelseslovens § 28, stk. 1, 2. pkt., af egen drift har besluttet at  

 påkende en ansættelse eller vurdering som helhed, jf. herved § 9, stk. 3.
 Stk. 2.  Klageafgiften tilbagebetales, når klagen  

 tilbagekaldes i forbindelse med, at den myndighed, som har truffet den  

 påklagede afgørelse, genoptager denne.
Stk. 3.  Hvor klageafgiften i en genoptagelsessag for  

 Landsskatteretten skal tilbagebetales efter stk. 1, afgør retten under hensyn  

 til karakteren af de nye oplysninger, som har ført til den ændrede afgørelse,  

 om der også skal ske tilbagebetaling af den klageafgift, som blev betalt ved  

 den oprindelige klages fremsendelse.
Det gælder dog ikke, hvis sådan  

 klageafgift tidligere er tilbagebetalt efter stk. 1. Rettens afgørelse  

 angives i kendelsen.
 Stk. 4.  Tilbagebetaling af klageafgiften sker til  

 klageren.
 Stk. 5.  Afgørelser vedrørende tilbagebetaling af  

 klageafgift kan ikke påklages til anden administrativ myndighed.
Syn og skøn § 24.  Hvis en klager eller en skattemyndighed, hvis  

 afgørelse er påklaget til Landsskatteretten, ønsker at benytte sin adgang  

 efter lovens § 30, stk. 1, til ved byretten at begære udmeldt syn og skøn  

 efter retsplejelovens § 343, skal rekvirenten skriftligt underrette  

 Landsskatteretten derom.
Sammen med underretningen skal følge en kopi af  

 rekvirentens skrivelse til byretten med fornøden påtegning fra byretten, samt  

 en kopi af skønstemaet.
Stk. 2.  Når syns- og skønssagen er afsluttet, skal  

 rekvirenten inden 14 dage indsende kopi af retsbogsudskriften til  

 Landsskatteretten.
Med udskriften skal følge syns- og skønsmændenes  

 udtalelse.
Hvis der har været afholdt mundtlig afhjemling af syns- og  

 skønsforretningen i retten, skal rekvirenten tillige indsende kopi af  

 retsbogsudskriften herover.
 Stk. 3.  Hvis klageren er rekvirent, skal vedkommende  

 samtidig med indsendelsen af de i stk. 2 nævnte dokumenter skriftligt meddele  

 Landsskatteretten, hvorvidt klagen opretholdes eller trækkes tilbage.
Stk. 4.  Hvis en skattemyndighed er rekvirent, kan  

 Landsskatteretten efter modtagelsen af de i stk. 2 nævnte dokumenter  

 skriftligt anmode klageren om inden for en frist på 14 dage at meddele,  

 hvorvidt klagen opretholdes eller trækkes tilbage.
Fremkommer der ingen  

 meddelelse fra klageren, anses klagen for opretholdt.
Offentliggørelse af rettens afgørelser § 25.  Retten offentliggør med passende mellemrum  

 afgørelser, som skønnes at have almen interesse.
Ved offentliggørelsen skal  

 navne på fysiske og juridiske personer, CPR- og SE-numre og andre  

 personhenførbare data bortset fra rettens journalnumre fjernes eller  

 erstattes af anonymiserede betegnelser.
Ikrafttræden § 26.  Bekendtgørelsen træder i kraft den 1. april  

 1990. Samtidig bortfalder bekendtgørelse nr. 180 af 1. april 1986 af  

 forretningsorden for landsskatteretten, som ændret ved bekendtgørelse nr. 351  

 af 2. juni 1987.
