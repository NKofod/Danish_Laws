Nr BTL 82 Betænkning over I.
Forslag til lov om ændring af forskellige skattelove  

 (Visse udenlandske investeringsselskaber m.v.) II.
Forslag til lov om ændring  

 af lov om en realrenteafgift af visse pensionskapitaler m.v. (Visse  

 udenlandske investeringsselskaber)   

 Nr L 82 1985-86, 1. samling Blad nr 315 Afgivet af skatte- og afgiftsudvalget Afgivet: 19851208 Udvalget har behandlet lovforslagene i nogle møder.
Ministeren for skatter og afgifter har til det under I nævnte lovforslag stillet nedenstående ændringsforslag, hvorom henvises til de ledsagende bemærkninger.
Herefter indstiller et flertal (udvalget med undtagelse af fremskridtspartiets medlem) det under I nævnte lovforslag til vedtagelse med de af ministeren for skatter og afgifter stillede ændringsforslag og det under nr.
II nævnte lovforslag til vedtagelse uændret.
Et mindretal (fremskridtspartiets medlem af udvalget) indstiller lovforslagene til forkastelse ved 3. behandling.
ÆNDRINGSFORSLAG til I.
Forslag til lov om ændring af forskellige skattelove (Visse udenlandske investeringsselskaber m.v.) Af ministeren for skatter og afgifter, tiltrådt af et flertal (udvalget med undtagelse af FP):
Til § 2 1) I den foreslåede § 1, stk. 1, nr. 5a), i lov om indkomstbeskatning af aktieselskaber m.v. affattes litra c) således:
»c) realiserede fortjenester som omhandlet i aktieavancebeskatningslovens § 2, nedsat med eventuelle tab efter samme paragraf, samt realiserede fortjenester som omhandlet i aktieavancebeskatningslovens § 2a.« Til § 3 2) I stk. 2 og tre steder i stk. 3 ændres »den formueskattepligtige værdi« til: »kursværdien«, og i stk. 3 ændres »formueskattepligtige værdi« til: »kursværdi«.
 3) Stk. 4 affattes således:
 »Stk. 4. § 2 har virkning fra og med indkomståret 1986.
Investeringsforeningen skal dog ikke udlodde fortjeneste på aktier, der ville være undtaget efter stk. 2-3, såfremt aktierne var afhændet af en person eller et selskab.« BEMÆRKNINGER Til nr. 1 Ved den ændrede formulering af litra c) udvides udlodningspligten for de udloddende investeringsforeninger, således at ikke kun realiserede aktieavancer omfattet af den foreslåede § 2 i aktieavancebeskatningsloven skal udloddes.
Foreningerne skal også udlodde andre aktieavancer, der ville være almindelig skattepligtig indkomst hos personer.
Efter de gældende regler er de udloddende investeringsforeninger ikke forpligtet til at udlodde aktieavancer overhovedet.
Det vil sige, at foreningerne frit kan realisere aktieavancer uden udlodning, også selv om ejertiden er under tre år.
Herved opnår disse investeringsforeninger en skattemæssig fordel, da det almindelige princip i aktieavancebeskatningsloven er, at alle aktieavancer beskattes med almindelig indkomstskat, når afhændelsen sker efter mindre end tre års ejertid.
De provenumæssige virkninger afhænger af, hvorledes forslaget vil påvirke investeringsforeningernes dispositioner.
Det må antages, at foreningerne vil blive mere tilbageholdende med at realisere kursgevinster på aktier, som de har ejet i mindre end tre år.
Derfor må de provenumæssige virkninger forventes at blive forholdsvis begrænsede.
Administrativt skønnes ændringsforslaget ikke at få konsekvenser af betydning.
Til nr. 2 Efter lovforslaget anvendes den formueskattepligtige værdi pr. 1.
januar 1986 ved opgørelsen af den skattepligtige fortjeneste, når denne værdi er højere end den faktiske anskaffelsessum.
For unoterede aktier opgøres den formueskattepligtige værdi pr. 1.
januar 1986 imidlertid på grundlag af selskabets indre værdi med udgangspunkt i status på et tidligere tidspunkt.
Ved den foreslåede ændring sikres, at den skærpede beskatning også i disse tilfælde kun finder anvendelse på fortjeneste, der er optjent efter den 1.
 januar 1986.
Til nr. 3 Ændringsforslaget sikrer, at de udloddende investeringsforeninger kun bliver forpligtet til at udlodde aktieavancer, der er optjent efter 1. januar 1986. Det gælder både for aktieavancer efter den foreslåede § 2a i aktieavancebeskatningsloven og de avancer efter aktieavancebeskatningslovens § 2, der skal udloddes efter ændringsforslagets nr. 1.
Hagen Hagensen (KF) nfmd.
Collet (KF) Houe (KF) Fogh Rasmussen (V) Birthe Rønn Hornbech (V) Bente Juncker (CD) Dohrmann (FP) Arne Bjerregaard (KrF) Jytte Hilden (S) Sonja Mikkelsen (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
