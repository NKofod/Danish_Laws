Formålet med registeret er opsamling og bevarelse af serologiske og kliniske data samt serologisk materiale til brug ved diagnosticering og iværksættelse af behandling af Føllings Sygdom (phenylketonuri) ved PKU-analyse og medfødt nedsat stofskifte (myxødem) ved TSH-analyse hos nyfødte, kontrol af tidligere foretagen PKU- eller TSH-analyse ved senere opstået mistanke og Føllings Sygdom eller medfødt nedsat stofskifte.
Registeret skal endvidere anvendes til kvalitetskontrol ved metodeudvikling, forskning, statistik samt til kortlægning af mulig dødsårsag i forbindelse med spædbarns eller ældre børns død med henblik på eventuelt rådgivning af forældre i forbindelse med ny graviditet.
Personkreds: Registeret må kun indeholde oplysninger om personer, der er undersøgt for føllings sygdom og medfødt nedsat stofskifte på Statens Seruminstitut.
 Ikrafttrædelsesdato: 15/01/1993.
