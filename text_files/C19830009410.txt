Til samtlige stempelmyndigheder og tinglysningskontorer Til orientering om skattedepartementets praksis vedrørende stempling af  

 nævnte pantebreve skal man meddele følgende:
1. En ny ejers overtagelse af den personlige  

 forpligtelse ifølge et ejerpantebrev er stempelfri efter stempellovens § 73,  

 stk. 3, nr. 3, jfr. dog § 62 A.
Stempelfritagelsen forudsætter, at den ny  

 ejer af ejendommen får transport på ejerpantebrevet, hvilket kan ske  

 stempelfrit i medfør af § 72, stk. 6, nr. 2, jfr. dog § 62 A.
2. Hvis et ejerpantebrev i forbindelse med en  

 ejendomsoverdragelse omdannes til et sælgerpantebrev med den ny ejer som  

 debitor og sælger som kreditor, skal pantebrevet stemples efter stempellovens  

 § 57 som et nyt pantebrev.
Ved omdannelsen ophører identiteten med hensyn til  

 parterne i retsforholdet, således at § 10, stk. 2, ikke kan finde anvendelse.
3. Ved en panthavers overtagelse af en ejendom f.eks.  

 på tvangsauktion bliver panthaver både debitor og kreditor i henhold til sine  

 pantebreve i ejendommen.
Herved omdannes pantebrevene til ejerpantebreve.
Ved  

 videresalg af ejendommen kan køber derfor ikke stempelfrit indtræde som  

 debitor, jfr. foranstående punkt 2.
Et pantebrev, som på tvangsauktion har opnået blot delvis dækning, anses  

 ikke i stempelmæssig henseende for bortfaldet.
Heraf følger bl.a., at det  

 fremover som ejerpantebrev vil kunne anvendes for det fulde pålydende.
4. Hvor der ved sælgers optagelse af ejerskiftelån i  

 et realkreditinstitut m.v. sker indfrielse af indestående restgæld til  

 vedkommende realkreditinstitut, kan der ved stempelberegningen i forbindelse  

 hermed ske fradrag i stempelgrundlaget for restgælden.
Optages lånet i købers  

 navn, kan der ligeledes ske fradrag for restgælden, hvis køber overtager  

 restgælden ifølge de tidligere lån senest samtidig med indfrielsen af disse.  

 Overtagelsen kan f.eks. ske ved, at køber ved sin underskrift på det nye  

 pantebrev overtager restgælden ifølge de indestående, ældre lån til  

 realkreditinstituttet.
