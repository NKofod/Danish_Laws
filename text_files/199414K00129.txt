Nr BTL 129 Betænkning over Forslag til lov om ændring af lov om lægemidler og lov om  

 apoteksvirksomhed (Lægemiddelstatistik, kontrol med kliniske afprøvninger,  

 oprettelse og nedlæggelse af håndkøbsudsalg m.v.)   

 Nr L 129 1994-95, 1. samling Afgivet af Sundhedsudvalget Afgivet: 19950517 Udvalget har behandlet lovforslaget i nogle møder og har herunder stillet spørgsmål til sundhedsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Apotekerforening, Eriksen, Niels, Helsingør, Glostrup Apotek, Lemvig Apotek, Medif/Mefa, Medivet, Skanderborg Apotek og Veterinærmedicinsk Industriforening.
 Der er af sundhedsministeren og af to mindretal stillet ændringsforslag,  

 hvorom henvises til de ledsagende bemærkninger.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) bemærker, at man på grund af  

 landbrugs- og fiskeriministerens udkast til bekendtgørelser om henholdsvis  

 lægemidler til veterinær brug og sundhedsrådgivningsaftaler for kvæg- og  

 svinebesætninger ønsker en ophævelse af fastprissystemet på veterinære  

 lægemidler.
Danmark er det eneste land i EU, hvor fastprissystemet for veterinære  

 lægemidler er fastholdt.
Det vil alt andet lige betyde konkurrenceforvridning  

 for danske landmænd, og mindretallet ønsker ikke import fra udlandet.
 Med tilfredshed har mindretallet dog noteret sig ministerens initiativ,  

 der giver mulighed for at bryde multipakninger på apotekerne.
 Mindretallet tager til efterretning, at ministerens forslag indeholder en  

 række positive delelementer, men at disse overskygges af nogle meget negative  

 effekter, når det drejer sig om de private apotekers mulighed for magistrel  

 produktion.
Mindretallet finder det uacceptabelt, at regeringen fortsætter med at give  

 sygehusapotekerne udvidede produktionsmuligheeder, jf.
L 112, forslag til lov  

 om ændring af lov om sygehusvæsenet og lov om udøvelse af lægegerning.  

 (Lægelig behandling for stofmisbrug), samtidig med at det foreliggende  

 lovforslag klart begrænser private apotekers muligheder for magistrel  

 produktion.
 Mindretallet vender sig imod sundhedsministerens opprioritering af de  

 offentlige apoteker på bekostning af de private apoteker.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse med de af ministeren stillede  

 ændringsforslag.
 Et mindretal (Venstre og Det Konservative Folkepartis medlemmer af  

 udvalget) indstiller lovforslaget til vedtagelse med de af  

 mindretallet stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 2-6 stillede  

 ændringsforslag.
Ændringsforslag Til § 1Af sundhedsministeren, tiltrådt af et flertal (S, SF,  

 RV og CD):
 1) Før nr. 1 indsættes som nyt nummer:
 »01. I § 5 indsættes efter stk. 2 som nyt stykke:
»Stk. 3. Veterinærdirektoratets repræsentanter har mod  

 behørig dokumentation og uden retskendelse adgang til virksomheder, der har  

 Sundhedsstyrelsens tilladelse efter § 8 til at forhandle foderlægemidler til  

 dyr eller fisk.
Veterinærdirektoratets repræsentanter kan kræve at få  

 fremvist og udleveret kopi af bestillingsedler på foderlægemidler, der er  

 ordineret af en dyrlæge.«» Af et mindretal (FP):
 2) I den under nr. 25 foreslåede affattelse af § 26,  

 stk. 3, udgår ordene »m.v.«.
 Af sundhedsministeren, tiltrådt af et flertal (S, SF, FP, RV  

 og CD):
 3) I den under nr. 28 foreslåede affattelse af § 44,  

 stk. 1, nr. 4, indsættes efter ordene »hjemmel i«: »§ 5,  

 stk. 3, 2. pkt.,».
 Til § 2 4) Efter nr. 5 indsættes som nyt nummer:
 »01. I § 12 indsættes efter stk. 2 som nyt stykke:
»Stk. 3. Sundhedsstyrelsen kan fastsætte regler om, at  

 særlige kategorier af de varer, der er nævnt i § 12, stk. 1, nr. 4, kan  

 fremstilles og videresælges til andre apoteker.«» Af et mindretal (V, KF og FP):
 5) Nr. 6 udgår.
 6) Efter nr. 10 indsættes som nyt nummer:
 »02. § 44 affattes således:
»§ 44. Sundhedsministeren fastsætter regler for beregning af  

 apotekernes priser ved salg til forbrugerne af lægemidler, hvis forhandling  

 er forbeholdt apoteker bortset fra veterinære lægemidler.
Reglerne fastsættes  

 efter indhentet udtalelse fra Sundhedsstyrelsen, jf. § 66.«» Af sundhedsministeren, tiltrådt af et flertal (S, SF, RV og  

 CD):
 7) Efter nr. 14 indsættes som nyt nummer:
 »03. I § 65 indsættes efter stk. 4 som nyt stykke:
»Stk. 5. Veterinærdirektoratets repræsentanter har mod  

 behøring legimation og uden retskendelse adgang til apoteker.  

 Veterinærdirektoratets repræsentanter kan kræve at få fremvist og udleveret  

 kopi af alle recepter på lægemidler, der er ordineret af en  

 dyrlæge.«» 8) Nr. 17 affattes således:
»17. I § 72, stk. 1, nr. 2, udgår »§ 44,»,  

 og »§ 65, stk. 3 og 4« ændres til: »§ 65, stk. 3, 4 og 5, 2.  

 pkt.«» Til § 3 9) Paragraffen affattes således:
 »§ 3 Stk. 1. Loven træder i kraft den 1. juli 1995.
Stk. 2. Sundhedsministeren kan tillade, at et magistrelt  

 lægemiddel, der fremstilles og forhandles på et apotek på tidspunktet for  

 denne lovs ikrafttræden, og som er omfattet af § 13, stk. 2, i lov om  

 apoteksvirksomhed som affattet ved denne lovs § 2, nr. 6, fortsat kan  

 fremstilles og forhandles i en periode efter den 1. juli 1995, dog ikke  

 længere end til 1. juli 1997.« Bemærkninger Til nr. 1 Der henvises til bemærkningerne til nr. 7.
 Med den under nr. 7 foreslåede ændring af apotekerloven får kredsdyrlæger  

 adgang til apoteker med henblik på kontrol af dyrlægerecepter.
 Foderlægemidler til dyr og fisk kan imidlertid også forhandles gennem  

 særlige virksomheder, der har Sundhedsstyrelsens tilladelse hertil.
 Disse foderlægemidler kan med få undtagelser kun udleveres til forbrugere  

 efter en skriftlig bestilling fra en dyrlæge.
 Det foreslås derfor, at kredsdyrlæger også kan få adgang til disse særlige  

 virksomheder for at kontrollere dyrlægers bestilling af foderlægemidler.
 Til nr. 2 Ved at indsætte »m.v.« i § 26, stk. 3, får  

 sundhedsministeren ifølge bemærkningerne mulighed for at forbyde den  

 omkostningsrelaterede bonusbetaling, der udbetales dyrlægerne af Medivet A/S,  

 en udbetaling, Sundhedsministeriet med trusler om politianmeldelse tidligere  

 har forbudt, hvilket forbud imidlertid er blevet underkendt ved Ombudsmandens  

 afgørelse af 13. oktober 1994, idet Ombudsmanden ikke fandt, at der var  

 tilstrækkelig hjemmel i den tidligere lægemiddellovs § 26, stk. 3.
Meget kunne tyde på, at denne del af lovændringen tilsyneladende skyldes  

 eksistensen af firmaet Medivet A/S.
Uanset om det drejer sig om dette firma  

 eller eventuelle nye firmaer, der kunne påtænkes oprettet, finder  

 Fremskridtspartiet det hensigtsmæssigt at fremkomme med enkelte bemærkninger  

 til en del af lovforslaget, der vedrører § 26, stk. 3, altså ændringen m.v.,  

 der i sig selv er ganske intetsigende, hvorimod bemærkningerne yder en vis  

 vejledning til forståelsen af formål og hensigt med ændringen.
Eksemplet med firmaet Medivet A/S viser, at det er et firma, der har til  

 formål igennem økonomisk rationel drift og i tæt samarbejde med dyrlæger at  

 distribuere veterinærmedicin til alle Danmarks dyrlæger.
Systemet er lavet,  

 så dyrlægernes frie ordinationsret ikke bliver belastet, da alle nuværende  

 produkter på det danske marked er med i sortimentet.
Det, man i lovforslaget arbejder for, er et monopol.
Det vil sige, at  

 apotekernes monopol skal bevares over for dyrlægerne.
Dette må  

 Fremskridtspartiet klart tage afstand fra.
Der bør således ske en adskillelse  

 af human og veterinær medicin, da disse to områder er meget forskellige.
 Til nr. 3 Forslaget indebærer, at en virksomhed, der forhandler  

 foderlægemidler, kan straffes, såfremt den pågældende virksomhed ikke  

 efterkommer oplysningspligten efter § 5, stk. 3, 2. pkt.
Til nr. 4 Ifølge den gældende bestemmelse i § 12, stk. 1, nr. 4, indebærer  

 bevilling til at drive apotek bl.a. ret til fremstilling af og forhandling  

 til forbrugerne af andre varer end lægemidler, som naturligt og  

 hensigtsmæssigt forhandles på apoteket.
Efter bestemmelsen er det således  

 ikke tilladt for et apotek at fremstille frihandelsvarer med henblik på  

 videreforhandling til andre apoteker.
Der har i praksis vist sig behov for, at apotekerne med henblik på  

 videresalg til andet apotek kan fremstille en række specialkomponerede  

 blandinger, der anvendes til særlige formål.
Der er først og fremmest tale om  

 aflivningsvæsker til dyrlægers brug i praksis, visse tekniske produkter til  

 tandlægers brug i praksis, forskellige desinfektionsmidler til blandt andet  

 kirurgisk anvendelse samt specielle hudplejemidler, som ikke i almindelighed  

 er tilgængelige.
Det er helt naturligt, at disse produkter forhandles gennem  

 et apotek.
Produktionsfaciliteterne er imidlertid nedlagt på hovedparten af  

 landets apoteker.
En lang række af landets apoteker vil derfor kun være i  

 stand til at forhandle de omhandlede produkter til forbrugerne, såfremt de  

 pågældende apoteker får mulighed for at indkøbe produkterne på et andet  

 apotek, der fremstiller disse varer.
 Det foreslås derfor, at der tilvejebringes hjemmel for Sundhedsstyrelsen  

 til at fastsætte nærmere regler for, i hvilke tilfælde apoteker har ret til  

 at fremstille og videresælge disse varer til andre apoteker.
 Til nr. 5 Ændringsforslaget indebærer, at den magistrelle produktion af  

 lægemidler fortsat er mulig på private apoteker, og skal sikre, at private  

 apoteker og sygehusapoteker ligestilles.
Til nr. 6 Som en følge af landbrugs- og fiskeriministerens udkast til  

 bekendtgørelserne om henholdsvis lægemidler til veterinær brug og  

 sundhedsrådgivningsaftaler for kvæg- og svinebesætninger vil landbrugets  

 udgifter til sygdomsbekæmpelse stige væsentligt.
Forslagsstillerne ønsker med  

 dette ændringsforslag at skabe fri konkurrence på området for veterinære  

 lægemidler for derved at sænke omkostningerne for landbruget.
 Til nr. 7 Sundhedsstyrelsen fører efter apotekerlovens § 65 tilsyn med  

 apoteker.
Efter lov om embedslægevæsenet fører embedslægerne på Sundhedsstyrelsens  

 vegne tilsyn med læger.
Med henblik på gennemførelsen af embedslægernes  

 tilsyn med læger har embedslæger adgang til apoteker.
 De autoriserede dyrlæger er undergivet tilsyn af Veterinærdirektoratet.  

 Tilsynet, der udføres af kredsdyrlæger på Veterinærdirektoratets vegne,  

 omfatter blandt andet tilsyn med dyrlægers ordination af lægemidler.
 Der er imidlertid ikke i den nugældende lovgivning hjemmel til, at  

 kredsdyrlæger kan få adgang til apoteker med henblik på kontrol af  

 dyrlægerecepter.
 På den bagrund har Landbrugs- og Fiskeriministeriet fremsat ønske om, at  

 der tilvejebringes et bedre grundlag for kredsdyrlægernes tilsyn med  

 dyrlægeordinationer.
 Efter lovforslaget får kredsdyrlæger på tilsvarende måde som embedslæger  

 mod behørig dokumentation og uden retskendelse adgang til apoteker.  

 Kredsdyrlægen kan forlange at få fremvist og udleveret kopi af alle  

 dyrlægerecepter.
 Med henblik på en yderligere forbedring af mulighederne for systematisk  

 kontrol ønsker Landbrugs- og Fiskeriministeriet endvidere at få adgang til  

 oplysninger i Sundhedsstyrelsens lægemiddelstatistikregister om landbrugets  

 lægemiddelforbrug.
 Sundhedsstyrelsen er indstillet på at stille oplysninger til rådighed for  

 Landbrugs- og Fiskeriministeriet på en sådan måde, at der er mulighed for at  

 følge forbruget af lægemidler på besætningsniveau.
 Til nr. 8 Forslaget indebærer, at en apoteker kan straffes, såfremt den  

 pågældende ikke efterkommer oplysningspligten efter § 65, stk. 5, 2. pkt.
 Til nr. 9 Den foreslåede bestemmelse i lovforslagets § 2, nr. 6,  

 indebærer, at lægemidler, der kan erstattes af lægemidler, for hvilke der af  

 Sundhedsstyrelsen er udstedt en markedsføringstilladelse, ikke efter lovens  

 ikrafttrædelse må fremstilles og forhandles på apotek, jf. bemærkningerne til  

 § 2, nr. 4-6.
Ved lov nr. 451 af 1. juni 1994 skete der en lempelse af apotekernes pligt  

 til at fremstille og forhandle magistrelle lægemidler.
Før dette tidspunkt  

 var hver enkelt apoteker som udgangspunkt forpligtet til at fremstille og  

 forhandle de magistrelle lægemidler, som patienten ønskede udleveret fra  

 vedkommende apotek.
Efter den 1. juli 1994 påhviler pligten til fremstilling  

 af magistrelle lægemidler apotekerne som kollektiv forpligtelse.
Den enkelte  

 apoteker har alene en individuel pligt til at fremskaffe og forhandle  

 magistrelle lægemidler.
 Denne lempelse har forstærket udviklingen i retning af, at magistrel  

 fremstilling af lægemidler er koncentreret på ganske få apoteker, som efter  

 eget ønske har foretaget investeringer i driftsmateriel, personale m.v. med  

 henblik på at kunne varetage denne fremstilling.
 Hensynet dels til de apotekere, der har foretaget sådanne væsentlige  

 investeringer i driftsmateriel, personale m.v. med henblik på at kunne  

 foretage en central fremstilling af sådanne magistrelle lægemidler, som vil  

 blive omfattet af det foreslåede forbud mod at fremstille visse magistrelle  

 lægemidler, og dels til de forbrugere, der benytter bestemte magistrelt  

 fremstillede lægemidler, taler for, at der tilvejebringes en klar hjemmel  

 til, at Sundhedsministeriet efter drøftelser med Danmarks Apotekerforening og  

 på grundlag af en udtalelse fra Sundhedsstyrelsen kan tillade, at visse  

 magistrelle lægemidler kan fremstilles og forhandles i en afviklingsperiode  

 efter den foreslåede ikrafttræden af lovforslaget.
 Det foreslås derfor, at Sundhedsministeren kan tillade, at et magistrelt  

 lægemiddel, der fremstilles og forhandles på et apotek på tidspunktet for  

 denne lovs ikrafttræden, og som vil være omfattet at det foreslåede forbud  

 mod fremstilling i § 13, stk. 2, i lov om apoteksvirksomhed, fortsat kan  

 fremstilles og forhandles i en periode, som dog ikke kan udstrækkes længere  

 end til den 1. juli 1997.
 Beslutningen om fastsættelsen af afviklingsperiodens længde vil blive  

 afpasset efter efterspørgslen efter det konkrete magistrelle lægemiddel samt  

 efter vedkommende apotekers muligheder for at foretage en økonomisk og  

 driftsmæssig hensigtsmæssig afvikling af produktionen af det pågældende  

 lægemiddel.
 For så vidt angår vurderingen af, om et magistrelt fremstillet lægemiddel  

 er omfattet af den foreslåede bestemmelse i § 13, stk. 2, henvises i øvrigt  

 til bemærkningerne til § 2, nr. 4-6.
Tove Lindbo Larsen (S) nfmd.
Lone Møller (S) Hanne Andersen (S) Martin  

 Glerup (S) Jytte Wittrock (S) Jørn Jespersen (SF) Vibeke Peschardt (RV) Anni  

 Svanholt (SF) Sonja Albrink (CD) Jørgen Winther (V) Mariann Fischer Boel (V)  

 Ester Larsen (V) fmd.
Kim Mouritsen (V) Karen Højte Jensen (KF) Agnete  

 Laustsen (KF) Henriette Kjær (KF) Jan Køpke Christensen (FP) Enhedslisten havde ikke medlemmer i udvalget.
