I den konkrete sag blev sagsøger  

 fritstillet af en dansk arbejdsgiver i oktober 2000 og flyttede til England i  

 februar 2001. Sagsøger oppebar løn fra den danske arbejdsgiver frem til  

 august 2001.  

 Landsskatteretten fandt, at indkomsten var omfattet af kildeskattelovens § 2,  

 stk. 1, litra a, og at den kunne beskattes i Danmark som lønindkomst efter  

 artikel 15 i den dansk-britiske dobbeltbeskatningsoverenskomst.
Dette blev  

 begrundet med, at retten til sådanne ydelser alene udspringer af det arbejde,  

 der forud for fratrædelsen eller opsigelsen er udført for en arbejdsgiver i  

 Danmark.
Landsskatterettens kendelse blev  

 indbragt for landsretten, hvor Skatteministeriet tog bekræftende til genmæle  

 til trods for, at ministeriet materielt kunne tilslutte sig  

 Landsskatterettens  

 afgørelse.
Begrundelsen for at tage bekræftende til genmæle var, at sagsøger  

 efter ministeriets vurdering ville kunne støtte ret på en tidligere afgørelse  

 -  

 TfS 1998,652 - som blev refereret uden kommentarer eller forbehold i  

 Ligningsvejledning 2001, som samtidig er det indkomstår, den aktuelle sag  

 vedrører.
 Den tidligere afgørelse vedrørte  

 indkomståret 1995. Landsskatteretten nåede i denne sag frem til, at en  

 fratrædelsesgodtgørelse udbetalt til en person, som var flyttet til Schweiz,  

 var omfattet af artikel 21 i den dansk-schweiziske  

 dobbeltbeskatningsoverenskomst,  

 hvorved beskatningsretten tilkom Schweiz. (Det bemærkes, at bestemmelsen i  

 kildeskattelovens § 2, stk. 1, litra a, om, at det er uden betydning for  

 skattepligten, om retten til indkomsten eller ydelsen er erhvervet efter  

 ophør  

 af virksomheden her i landet, først blev indsat i loven med virkning fra og  

 med  

 indkomståret 1996).
Når Skatteministeriet i den  

 aktuelle sag valgte at tage bekræftende til genmæle, var det som anført alene  

 begrundet i den tidligere offentliggjorte afgørelse.
Da retstilstanden som  

 følge af de to modsatrettede kendelser indtil nu kan have forekommet  

 tvivlsom,  

 er det Skatteministeriets opfattelse, at praksis først fra og med  

 indkomståret  

 2006 kan anses for den, som fremgår af kommentaren.
Denne praksis vil således  

 skulle finde anvendelse på alle lønbeløb udbetalt fra og med indkomståret  

 2006,  

 hvilket vil blive præciseret i Ligningsvejledningen.
Beskatning af fratrædelsesgodtgørelse mv.  

 efter flytning til udlandetelse Landsskatterettens afgørelse A  klagede  

 over, at hun efter fraflytning til England blev anset som begrænset  

 skattepligtig af den løn, der blev udbetalt i opsigelsesperioden af den  

 virksomhed, hvori hun havde været ansat i Danmark.
A fratrådte sin  

 stilling i Danmark i oktober 2000. I medfør af ansættelsesaftalen havde hun i  

 opsigelsesperioden ret til "normal grundløn samt gennemsnitsprovision  

 baseret på de foregående 12 måneders  provision.
Hertil kommer eventuel  

 bonus, ligeledes anvist som et gennemsnit af de foregående 12 måneders  

 bonusberegning." I februar 2001  

 flyttede A til England og oppebar lønindkomst fra den danske arbejdsgiver  

 frem  

 til august  

 2001. A  

 præsterede ikke i  

 opsigelsesperioden nogen arbejdsydelse for den danske arbejdsgiver, hverken  

 før  

 eller efter fraflytningen til England.
Landsskatteretten  

 traf i kendelsen af 8. december 2003 afgørelse om, skatteyderen er  

 skattepligtig  

 til Danmark "af løn udbetalt i fritstillingsperioden". Dette er  

 begrundet med, "at løn i en opsigelsesperiode, som udgangspunkt  

 udspringer  

 af det arbejde, der udføres i den pågældende opsigelsesperiode.
I den  

 situation, hvor en arbejdstager fritstilles, og arbejdsgiveren dermed giver  

 afkald på arbejdsydelsen, udspringer både opsigelsesperiodens længde  og  

 den indkomst, der oppebæres i opsigelsesperioden, at det arbejde, der fysisk  

 er  

 udført i Danmark.
Herved er indkomsten omfattet af den begrænsede skattepligt  

 i  

 kildeskattelovens § 2, stk. 1, litra a." Landsskatteretten  

 fandt endvidere, at Danmark havde beskatningsretten til lønnen i  

 opsigelsesperioden  

 i henhold til artikel 15 i dobbeltbeskatningsoverenskomsten mellem Danmark og  

 Storbritannien. (Hovedreglen i artikel 15 er, at lønindkomst kan beskattes i  

 det land, hvor arbejdet er udført.) Skatteyderen  

 indbragte derefter sagen for landsretten.
Skatteministeriets kommentar Skatteministeriet  

 er enig i Landsskatterettens kendelse.
Skatteministeriet har dog vurderet, at  

 sagsøger ville kunne støtte ret på en tidligere afgørelse, hvor  

 Landskatteretten nåede frem til et andet resultat (TfS 1998,652). Ministeriet  

 har derfor i den aktuelle sag taget bekræftende til genmæle.
Den tidligere  

 afgørelse vedrørte indkomståret 1995. En skatteyder fratrådte sin stilling i  

 Danmark og oppebar fratrædelsesgodtgørelse fra en dansk arbejdsgiver.
I  

 fratrædelsesperioden flyttede den pågældende til Schweiz.
I sagen nedlagde  

 skatteyderens revisor påstand om, at skattepligten til Danmark var ophørt på  

 datoen for fraflytningen til Schweiz.
Subsidiært blev der nedlagt påstand om,  

 at skatteyderen havde haft dobbeltdomicil, og at han var hjemmehørende i  

 Schweiz efter artikel 4 i den dansk-schweiziske  

 dobbeltbeskatningsoverenskomst.  

 (Det bemærkes, at bestemmelsen i kildeskattelovens § 2, stk. 1, litra a, om,  

 at  

 det er uden betydning for skattepligten, om retten til indkomsten eller  

 ydelsen  

 er erhvervet efter ophør af virksomheden her i landet, først blev indsat i  

 loven  

 med virkning fra og med indkomståret 1996.) I sin  

 afgørelse  lagde Landsskatteretten vægt på, "at der rent faktisk  

 ikke  

 var udført personlig tjenesteydelse i kildestaten (Danmark) som påkrævet for  

 anvendelse af art. 15 i henhold til dobbeltbeskatningsoverenskomsten mellem  

 Danmark og Schweiz." Derfor blev indkomsten henført til art. 21  

 ("anden indkomst"), hvorved Schweiz fik beskatningsretten.  

 Afgørelsen  

 er refereret uden kommentar eller forbehold i Ligningsvejledningen 2001, som  

 samtidig er det indkomstår, den aktuelle sag vedrører.
Efter  

 kildeskattelovens § 2, stk. 1, litra a (fra og med indkomståret 2006  

 kildeskattelovens § 2, stk. 1, nr. 1) er lønindkomst undergivet begrænset  

 skattepligt til Danmark.
Det er efter lovbestemmelsen uden betydning, om  

 retten  

 til indkomsten først er erhvervet efter ophør af arbejde her i landet.
Løn i  

 opsigelsesperioden, fratrædelsesgodtgørelser m.v. har en sådan direkte  

 tilknytning til arbejde udført for en arbejdsgiver i Danmark, at sådan  

 indkomst  

 efter Skatteministeriets opfattelse er omfattet af den begrænsede skattepligt  

 efter kildeskattelovens § 2.
Beskatning af  

 lønindkomst er omhandlet i OECD-modeloverenskomstens artikel 15. Hovedreglen  

 i  

 denne bestemmelse er, at løn og andre lignende vederlag kan beskattes i det  

 land, hvor arbejdet er udført. (Undtagelsen er den situation, hvor  

 lønmodtageren opholder sig i det andet land i mindre end 183 dage, og lønnen  

 ikke afholdes af en arbejdsgiver i det andet land eller arbejdsgiverens faste  

 driftssted i det andet land.) OECD-modeloverenskomsten  

 definerer ikke begrebet "løn", men den anvendte betegnelse i  

 modeloverenskomstens  

 artikel 15, stk. 1, - "salaries, wages and other similar  

 remuneration" - indikerer, at begrebet skal forstås bredt.
I  

 kommentarerne  

 til modeloverenskomstens artikel 15 nævnes det i punkt 2.1 således, at  

 begrebet  

 almindeligvis også omfatter frynsegoder.
Der er efter Skatteministeriets  

 opfattelse intet holdepunkt for, at en fratrædelsesgodtgørelse eller lignende  

 ydelse, der udspringer af et ansættelsesforhold i Danmark, ikke skulle være  

 omfattet af begrebet "salaries, wages and other similar  

 remuneration"  

 som anvendt i OECD-modeloverenskomstens artikel 15, stk. 1, jf. også Anders  

 Oreby Hansen og Nikolaj Bjørnholm:  

  

 Lempelse af dobbeltbeskatning  

  

 , hvori  

 det anføres, at fratrædelsesgodtgørelser som udgangspunkt vil være omfattet  

 af  

 artikel 15 (s. 599).
 Når  

 Skatteministeriet i den aktuelle sag valgte at tage bekræftende til genmæle,  

 var det som anført alene begrundet i den tidligere offentliggjorte afgørelse,  

 idet Skatteministeriet vurderede, at skatteyderen ville kunne støtte ret på  

 den  

 afgørelse, som er omtalt ovenfor, og som blev refereret i  

 Ligningsvejledningen  

 2001. Den aktuelle sag vedrører netop indkomståret 2001.
Da retstilstanden  

 som følge af de to modsatrettede kendelser indtil nu kan have forekommet  

 tvivlsom,  

 er det Skatteministeriets opfattelse, at praksis først fra og med  

 indkomståret  

 2006 kan anses for den, som fremgår af kommentaren.
Denne praksis vil således  

 skulle finde anvendelse på alle lønbeløb udbetalt fra og med indkomståret  

 2006,  

 hvilket vil blive præciseret i Ligningsvejledningen.
