 I henhold til § 46 i lov nr. 430 af 30. juni 1993 om  

 arbejdsmarkedsuddannelser fastsættes:
Formål § 1.  Betalingsordningerne har til formål at sikre en  

 hensigtsmæssig anvendelse af midler til arbejdsmarkedsuddannelser samt at  

 sikre en indtægt, der anvendes til gennemførelse af kompetencegivende  

 uddannelser.
Stk. 2.  Betalingsordningerne omfatter afmeldegebyr og  

 virksomhedsbetaling for udstedelse af certifikater, der er baseret på krav  

 udstedt af offentlige myndigheder.
Udgiften afholdes af deltagernes  

 arbejdsgiver.
Personkreds § 2.  Betalingsordningerne gælder under deltagelse i  

 kompetencegivende arbejdsmarkedsuddannelse, jf. lov om  

 arbejdsmarkedsuddannelser § 3, nr. 1, og omfatter såvel deltagere, der er  

 ansat hos arbejdsgiveren på tidspunktet for deltagerens optagelse på kurset,  

 som deltagere, der er selvstændige erhvervsdrivende.
 Stk. 2.  Ledige deltagere er undtaget fra  

 betalingsreglerne i denne bekendtgørelse.
Betalingsordningerne A.
Afmeldegebyr § 3.  Deltagerens arbejdsgiver betaler et afmeldegebyr  

 på 2.000 kr., såfremt deltageren ikke er fremmødt på første kursusdag.
 Stk. 2.  Frameldes deltageren senere end 1 uge inden  

 første kursusdag, betaler arbejdsgiveren et gebyr på 1.000 kr.
 Stk. 3.  Sidste dag, hvor framelding kan ske gebyrfrit,  

 er ugedagen inden kursets start.
 Stk. 4.  Dokumenterer arbejdsgiveren, at udeblivelse,  

 jf. stk. 1, eller framelding, jf. stk. 2, skyldes et forhold, der i  

 deltagerens ansættelsesforhold er lovligt forfald, fritages arbejdsgiveren  

 for gebyr.
 Stk. 5.  Såfremt en arbejdsgiver erstatter en udeblevet  

 eller frameldt deltager med en anden, betales ikke gebyr.
Stk. 6.  Såfremt et planlagt kursus aflyses på  

 uddannelsesstedets foranledning, betales ikke gebyr.
Skyldes aflysningen  

 manglende fremmøde på første kursusdag eller for mange frameldinger, fritages  

 de deltagere, der er omfattet af stk. 1 og 2, ikke for gebyr.
B.
Virksomhedsbetaling for certifikater § 4.  Arbejdsgiveren betaler for udlevering af  

 certifikater, der udstedes på basis af krav udstedt af offentlige  

 myndigheder.
Stk. 2.  Betalingen udgør mellem 500-2.000 kr. pr.  

 certifikat.
Betalingen for det enkelte certifikat fastsættes af  

 Arbejdsmarkedsstyrelsen efter forhandling med de respektive  

 erhvervsområdeudvalg.
 Stk. 3.  Betaling for certifikat skal ske til  

 uddannelsesstedet forud for udlevering af certifikatet.
Administration § 5.  Betaling i henhold til §§ 3 og 4 påhviler  

 deltagerens arbejdsgiver og opkræves af uddannelsesstedet.
Betaling efter § 3  

 skal dog ske til efteruddannelsesudvalgene, hvor disse efter aftale forestår  

 optagelsen.
 Stk. 2.  Afmeldegebyret skal betales til  

 uddannelsesstedet eller efteruddannelsesudvalget senest 4 uger efter  

 modtagelsen af opkrævning.
Øvrige bestemmelser § 6.  Indtægter, der hidrører fra afmeldegebyrer jf. §  

 3 indgår som en forøgelse af erhvervsområdeudvalgenes rammer til anvendelse  

 indenfor de kompetencegivende arbejdsmarkedsuddannelser.
Midlerne fordeles  

 forholdsmæssigt i forhold til udvalgenes bevillingsrammer.
 Stk. 2.  Indtægter, der hidrører fra virksomhedsbetaling  

 for certifikater jf. § 4, indgår som en forøgelse af de respektive  

 erhvervsområdeudvalgs bevillingsrammer til anvendelse indenfor de  

 kompetencegivende arbejdsmarkedsuddannelser udover de for udvalgene fastsatte  

 elevugerammer.
 Stk. 2.  Arbejdsmarkedsstyrelsen fastsætter de nærmere  

 regler om administrationen af tilgangen til udvalgenes rammer som følge af  

 indtægter fra betalingsordningerne samt om regnskabs- og revisionsmæssig  

 behandling af gebyrerne.
 § 7.  Kurser gennemført med hel betaling efter  

 Finansministeriets regler om indtægtsdækket virksomhed eller med delvis  

 betaling efter reglerne om virksomhedstilpassede kurser med nedsatte  

 statstilskud (VTP), jf. lov om arbejdsmarkedsuddannelser § 31, er ikke  

 omfattet af denne bekendtgørelse.
Klage § 8.  Klage over uddannelsesstedets eller  

 efteruddannelsesudvalgets afgørelser om betaling efter denne bekendtgørelse  

 kan ikke indbringes for administrative myndigheder.
Ikrafttrædelse § 9.  Bekendtgørelsen træder i kraft den 1. januar  

 1995.
