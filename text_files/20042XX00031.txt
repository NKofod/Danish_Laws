Skriftlig fremsættelse (23. februar 2005) Trafik- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
 Forslag til lov om  

 ændring af lov om Københavns Lufthavne A/S og lov om luftfart (Flyvepladser  

 med  

 vital betydning for Danmarks nationale og internationale trafikforbindelser).
(Lovforslag nr.
L 80).
 Lovforslaget er  med enkelte ændringer  en genfremsættelse  

 af L 76, som blev fremsat for Folketinget den 4. november 2004  

 (Folketingstidende 2004-2005 tillæg A side 2209), 1. behandlet i  

 Folketinget  

 den 18. november 2004  

 (Folketingets forhandlinger fra nævnte dato side 1495), betænkning afgivet af  

 Trafikudvalget den 16. december 2004 , og 2. behandlet af Folketinget den 13.  

 januar 2005.
 Det foreslås således, som konsekvens af et spørgsmål fra  

 Trafikudvalget i forbindelse med Folketingets tidligere behandling af  

 lovforslaget, at det som betingelse for en tilladelse til flyvepladsdrift kan  

 kræves, at der er tilstrækkelige faciliteter i lufthavnen til at kunne  

 betjene  

 interkontinentale ruter.
 Formålet med lovforslaget er at modernisere og præcisere  

 reguleringen af Københavns Lufthavne A/S med henblik på at sikre, at  

 lovgivningen er i overensstemmelse med EU-retten.
 Lovforslaget indebærer, at myndighedsreguleringen af  

 Københavns Lufthavne samles i lov om luftfart, mens lov om Københavns  

 Lufthavne  

 A/S alene indeholder bestemmelser med relation til selskabets oprettelse og  

 statens ejerskab.
 Herved skabes lovgivningsmæssigt en klar sondring mellem  

 statens ejerskab på den ene side og myndighedsrollen på den anden side,  

 svarende til hvad der er sket på en række andre forsyningsområder, f.eks.  

 postområdet.
Lov om Københavns Lufthavne A/S giver i dag trafikministeren  

 ret til at give selskabet direktiver for lufthavnsvirksomheden.
Endvidere  

 skal  

 trafikministeren godkende selskabets vedtægter.
 Lovforslaget indebærer, at disse kompetencer ophæves, og at  

 Københavns Lufthavn bliver underlagt de almindelige regler om flyvepladser i  

 lov om luftfart.
 I lov om luftfart indsættes samtidig bestemmelser, som  

 sikrer, at det danske samfund også fremover vil have en international  

 lufthavn  

 med den nødvendige kapacitet.
 Lovændringen sker som følge af krav fra EU-kommissionen, der  

 mener, at trafikministerens beføjelser i lov om Københavns Lufthavne A/S er i  

 strid med EU´s regler om kapitalens fri bevægelighed.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale forslaget til Tingets velvillige behandling.
