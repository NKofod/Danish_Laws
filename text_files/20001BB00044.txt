Fremsat den 15. november 2000 af Keld Alb  

 rechtsen (EL) og Søren Kolstrup (EL) Forslag til folketingsbeslutning om dansk indsats for et gensplejsningsfrit landbrug Folketinget opfordrer regeringen til at arbejde for at  

 sikre muligheden for et gensplejsningsfrit landbrug og i konsekvens  

 heraf at stemme imod EU-Kommissionens forslag til ændring af direktiv  

 90/220/EØF om udsætning i miljøet af genetisk  

 modificerede organismer, at arbejde for, at det nuværende moratorium i EU for  

 godkendelse af udsætninger i miljøet af genmodificerde  

 organismer opretholdes, også efter en eventuel vedtagelse af  

 ændring af direktiv 90/220/EØF, og at suspendere al handel med og anvendelse af produkter fremstillet af  

 genetisk modificeret majs.
Bemærkninger til forslaget Udsætningen af genmodificerede  

 organismer i miljøet er en for vigtig sag til at blive afgjort efter  

 en udemokratisk komitéprocedure.
Det vil ske, når  

 Europa-Kommissionens forslag til ændring af direktiv 90/220/EØF  

 sandsynligvis vedtages.
Den ændrede komitéprocedure kræver  

 et kvalificeret flertal for at blokere for Kommissionens forslag, når  

 dette forelægges for Rådet.
Det betyder i praksis, at det  

 kræver 62 stemmer ud af 87 at blokere for en godkendelse af  

 Kommissionens forslag til markedsføring af gensplejsede  

 afgrøder.
I princippet kan 3 store lande derfor i Rådet  

 bestemme, hvilke gensplejsede afgrøder der må dyrkes i alle 15  

 EU-lande.
Samtidig er forbrugernes højt besungne frie valg  

 til at fravælge gensplejsede fødevarer en illusion.
Med de  

 nuværende EU-mærkningsregler i forordning om nye levnedsmidler og  

 nye levnedsmiddelingredienser (Novel Food-forordningen) er det udelukkende de  

 produkter, hvor GMO-ingredienser kan spores, der skal mærkes   ikke de  

 GMO-produkter, hvor ingredienserne ikke kan eftervises.
Det betyder, at  

 størstedelen af de fødevarer, der indeholder GMO, ikke skal  

 mærkes ifølge EU-reglerne.
Fødevareministeren har den 19. september 2000  

 svaret Enhedslisten på spørgsmål S 3790 således:  

 »Det er regeringens holdning, at forbrugerne bør informeres, når  

 genteknologi er anvendt ved fødevareproduktionen.
Regeringen har  

 derfor i sin henvendelse til kommissær David Byrne i november 1999  

 opfordret Kommissionen til at fremlægge en forbedret  

 mærkningsstrategi gennem en ændring af Novel Foods-forordningens  

 mærkningsbestemmelser.
Målet er gennem effektiv mærkning at give  

 forbrugerne et reelt valg mellem traditionelle fødevarer og  

 fødevarer, der er fremstillet ved genteknologi.
Forbrugerne bør  

 således informeres, når genteknologi er anvendt ved fremstilling  

 af fødevarer, uanset om der kan måles DNA eller protein fra  

 genmodifikationen i produkterne.« Efter forslagsstillernes opfattelse er forbrugernes  

 manglende valgfrihed i sig selv tilstrækkelig begrundelse for at  

 opretholde det eksisterende moratorium, også efter en vedtagelse af  

 ændring af direktiv 90/220/EØF.
Fødevareministeren anbefaler endvidere i sit svar  

 af 21. august 2000 på spørgsmål S 3523, »at danske  

 forbrugere, som ud over de muligheder, der er fastlagt med  

 mærkningsreglerne, ønsker at undgå gensplejsede  

 fødevarer, kan vælge økologiske produkter, eller  

 basisfødevarer, der består af så få ingredienser som  

 muligt.
Forbrugerne kan også helt fravælge produkter med indhold  

 af soja- eller majsbaserede ingredienser eller rapsolie.« Der er dog det store »men« i anbefalingen af  

 økologiske landbrugsprodukter som GMO-frie, at såvel den  

 økologiske produktion som anden GMO-fri landbrugsproduktion vil komme  

 i overhængende fare for at blive inficeret med modificerede gener,  

 så snart det bliver praksis at dyrke gensplejsede afgrøder  

 på danske marker.
Specielt eftersom der ikke gælder nogen form  

 for afstandskrav mellem GMO-afgrøder og andre afgrøder.
Mest  

 udsatte for forurening med GMO-pollen er de afgrøder, der er vind- og  

 insektbestøvede som f.eks. raps, rug og kløver.
Endvidere kan man ikke, som ministeren anbefaler,  

 fravælge soja helt ved at kigge på ingredienslisten, da soja kan Region Toscana i Italien er gået foran og har  

 forbudt handel med 4 sorter af GMO-majs, som er gensplejset til at producere  

 gift, der dræber insektet majsboren.
Denne form for gensplejsning giver  

 risiko for at gøre disse insekter helt resistente over for giften.
Det  

 er især problematisk, fordi der er tale om en gift, som findes i  

 naturen, og som er med til at regulere bestanden af majsborer på  

 naturlig vis.
Derfor bør Danmark støtte den italienske  

 suspension af handelen med genetisk modificeret majs ved at indføre et  

 tilsvarende forbud.
Forslagsstillernes sidste beslutningspunkt, der  

 kræver at suspendere al handel med og anvendelse af genetisk  

 modificeret majs, bygger på den forudsætning, at øvrige  

 genetisk modificerede majssorter ud over de 4 sorter, Region Toscana har  

 forbudt, i forvejen ikke må omsættes i Danmark.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om dansk indsats for  

 et gensplejsningsfrit landbrug.
(Beslutningsforslag nr.
B 44).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
