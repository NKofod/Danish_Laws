 I henhold til § 10, stk. 1 og § 11, stk. 1 i lov nr. 289 af 27. april 1994  

 om videregående kunstneriske uddannelsesinstitutioner under Kulturministeriet  

 fastsættes:
Kapitel 1: Styrelse Kapitel 2: Uddannelser Kapitel 3: Dispensation mv.
Styrelse Rektor § 1.  Skolen ledes af en rektor, der har det  

 overordnede ansvar for skolens virksomhed.
 Stk. 2.  Rektor er ansvarlig for den daglige ledelse af  

 skolens administration og personale.
 § 2.  Rektor ansættes af kulturministeren.
 § 3.  Rektor træffer afgørelse i alle sager, som ikke  

 ved lov, andre retsregler eller bestemmelser i denne bekendtgørelse er  

 henlagt til andre myndigheder.
 Stk. 2.  Rektor kan pålægge såvel skolerådet som en  

 eller flere af skolens undervisere at drøfte og afgive udtalelse om emner af  

 betydning for skolen.
 Stk. 3.  Rektor udpeger en stedfortræder, som varetager  

 rektors opgaver i tilfælde af rektors forfald.
Skolerådet § 4.  Skolerådet er skolens kollegiale organ.
 Stk. 2.  Skolerådet drøfter og afgiver udtalelse til  

 rektor om:
 Stk. 3.  Skolerådet kan i øvrigt drøfte alle sager, som  

 har væsentlig betydning for skolens organisation og virksomhed.
 Stk. 4.  Skolerådet kan nedsætte udvalg til behandling  

 af bestemte sager samt udpege repræsentanter fra skolen til udvalg, råd og  

 lignende.
 Stk. 5.  I de tilfælde, hvor de drøftede sager endeligt  

 skal afgøres af Kulturministeriet, forelægger rektor skolerådets vedtagne  

 indstillinger for ministeriet.
 § 5.  Skolerådet, der består af 1 formand og 7  

 medlemmer, sammensættes på følgende måde:
Stk. 2.  Repræsentanter for underviserne vælges for 1 år  

 ad gangen af og blandt skolens faste undervisere samt timelærere med  

 ansættelse for et undervisningsår.
Repræsentanter for de studerende vælges  

 for 1 år ad gangen af og blandt skolens studerende.
Repræsentanter for det  

 teknisk/administrative personale vælges for 1 år ad gangen af og blandt  

 henholdsvis det tekniske og administrative personale.
Stk. 3.  Genvalg kan finde sted.
For hvert medlem af  

 skolerådet, bortset fra rektor, vælges en suppleant.
Valget finder sted  

 umiddelbart efter undervisningsårets start.
 Stk. 4.  I tilfælde af rektors forfald, deltager rektors  

 stedfortræder i skolerådets møder.
 Stk. 5.  Rektor fastsætter regler om valg til  

 skolerådet.
§ 6.  Skolerådet afholder møde så ofte rektor finder  

 anledning hertil, dog mindst 4 gange årligt.
Rektor indkalder til møde, når  

 mindst 3 medlemmer skriftligt anmoder herom.
Stk. 2.  Skolerådet er beslutningsdygtigt, når 5 af dets  

 medlemmer er til stede.
Beslutninger træffes ved almindeligt stemmeflertal.  

 Er stemmerne lige, er rektors stemme afgørende.
 Stk. 3.  Skolerådet fastsætter selv sin  

 forretningsorden.
Uddannelse Strukturen § 7.  Bekendtgørelsen omfatter følgende uddannelser:
Optagelse § 8.  Der afholdes optagelsesprøve til uddannelserne.  

 Afgørelse om optagelse træffes af Den Danske Filmskole efter en konkret  

 bedømmelse af ansøgerens evner og færdigheder på baggrund af skriftlig  

 ansøgning, samtale og optagelsesprøve.
 Stk. 2.  Optagelsesprøven afholdes af et  

 optagelsesudvalg, som består af rektor eller dennes stedfortræder, et antal  

 undervisere og minimum 1 ekstern censor.
Stk. 3.  De eksterne censorer beskikkes af  

 Kulturministeriet efter indstilling fra Den Danske Filmskole.
En censor er  

 kun ekstern, såfremt vedkommende ikke er ansat på Den Danske Filmskole i  

 undervisningsåret.
 Stk. 4.  Ansøgere kan kun indstille sig til optagelse på  

 en uddannelse ved samme ansøgningsopslag.
 § 9.  Kulturministeriet fastsætter årligt  

 optagelsestal efter drøftelse med Den Danske Filmskole.
§ 10.  Den Danske Filmskole fastsætter inden for denne  

 bekendtgørelses rammer nærmere regler om optagelsesprocedurer.
Reglerne  

 sendes til Kulturministeriet til orientering.
 Stk. 2.  Reglerne skal omfatte:
Indhold § 11.  Instruktøruddannelsen har til formål at  

 kvalificere den studerende til kunstnerisk og praktisk at fungere som  

 instruktør på film-, tv- og videoproduktioner på professionelt niveau.
 Stk. 2.  Der gives undervisning inden for følgende  

 hovedområder:
 § 12.  Fotografuddannelsen har til formål at  

 kvalificere den studerende til kunstnerisk og praktisk at fungere som  

 fotograf på film-, tv- og videoproduktioner på professionelt niveau.
 Stk. 2.  Der gives undervisning inden for følgende  

 hovedområder:
 § 13.  Tonemesteruddannelsen har til formål at  

 kvalificere den studerende til kunstnerisk og praktisk at fungere som  

 tonemester på film-, tv- og videoproduktioner på professionelt niveau.
 Stk. 2.  Der gives undervisning inden for følgende  

 hovedområder:
 § 14.  Klipperuddannelsen har til formål at  

 kvalificere den studerende til kunstnerisk og praktisk at fungere som klipper  

 på film-, tv- og videoproduktioner på professionelt niveau.
 Stk. 2.  Der gives undervisning inden for følgende  

 hovedområder:
 § 15.  Produceruddannelsen har til formål at  

 kvalificere den studerende til kunstnerisk og praktisk at fungere som  

 producer på film-, tv- og videoproduktioner på professionelt niveau.
 Stk. 2.  Der gives undervisning inden for følgende  

 hovedområder:
 § 16.  Animationsuddannelsen har til formål at  

 kvalificere den studerende til kunstnerisk og praktisk at fungere som  

 animationsinstruktør på film-, tv- og videoproduktioner på professionelt  

 niveau.
 Stk. 2.  Der gives undervisning inden for følgende  

 hovedområder:
 § 17.  Manuskriptuddannelsen har til formål at  

 kvalificere den studerende til kunstnerisk og praktisk at fungere som  

 manuskriptforfatter på film-, tv- og videoproduktioner på professionelt  

 niveau.
 Stk. 2.  På uddannelsen gives der undervisning inden for  

 følgende hovedområder:
 § 18.  TV-tilrettelæggeruddannelsen har til formål at  

 kvalificere den studerende til kunstnerisk og praktisk at fungere som  

 tv-tilrettelægger på professionelt niveau.
 Stk. 2.  Der gives undervisning inden for følgende  

 hovedområder:
 § 19.  TV-produceruddannelsen har til formål at  

 kvalificere den studerende til kunstnerisk og praktisk at fungere som  

 tv-producer på professionelt niveau.
 Stk 2.  Der gives undervisning inden for følgende  

 hovedområder:
Uddannelsernes tilrettelæggelse § 20.  Den Danske Filmskole fastsætter inden for  

 bekendtgørelsens rammer nærmere regler om uddannelsernes indhold i en  

 studieordning.
Studieordningen sendes til Kulturministeriet til orientering.
 Stk. 2.  Studieordningen skal indeholde bestemmelser om:
 Stk. 3.  Den Danske Filmskole kan dispensere fra de  

 regler i studieordningen, der alene er fastsat af skolen selv.
 Stk. 4.  Studieordningen og væsentlige ændringer heri  

 træder i kraft ved undervisningsårets begyndelse.
Bedømmelse § 21.  Den studerende skal evalueres ved afslutning af  

 større produktioner, dog skal den studerende evalueres mindst en gang årligt.
 Stk. 2.  Evalueringen foregår ved en samtale mellem  

 underviseren og den studerende.
 Stk. 3.  Evalueringen skal indeholde en vurdering af den  

 studerendes:
 Stk. 4.  Evalueringen skal indeholde konkrete råd  

 vedrørende arten og omfanget af den studerendes indsats i det efterfølgende  

 undervisningsforløb.
 Stk. 5.  Såfremt underviseren vurderer, at den  

 studerende ikke opfylder skolens krav om kunstnerisk og faglig udvikling skal  

 evalueringen gives skriftligt.
 Stk. 6.  Skolen fastsætter nærmere regler om  

 evalueringerne.
 § 22.  Hvis gentagne skriftlige evalueringer viser, at  

 den studerende ikke opfylder Den Danske Filmskoles krav til kunstnerisk og  

 faglig udvikling, kan rektor efter samtale med den studerende træffe  

 afgørelse om relegation.
 § 23.  Den Danske Filmskole indbyder repræsentanter  

 for tv- og filmbranchen til at se de studerendes afgangsfilm/projekter.
Andre bestemmelser § 24.  Der er mødepligt til skolens undervisning.
Stk. 2.  Udeblivelse, som ikke skyldes sygdom eller  

 tilsvarende forhold, kan medføre en advarsel.
I gentagelsestilfælde kan  

 rektor efter samtale med den studerende træffe afgørelse om relegation.
§ 25.  Den Danske Filmskole udgiver og ajourfører en  

 studievejledning om uddannelserne.
Studievejledningen skal indeholde en  

 bredere redegørelse for uddannelserne mv., en praktisk vejledning for de  

 studerende og oplysning om andre forhold af betydning for de studerendes  

 planlægning af deres uddannelse.
 § 26.  Den Danske Filmskole kan udbyde kortere  

 efteruddannelseskurser til imødekommelse af faglige behov indenfor film-, tv-  

 og videoproduktion.
 § 27.  Gennemførsel af uddannelserne på Den Danske  

 Filmskole giver ret til følgende betegnelse:
Stk. 2.  Den Danske Filmskole udsteder bevis for  

 gennemført uddannelse.
Beviset skal indeholde en beskrivelse af den konkrete  

 uddannelse med redegørelse for dens faglige sammensætning.
 Dispensation, klageadgang mv.
 § 28.  Kulturministeriet kan dispensere fra  

 bekendtgørelsen, når særlige forhold taler herfor.
§ 29.  Kulturministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
§ 30.  Klager over Den Danske Filmskoles afgørelser i  

 henhold til denne bekendtgørelse indgives til skolen.
Skolen fastsætter  

 nærmere regler for behandlingen af klager.
 Stk. 2.  Skolens afgørelse kan, når klagen vedrører  

 retlige spørgsmål om en studerendes forhold, indbringes for  

 Kulturministeriet.
 Stk. 3.  Fristen for indgivelse af klager i henhold til  

 stk. 1 og stk. 2. er på 4 uger fra den dag, afgørelsen er meddelt den  

 pågældende.
Overgangs- og ikrafttrædelsesbestemmelser § 31.  Bekendtgørelsen træder i kraft den 1. november  

 1995. Dog træder §§ 4-6 først i kraft ved skolens udflytning til Holmen, dog  

 senest 1. august 1997.
