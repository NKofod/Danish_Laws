Formålet med registeret er at effektivisere journalisering, sagsbehandling og sagsstyring.
Personkreds: Registeret må kun indeholde oplysninger om fysiske og juridiske personer af relevans for Finanstilsynets sagsbehandling, samt om fysiske og juridiske personer med hvem Finanstilsynet i øvrigt korresponderer.
Registeret må desuden indeholde oplysning om sagens emne, hvilke fysiske eller juridiske personer der har tilknytning til sagen, samt hvilke akter der indgår i sagen.
Endvidere registreres oplysninger af sagsstyringsteknisk karakter.
 Ikrafttrædelsesdato: 01/06/1993.
