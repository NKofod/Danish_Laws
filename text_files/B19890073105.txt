 I medfør af § 2 i lov nr. 94 af 31. marts 1953 om brug m.v. af radioaktive  

 stoffer og efter bemyndigelse i henhold til § 4, stk. 2, i bekendtgørelse nr.  

 574 af 20. november 1975 om sikkerhedsforanstaltninger ved brug m.v. af  

 radioaktive stoffer samt under hensyn til de Europæiske Fællesskabers  

 rådsdirektiv 80/836/Euratom af 15. juli 1980 som ændret ved direktiv  

 84/467/Euratom af 3. september 1984 om fastsættelse af de grundlæggende  

 normer for beskyttelse af befolkningens og arbejdstagernes sundhed mod de  

 farer, der er forbundet med ioniserende stråling, fastsættes følgende:
Definitioner § 1.  I denne bekendtgørelse forstås ved:
 En enkelt afsenders anvendelse af: et helt vejkøretøj, en hel  

 jernbanevogn, et helt luftfartøj eller søfartøj, et helt afgrænset lastrum  

 eller dæksområde i et søfartøj, eller en stor fragtcontainer med en  

 mindstelængde på 6 m, hvis pålæsning og aflæsning udføres i overensstemmelse  

 med afsenderens eller modtagerens anvisninger.
 Et radioaktivt stof, som er i fast og bestandig form eller indeholdt i en  

 stærk indkapsling, som overholder de i transportbestemmelserne angivne  

 styrke- og tæthedskrav.
 En transport, som ikke opfylder alle de relevante, normale  

 transportbestemmelser, men hvor andre forholdsregler er taget og skriftligt  

 godkendt af den kompetente myndighed, således at sikkerhedsniveauet ikke  

 forringes.
Flytning samt enhver operation i forbindelse med pålæsning, aflæsning,  

 transitopbevaring og håndtering på dansk område.
Transport omfatter således  

 transporter til og fra danske modtagere og afsendere samt transittransporter,  

 der passerer dansk område.
Intern transport på afsenders eller modtagers  

 område er dog ikke omfattet.
Kolli, der indeholder radioaktive stoffer af en sådan styrke, at en  

 særligt holdbar emballage er påkrævet.
Der skelnes mellem type B(U) kolli,  

 der kræver godkendelse af myndighederne i oprindelseslandet, og type B(M),  

 der kræver godkendelse af myndighederne i alle berørte lande.
Generelle bestemmelser § 2.  Regler for transport af radioaktive stoffer  

 udfærdiges på baggrund af Den internationale Atomenergiorganisations (IAEA's)  

 Regulations for the Safe Transport of Radioactive Material (1985-udgaven med  

 tilhørende supplementer, se bilag 1).
 Stk. 2.  Sundhedsstyrelsen (Statens Institut for  

 Strålehygiejne) fungerer som dansk kompetent myndighed for transport af  

 radioaktive stoffer i henhold til de i stk. 1 og § 3 omtalte bestemmelser og  

 de i medfør heraf udstedte specifikke bestemmelser for de enkelte  

 transportmåder, jf. bilag 2.
 § 3.  Ud over bestemmelserne i denne bekendtgørelse  

 gælder:
 Stk. 2.  Der henvises til oversigt i bilag 2.
§ 4.  Postforsendelse af radioaktive stoffer fra  

 udlandet til Danmark eller omvendt er ikke tilladt.
Postforsendelse inden for  

 landets grænser er kun tilladt i det omfang og på de betingelser, som Post-  

 og Telegrafvæsenet har opstillet herfor efter forhandling med  

 Sundhedsstyrelsen.
Særlige godkendelser og meddelelser § 5.  Klargøring af forsendelser indeholdende  

 radioaktive stoffer og afsendelse af disse fra en dansk afsender forudsætter,  

 at afsenderen i forvejen har tilladelse til brug m.v. af radioaktive stoffer  

 i henhold til lov nr. 94 af 31. marts 1953, og at der hos afsenderen findes  

 en godkendt ansvarlig leder for strålebeskyttelsesforanstaltninger.
§ 6.  Danske afsendere, der påbegynder brug af en  

 transportemballage, hvortil der foreligger et godkendelsescertifikat for  

 kollikonstruktionen fra en kompetent myndighed, skal inden første afsendelse  

 fremsende genpart af certifikatet for denne til Sundhedsstyrelsen med  

 oplysning om emballagens serienummer.
Et revideret godkendelsescertifikat  

 skal på samme måde fremsendes til Sundhedsstyrelsen.
For transportemballager,  

 der er benyttet før den 1. januar 1990, henvises til overgangsbestemmelserne  

 i § 26, stk. 4.
§ 7.  Transportører (fragtførere), speditionsfirmaer  

 m.f1., som transporterer eller transitopbevarer radioaktive stoffer, skal  

 meddele dette til Sundhedsstyrelsen.
Undtaget fra anmeldelse til  

 Sundhedsstyrelsen er dog virksomheder, som i forvejen har Sundhedsstyrelsens  

 tilladelse til brug m.v. af radioaktive stoffer i henhold til lov nr. 94 af  

 31. marts 1953.
 Stk. 2.  Sundhedsstyrelsen kan fastsætte krav om  

 godkendelse af en kvalificeret ansvarlig leder, om indretning af særlige  

 transitopbevaringsrum, om særlig instruktion af personalet, om  

 dosisovervågning af personalet m.m.
Stk. 3.  Transitopbevaringsrum skal generelt afskærmes  

 således, at ingen personer uden for rummet kan modtage stråledoser, der  

 overstiger dosisgrænserne for enkeltpersoner i befolkningen i  

 Sundhedsstyrelsens bekendtgørelse nr. 838 af 10. december 1986 om  

 dosisgrænser for ioniserende stråling.
Transitopbevaringsrummet skal være  

 forsynet med et advarselsskilt med symbolet for ioniserende stråling og  

 teksten: »RADIOAKTIVITET«.
 §. 8.  Transportører (fragtførere), som forestår  

 transporter af radioaktive stoffer, hvor der i henhold til de i § 2 og § 3  

 omtalte bestemmelser kræves forhåndsmeddelelse til de kompetente myndigheder  

 i hvert enkelt tilfælde, eller som transporterer forsendelser (kolli) under  

 eneanvendelse, skal være godkendt hertil af Sundhedsstyrelsen.  

 Sundhedsstyrelsen kan opstille vilkår for godkendelsen.
Godkendelser og forhåndsmeddelelser i  

 henhold til de specifikke § 9.  Når der i de specifikke bestemmelser, jf. bilag  

 2, forudsættes godkendelsescertifikat fra dansk kompetent myndighed for  

 konstruktionen af radioaktivt stof i speciel form, gives dette uanset  

 transportmåden af Sundhedsstyrelsen.
 Stk. 2.  Ansøgningen, der indsendes til  

 Sundhedsstyrelsen, skal indeholde:
 § 10.  Hvor der i de specifikke bestemmelser, jf.  

 bilag 2, kræves godkendelsescertifikat fra dansk kompetent myndighed for  

 konstruktionen af et transportkolli, gives dette uanset transportmåden af  

 Sundhedsstyrelsen.
 Stk. 2.  Ansøgningen, der indsendes til  

 Sundhedsstyrelsen, skal indeholde:
 For en type B(U) kollikonstruktion:
 For en type B(M) kollikonstruktion i tillæg til ovennævnte vedrørende type  

 B(U):
 For en kollikonstruktion til fissile (spaltelige) stoffer skal endvidere  

 alle nødvendige oplysninger forelægges for at godtgøre, at konstruktionen  

 lever op til de relevante tekniske krav.
 Stk. 3.  Kolli beregnet for et indvendigt overtryk på  

 mere end 10 kPa (0,1 bar) skal endvidere godkendes af Direktoratet for  

 Arbejdstilsynet efter gældende regler for transportable trykbeholdere.
 § 11.  Hvor der i de specifikke bestemmelser, jf.  

 bilag 2, kræves godkendelsescertifikat fra dansk kompetent myndighed for  

 gennemførelse af en transport, gives dette for jernbane- og vejtransport af  

 Sundhedsstyrelsen, for lufttransport af Statens Luftfartsvæsen og for  

 søtransport af Søfartsstyrelsen.
 Stk. 2.  Ansøgning indsendes i alle tilfælde til  

 Sundhedsstyrelsen, som for luft- og søtransport efter teknisk behandling af  

 ansøgningen videresender denne til henholdsvis Statens Luftfartsvæsen og  

 Søfartsstyrelsen.
 Stk. 3.  Ansøgningen skal indeholde:
 § 12.  Godkendelse af transporter af radioaktive  

 stoffer som særligt arrangement i henhold til de specifikke bestemmelser, jf.  

 bilag 2, gives for jernbane- og vejtransport af Sundhedsstyrelsen, for  

 lufttransport af Statens Luftfartsvæsen og for søtransport af  

 Søfartsstyrelsen.
 Stk. 2.  Ansøgning indsendes i alle tilfælde til  

 Sundhedsstyrelsen, som for luft- og søtransport efter teknisk behandling af  

 ansøgningen videresender denne til henholdsvis Statens Luftfartsvæsen og  

 Søfartsstyrelsen.
 Stk. 3.  Ansøgningen skal indeholde:
 § 13.  Før den første transport på dansk område af et  

 kolli, hvortil der kræves godkendelsescertifikat for konstruktionen fra en  

 udenlandsk kompetent myndighed, skal den udenlandske afsender, jf. de  

 specifikke bestemmelser i bilag 2, i forvejen fremsende kopi af det gældende  

 kolligodkendelsescertifikat til Sundhedsstyrelsen.
 § 14.  Hvor der i de specifikke bestemmelser, jf.  

 bilag 2, kræves forhåndsmeddelelse til dansk kompetent myndighed om  

 gennemførelsen af den enkelte transport, fremsendes forhåndsmeddelelsen til  

 Sundhedsstyrelsen.
 Stk. 2.  Forhåndsmeddelelsen, som skal være  

 Sundhedsstyrelsen i hænde så vidt muligt mindst 5 arbejdsdage før transporten  

 påbegyndes, skal indeholde:
 § 15.  Hvor der i de specifikke bestemmelser, jf.  

 bilag 2, fra dansk kompetent myndighed kræves godkendelse, som ikke er  

 omfattet af §§ 9, 10, 11, 12, 13 og 14, indsendes ansøgning herom til  

 Sundhedsstyrelsen.
Krav ved afsendelse af radioaktive stoffer § 16.  Den for brugen m.v. af radioaktive stoffer  

 ansvarlige leder, jf. § 5, skal sørge for, at alle relevante bestemmelser i  

 denne bekendtgørelse og i de i § 3 omtalte specifikke bestemmelser for de  

 enkelte transportmåder er opfyldt ved afsendelse af radioaktive stoffer,  

 herunder at alle krævede godkendelser er indhentet fra de kompetente  

 myndigheder, og at krævede forhåndsmeddelelser er afgivet.
Stk. 2.  Den ansvarlige leder skal sørge for, at det  

 personale, der i forbindelse med afsendelse af radioaktive stoffer klargør,  

 emballerer og mærker forsendelser, og som udfærdiger transportdokumenter  

 m.v., er kvalificeret hertil, og at det er gjort bekendt med alle relevante  

 transportbestemmelser og med tilstedeværelsen af de nødvendige godkendelser.  

 Personalet skal have adgang til relevante brugsanvisninger og lignende, og  

 det skal være nøje instrueret om, hvorledes transportbestemmelserne skal  

 opfyldes for den enkelte transport.
Personalet skal endvidere være nøje  

 instrueret om arbejdet og den fare, der er forbundet hermed, og om de  

 sikkerhedsforanstaltninger, der skal træffes til forebyggelse af en sådan  

 fare.
Stk. 3.  Den ansvarlige leder skal sørge for, at der ved  

 klargøringen af forsendelser forefindes det nødvendige udstyr, herunder  

 måleinstrumenter, og at dette holdes i god stand og anvendes som foreskrevet.  

 Den ansvarlige leder skal desuden sørge for, at udstyret kontrolleres  

 regelmæssigt.
Vedr. uheld, bortkomne forsendelser og lignende henvises til  

 kapitel 7.
 Stk. 4.  Den ansvarlige leder skal sørge for, at der  

 afhængig af art og omfang af transporterne etableres og gennemføres et  

 kvalitetssikringsprogram, der sikrer og dokumenterer overensstemmelse med de  

 relevante forskrifter i transportbestemmelserne.
 Krav til transportører m.fl.
§ 17.  Transportører (fragtførere), speditionsfirmaer  

 m.f1. skal sørge for, at det personale, der er beskæftiget med transport af  

 radioaktive stoffer, er instrueret i alle relevante transportbestemmelser med  

 hensyn til bl. a. pålæsning, transitopbevaring, adskillelse fra  

 arbejdspladser, offentligt tilgængelige steder, andet farligt gods,  

 ufremkaldte film, samt har kendskab til alle relevante oplysninger fra  

 afsenderen.
Endvidere skal personalet være instrueret i forholdsregler ved  

 uheld.
Personalet skal desuden være nøje instrueret om, hvorledes  

 bestemmelserne for den enkelte transport skal opfyldes.
Vedr. anmeldelse af  

 transport og transitopbevaring af radioaktive stoffer henvises til § 7.
 Stk. 2.  Transportører (fragtførere), speditionsfirmaer  

 m.fl. skal sørge for, at der afhængig af art og omfang af  

 transportoperationerne etableres og gennemføres et kvalitetssikringsprogram  

 med det formål at sikre og dokumentere overensstemmelse med de relevante  

 forskrifter i transportbestemmelserne.
Stk. 3.  Transportører (fragtførere), speditionsfirmaer  

 m.fl. skal sørge for, at radioaktive forsendelser transporteres,  

 transitopbevares og overdrages til modtageren på en sådan måde, at de er  

 sikret mod tyveri, brand og anden overlast og mod at udenforstående kan komme  

 i berøring med dem.
Vedr. uheld, bortkomne forsendelser og lignende henvises  

 til kapitel 7.
Uheld, bortkomne forsendelser og lignende § 18.  Hvis der indtræder en faresituation, skal  

 personalet hos afsender, transportør (fragtfører), modtager m.fl. straks  

 træffe foranstaltninger med henblik på at afværge og begrænse faren.
Er der  

 sikkerhed for eller formodning om, at en radioaktiv forsendelse er blevet  

 beskadiget eller ikke opfylder bestemmelserne i de specifikke bestemmelser  

 med hensyn til tilladelig stråling fra forsendelsen, skal personalet,  

 redningsmandskab m.fl. straks sørge for:
 Stk. 2.  Når der foreligger en beskadiget eller formodet  

 beskadiget eller defekt emballage, må stillingtagen til forsendelsens videre  

 transport eller bortskaffelse som affald, samt oprydning, kun foretages af  

 sagkyndige fra en institution eller virksomhed, som har Sundhedsstyrelsens  

 godkendelse hertil.
Stk. 3.  Konstateres det, at en radioaktiv forsendelse  

 har lækket mere end tilladt i henhold til de specifikke bestemmelser, skal de  

 benyttede transportmidler, andet gods og andre genstande, der har været i  

 berøring med den defekte forsendelse, samt berørt personale m.fl.  

 kontrolmåles og renses i fornødent omfang.
Dette arbejde må kun udføres af  

 sagkyndige fra en institution eller virksomhed, som har Sundhedsstyrelsens  

 godkendelse hertil.
 § 19.  Såfremt en forsendelse bortkommer eller bliver  

 stjålet, skal Sundhedsstyrelsen og andre berørte myndigheder omgående  

 underrettes.
 § 20.  Forsendelser indeholdende radioaktive stoffer  

 må kun åbnes for toldeftersyn eller lignende af sagkyndige fra en institution  

 eller virksomhed, som har Sundhedsstyrelsens godkendelse hertil.
 § 21.  I tilfælde af, at hverken afsender eller  

 modtager af en forsendelse kan identificeres, skal nærmere forholdsregler  

 indhentes fra Sundhedsstyrelsen.
Tilsyn § 22.  Radioaktive forsendelser med tilhørende  

 transportdokumenter, benyttede transportmidler og transitopbevaringssteder,  

 samt virksomheder, der udvikler, tilvirker og vedligeholder  

 kildeindkapslinger og transportemballager, er underlagt tilsyn af  

 Sundhedsstyrelsen.
Sundhedsstyrelsen skal til enhver tid have adgang til  

 sådanne forsendelser, steder og virksomheder.
§ 23.  Krav til transportemballager, til  

 transportdokumenter og til eftersyn og vedligeholdelse af transportemballager  

 m.m., som Sundhedsstyrelsen måtte stille ved en besigtigelse, skal være  

 efterkommet inden udløbet af den af Sundhedsstyrelsen fastsatte frist.
Taler  

 forholdene derfor, kan Sundhedsstyrelsen kræve en forsendelse stoppet, indtil  

 de fundne mangler er afhjulpet.
Klageadgang, straf og ikrafttræden § 24.  Sundhedsstyrelsens betingelser, pålæg og andre  

 afgørelser i medfør af denne bekendtgørelse kan inden 4 uger påklages til  

 Indenrigsministeriet.
 § 25.  Overtrædelse af bestemmelserne i denne  

 bekendtgørelse straffes med bøde i medfør af § 5 i lov om brug m.v. af  

 radioaktive stoffer.
 § 26.  Denne bekendtgørelse træder i kraft den 1.  

 januar 1990.
 Stk. 2.  § 2, stk. 1 for så vidt angår lufttransport og  

 søtransport, § 16, stk. 4, og § 17, stk. 2, træder dog først i kraft den 1.  

 januar 1991.
 Stk. 3.  Med virkning fra 1. januar 1990 ophæves  

 Sundhedsstyrelsens cirkulære af 16. juni 1976 om transport af radioaktive  

 stoffer og Sundhedsstyrelsens cirkulære af 1. august 1976 om markeringsskilte  

 m.v. i forbindelse med opbevaring og anvendelse af radioaktive stoffer.
 Stk. 4.  Danske afsendere, der før den 1. januar 1990  

 har benyttet kolli, hvortil der foreligger et godkendelsescertifikat for  

 kollikonstruktionen fra en kompetent myndighed, skal for hver enkelt  

 emballage inden første afsendelse efter denne dato fremsende genpart af  

 seneste version af certifikatet til Sundhedsstyrelsen med oplysning om  

 emballagens serienummer.
Sundhedsstyrelsen, den 27. november 1989 PALLE JUUL-JENSEN /Kaare Ulbak Bilag 1 Oversigt over IAEA's retningslinier 1. IAEA-publikationer Den internationale Atomenergiorganisations (IAEA's) retningslinier for  

 sikker transport af radioaktive stoffer publiceres i IAEA's Safety Series som  

 en IAEA Safety Standard.
Publikationens fulde titel er:
 IAEA, Regulations for the Safe Transport of Radioactive Material, Safety  

 Series No. 6, 1985 Edition with Supplements.
 Supplerende oplysninger om indholdet i og brugen af IAEA's retningslinier  

 er givet i følgende fire publikationer i IAEA's Safety Guides:
 Explanatory Material for the IAEA Regulations for the Safe Transport of  

 Radioactive Material (1985 Edition), Safety Series No. 7.
 Advisory Material for the IAEA Regulations for the Safe Transport of  

 Radioactive Material (1985 Edition), Safety Series No. 37.
 Schedules of Requirements for the Transport of Specified Types of  

 Radioactive Material Consignments, Safety Series No. 80.
 Emergency Response Planning and Preparedness for Transport Accidents  

 Involving Radioactive Material, Safety Series No. 87.
 Alle disse publikationer kan bestilles gennem boghandlerne eller direkte  

 hos IAEA: Division of Publications, International Atomic Energy Agency,  

 Wagramerstrasse 5, Box 100, A-1400 Wien, Østrig.
Nedenfor er der givet en kort beskrivende gennemgang af formålet med og  

 indholdet af IAEA's bestemmelser.
Vedr. den præcise betydning af de anvendte  

 udtryk henvises til definitionerne i IAEA-bestemmelserne eller i de  

 specifikke bestemmelser for den enkelte transportmåde, jf. bilag 2.
2. Formålet med transportbestemmelserne Formålet med IAEA's anbefalede »Bestemmelser for Sikker Transport af  

 Radioaktive Stoffer« er at beskytte befolkningen, transportarbejdere og  

 ejendom mod virkningen af stråling under transport.
Beskyttelsen opnås ved at  

 lægge begrænsninger på beskaffenheden og mængden (aktiviteten) af de  

 radioaktive stoffer, der må transporteres i en bestemt type emballage  

 (kolli), ved at specificere konstruktionskriterier for hver type kolli, og  

 ved at anbefale regler for håndtering og stuvning under transport.
 Bestemmelserne sigter mod at undgå:
- frigørelse af radioaktive stoffer og den heraf følgende risiko for  

 indtag hos personer i nærheden, under normal transport og i tilfælde af en  

 ulykke; - faren for ydre stråling fra forsendelsen; - risiko for at en neutronkædereaktion (kritikalitet) kan indtræde i  

 materialet i en forsendelse af spalteligt radioaktivt stof (fissilt stof).
 Disse mål opnås ved:
Hensigten er at sikre, at hver radioaktiv forsendelse kan behandles på  

 samme måde som andet farligt gods, der transporteres og håndteres af  

 transportarbejdere uden særlig uddannelse.
Af sikkerhedsgrunde er vægten  

 derfor principielt lagt på kollikonstruktionen og på den indbyggede sikkerhed  

 frem for på operationel kontrol.
Et grundsynspunkt er, at afsenderen i alt væsentligt skal være  

 ansvarlig for, at den ønskede sikkerhed kan opnås under gennemførelsen af den  

 samlede transport.
Den, som klargør en forsendelse til transport, er  

 ansvarlig for, at alle lovbestemte krav til emballagen og de tilhørende  

 transportpapirer opfyldes.
Dette minimerer de krav, som det er nødvendigt at  

 stille til transportørerne, og muliggør, at radioaktive forsendelser  

 normalt kan transporteres uden krav om særlige foranstaltninger.
I IAEA-bestemmelserne er kravene vedrørende emballagens styrke udtrykt som  

 præstationskrav (performance standards) frem for konstruktionsspecifikationer  

 som f.eks. vægtykkelser, detaljer for sammenføjninger og lukkeanordninger  

 o.s.v.
Med andre ord foreskriver bestemmelserne »hvad der skal  

 opnås« frem for »hvad der skal gøres«.
3. Kollityper IAEA-bestemmelserne anvender fire hovedtyper af kolli (emballage +  

 indhold), afhængigt af aktivitetsmængden og beskaffenheden af det radioaktive  

 indhold.
De fire hovedtyper er:
Undtagelseskolli; Industrielle kolli; Type A kolli; Type B kolli.
Undtagelseskolli Undtagelseskolli må kun indeholde små mængder af radioaktive stoffer og er  

 derfor undtaget (deraf navnet) fra en række emballage- og mærkningskrav,  

 forudsat at de opfylder en række generelle krav med hensyn til emballering,  

 ydre stråling og forurening.
Eksempler på sådanne kolli kan være forsendelser  

 med meget ringe aktivitet, f. eks. ure, røgdetektorer, radioaktive kilder til  

 instrumentkontrol.
Typisk er emballagen af stift papkarton eller lignende.
Industrielle kolli Stoffer med lav specifik aktivitet (LSA) eller overfladeforurenede  

 genstande (SCO, Surface Contaminated Objects) kan transporteres i  

 industrielle kolli.
Skønt den specifikke aktivitet er meget lav, kan den  

 samlede aktivitet i en ladning være betydelig, hvis massen er stor.  

 Materialerne omfatter radioaktive malme og lavradioaktivt affald.
Til  

 industrielle kolli benyttes ofte sådanne beholdere som bokse, ståltromler og  

 tanke.
Bestemmelserne definerer tre varianter af industrielle kolli: Type 1  

 (IP-1), type 2 (IP-2) og type 3 (IP-3), hvor IP står for Industrial Package.  

 Hvilken type der skal benyttes, afhænger af det pågældende radioaktive stof.  

 Alle industrielle kolli skal opfylde de generelle emballeringskrav.
Type 2 og  

 type 3 skal i tillæg hertil kunne modstå de normale transportpåvirkninger  

 (herunder mindre uheld) uden tab af indholdet eller tab af  

 strålingsafskærmning.
Type A kolli I et type A kolli er den tilladte aktivitetsmængde af de radioaktive  

 stoffer begrænset således, at konsekvenserne af et antaget  

 »standardhavari«, hvorved emballagen ødelægges, ikke vil medføre  

 strålingsdoser til redningsmandskab eller andre over et niveau svarende til  

 gældende dosisgrænser.
Grænserne for aktivitetsmængde for de enkelte  

 radioaktive stoffer betegnes som A1- og A2-værdierne og er tabuleret i  

 bestemmelserne for de enkelte transportmåder.
 For et type A kolli skal det ved afprøvninger kunne dokumenteres, at  

 kolliet kan modstå de normale transportpåvirkninger uden tab af indholdet  

 eller tab af strålingsafskærmning.
 Type A kolli kan variere fra træ- og papkartonkonstruktioner med  

 inderbeholdere af glas, plast eller metal til metaltønder eller blyfyldte  

 stålbeholdere.
Type B kolli Radioaktive stoffer i mængder, der overstiger hvad der er tilladt i et  

 type A kolli, skal transporteres i et type B kolli.
Type B kolli skal  

 konstrueres således, at de kan modstå både de normale transportpåvirkninger  

 og påvirkningerne i en havarisituation.
 For at dokumentere dette skal der for en type B kollikonstruktion udføres  

 en række fald- og stødprøver samt en brandprøve, som tilsigter at efterligne  

 forholdene ved en alvorlig ulykke, og kollikonstruktionen skal godkendes af  

 myndigheden i det land, hvori den er konstrueret og fremstillet samt i visse  

 tilfælde desuden af myndighederne i hvert land, hvorigennem et sådant kolli  

 transporteres.
 Type B kolli kan variere i størrelse fra stålbeholdere, der vejer et par  

 kilogram, til store beholdere for transport af bestrålet reaktorbrændsel, der  

 kan veje op til 100 tons.
Der angives to varianter af type B kolli: type B(U) og type B(M). Der  

 stilles særlige krav til transportens gennemførelse for B(M) kolli, jf.  

 IAEA-bestemmelserne.
U står for unilateral, M for multilateral, og det  

 betyder, at for B(U) kolli skal der kun indhentes godkendelse i  

 oprindelseslandet, medens der for B(M) kolli skal indhentes godkendelse i  

 alle lande, hvori kolliet ønskes anvendt.
Hver af de fire omtalte hovedtyper af kolli er, afhængigt af  

 beskaffenheden og aktiviteten af de transporterede radioaktive stoffer,  

 yderligere opdelt i flere undergrupper.
Der skelnes således mellem 13  

 forskellige forsendelsestyper.
Hver af disse forsendelsestyper er tildelt et  

 nummer, ved vej- og jernbanetransport benævnt »blad«.
En samlet  

 oversigt over forsendelsestyperne er vist nedenfor.
Kolli af typerne 1 til og  

 med 4 kaldes undtagelseskolli.
4. Kollikategorier Alle kolli af typerne fra 5 til 13 skal i henhold til IAEA-bestemmelserne  

 og de transportformspecifikke bestemmelser tilskrives en bestemt kategori,  

 enten »I-HVID«, »II-GUL« eller »III-GUL«, på  

 baggrund af måling af strålingen på kolliets overflade og i 1 meters afstand  

 fra overfladen.
For de normalt forekommende forsendelser bestemmes kategorien  

 i overensstemmelse med følgende tabel.
For særligt arrangement og kolli  

 transporteret under eneanvendelse gælder særlige regler.
Transportindeks (TI)  

 er et ubenævnt tal, der (for ikke-fissile stoffer) angiver den maksimale  

 dosisækvivalenthastighed i 1 meters afstand fra kolliets overflade i enheden  

 millisievert pr. time (mSv/h) multipliceret med 100, d.v.s. millirem pr. time  

 (mrem/h). De tilhørende faresedler, kolliet skal forsynes med, er vist efter  

 tabellen.
0 Mindre end eller lig med 0,005 I-Hvid Mindre end eller lig med 1 Mindre end eller lig med 0,5 II-Gul Mindre end eller lig med 10 Mindre end eller lig med 2 III-Gul Faresedler for kolli med radioaktive stoffer Kategori I-HVID Kategori II-GUL Kategori III-GUL 5. Identifikationsnumre og forsendelsestypenumre Til brug ved beskrivelse af et kolli med radioaktivt indhold i  

 transportdokumenter m.m. benyttes også de af de Forenede Nationer anbefalede  

 numre sammen med et navn og en beskrivelse af indholdet og eventuelt af  

 emballagetypen.
Nedenfor er vist de identifikationsnumre (FN-numre), der  

 benyttes for radioaktive stoffer, sammen med de tilhørende navne og  

 beskrivelser, samt hvilket forsendelsestypenummer der kan være tale om.
Oversigt over identifikationsnumre og stofbeskrivelser 6. Godkendelse af kolli og transporter I IAEA-bestemmelserne indgår i en række tilfælde krav om godkendelse af  

 transportemballager (kolli), godkendelse af den enkelte transport samt krav  

 om forhåndsmeddelelse til myndighederne for visse transporter.
Nedenfor er  

 vist en oversigt over disse krav, der er medtaget i bestemmelserne for den  

 enkelte transportmåde.
Oversigt over krav om godkendelse og forhåndsmeddelelse ved transport af radioaktive stoffer (a) Bemærkninger til oversigten:
Bilag 2 Oversigt over øvrige danske bestemmelser for transport af radioaktive stoffer Overordnede bestemmelser for transport af farligt gods, herunder  

 radioaktive stoffer, er for den enkelte transportmåde fastsat i eller i  

 medfør af følgende love og ministerielle bekendtgørelser:
 Jernbanetransport:
 Lov nr. 245 af 8. juni 1977 om DSB.
 Lufttransport:
Lov om luftfart, jf. lovbekendtgørelse nr. 408 af 11. september 1985, og Trafikministeriets bekendtgørelse om lufttransport af farligt gods.
 Søtransport:
Industriministeriets bekendtgørelse nr. 584 af 29. september 1988 af lov  

 om skibes sikkerhed m.v. og Søfartsstyrelsens (Skibstilsynets) meddelelser B, C og D: Forskrifter for  

 skibes bygning og udstyr m.v.
 Vejtransport:
Justitsministeriets bekendtgørelse nr. 2 af 2. januar 1985 om national  

 vejtransport af farligt gods, som ændret ved bekendtgørelse nr. 704 af 17.  

 november 1989, og Justitsministeriets bekendtgørelse nr. 162 af 26. april 1985 om  

 international transport af farligt gods ad vej.
 En oversigt over de transportformsspecifikke bestemmelser, der er gældende  

 i henhold til ovennævnte lovgivning, og som alle er baseret på IAEA's  

 retningslinier, jf. § 2 og bilag 1, er givet på næste side.
 RID:
(RID A) Internationalt reglement for befordring af farligt gods på  

 jernbaner (Reglement international concernant le transport des marchandises  

 dangereuses par chemins de fer.
Bilag 1 til International konvention om  

 befordring af gods på jernbaner (CIM)). RID A er med få og små undtagelser  

 identisk med RID.
RID og RID A kan købes hos DSB, Billet- og tarifsektionen.
ICAO-TI: International Civil Aviation Organization - Technical  

 Instructions for the Safe Transport of Dangerous Goods by Air, udstedt i  

 medfør af Annex 18 til konventionen om international civil luftfart.
ICAO-TI  

 kan købes hos Statens Luftfartsvæsen, Luftfartsinformationstjenesten.
IMDG: International Maritime Dangerous Goods Code, udstedt af IMO,  

 International Maritime Organization.
IMDG kan købes hos Iver C.
Weilbach  

 & Co.
A/S, København.
 ADR: Den europæiske konvention om international transport af farligt gods  

 ad vej (Accord europeen relatif au transport international des marchandises  

 dangereuses par route). ADR kan købes hos Statens Brandinspektion.
TFV: Tekniske forskrifter for national vejtransport af radioaktive  

 stoffer, udarbejdet af Sundhedsstyrelsen (Statens Institut for  

 Strålehygiejne). TFV er med få og små undtagelser identisk med ADR.
TFV kan  

 købes hos J.
H.
Schultz A/S.
