Lager- til realisationsprincip -	Overgang fra lagerprincip til realisationsprincip,  

 valutaterminskontrakter Referencer:  LV 1994 A.D.2.6.5 og KGL § 8 E Terminskontrakterne, som blev indgået i 1992, blev udelukkende  

 indgået med henblik på at afdække den risiko, som selskabet  

 havde og løbende har i forbindelse med tilgodehavende i fremmed valuta  

 hos udenlandske samhandelspartnere.
Selskabet havde kalenderårsregnskab.
De terminskontrakter, som var  

 uafsluttede den 31/12 1992, udløb senest den 19/5 1993.
De omtalte valutaterminskontrakter var alle indgået for at  

 afdække salgsindtægter i fremmed valuta i perioden 1/1-31/12  

 1993. Beslutningsgrundlaget var allerede indgåede varesalgskontrakter  

 for levering i 1993 samt forventede salgsindtægter i fremmed valuta til  

 opfyldelse af selskabets salgsbudget.
Det kunne konstateres, at det  

 forventede salg stort set blev realiseret.
 Selskabet forarbejdede og solgte produkter fra landbrugssektoren.
 En stor del af produkterne blev eksporteret til andre lande i Europa,  

 ligesom selskabet importerede en del råvarer fra udlandet.
Til afdækning af de risici, som selskabet havde i forbindelse med  

 eksport af landbrugsprodukter, indgik selskabet i 1992 i en række  

 terminskontrakter.
Terminskontrakterne blev således indgået  

 udelukkende med henblik på at afdække den risiko, som selskabet  

 havde i forbindelse med tilgodehavender i fremmed valuta hos udenlandske  

 samhandelspartnere.
 I 1992, hvor der var meget valutauro i de lande, som selskabet havde  

 samhandel med, opnåede selskabet en urealiseret fortjeneste  

 vedrørende disse på ca. 27 mio. kr.
Selskabet gjorde gældende, at terminskontrakterne først  

 udløb i 1993, hvorfor det ikke ved udgangen af 1992 var givet, at den  

 gevinst, der kunne opgøres pr. statusdagen den 31/12 1992, også  

 i sidste ende ville blive realiseret.
Endvidere blev der peget på, at  

 mellemværenderne opstod som led i virksomhedens løbende handel  

 med landbrugsprodukter, og selskabet havde ikke indgået  

 terminsforretninger i spekulationsøjemed, idet kontrakterne kun blev  

 indgået i et omfang, der modsvarede handelsmellemværende i den  

 løbende drift.
Selskabet fandt, at den skattebetaling, der udløses på grund  

 af urealiserede terminskontrakter, ville belaste selskabets likviditet og  

 ikke stå i forhold til den reelle indtjening, som selskabet i  

 øvrigt havde.
Det ville således være en væsentlig  

 økonomisk ulempe for virksomheden at skulle anvende lagerprincippet  

 vedrørende disse kontrakter.
Ifølge kursgevinstlovens § 8 E, stk. 2, er det bl.a. en betingelse  

 for at få tilladelse til at anvende lagerprincippet, at beskatning  

 efter stk. 1 vil være til væsentlig økonomisk ulempe for  

 virksomheden.
Ifølge cirkulære nr. 134 af 29/7 1992, punkt 145,  

 indebærer dette blandt andet, at der skal være betydelige  

 omkostninger forbundet med at frigøre likviditet til skattebetalingen.  

 Dette indebærer, at dispensation normalt kun vil blive givet for  

 kontrakter med lang løbetid, hvor lagerprincippet betyder en  

 væsentlig fremrykket beskatning i tilfælde af gevinst.
Denne  

 betingelse vil ikke være opfyldt, såfremt gevinst på  

 kontrakten realiseres inden det tidspunkt, hvor skatten af den  

 lagerbeskattede gevinst forfalder.
Ligningsrådet kunne efter en konkret vurdering tillade det  

 ansøgte.
Tilladelsen var gældende for de terminskontrakter, der  

 ikke var afsluttet pr. 31/12 1992, og som var indgået for at  

 afdække kommende salgsindtægter i fremmed valuta i perioden  

 1/1-31/12 1993 vedrørende varer, der ikke var leveret/faktureret pr.  

 31/12 1992.
Told- og Skattestyrelsens kommentar Efter afgørelsen kan man forvente, at Ligningsrådet vil  

 efterkomme ansøgninger om tilladelse til at anvende  

 realisationsprincippet i stedet for lagerprincippet for terminskontrakter,  

 jf. kursgevinstlovens § 8 E, stk. 2, når følgende betingelser er  

 opfyldt:
 1. Kontrakterne skal være begrundet i den primære drift.
 2. Der skal være tale om en valutakontrakt, der modsvarer køb  

 eller salg af varer eller tjenesteydelser, der importeres eller  

 eksporteres.
3. Ved kurssikring af salgsindtægter for eksporterede varer skal  

 kontrakten angå varer, der ikke er leveret/faktureret ved  

 indkomstårets udløb.
Ved kurssikring af købsprisen for  

 importerede varer skal kontrakten angå varer, der ikke er  

 leveret/faktureret ved indkomstårets udløb. (Kurstab på  

 fordringer eller gæld opstået ved allerede faktureret/leveret  

 eksport eller import kan fratrækkes i den skattepligtige indkomst efter  

 lagerprincippet pr. ultimo).
 4. Der må ikke indgås modgående kontrakter.
 5. Fastholdelse af lagerprincippet skal være til væsentlig  

 økonomisk ulempe for virksomheden.
 6. Der må ikke konkret være mulighed for, at en dispensation  

 åbner op til skattearbitrage.
 Lovgivers formål med en restriktiv dispensationspraksis må  

 anses for tilgodeset, såfremt der kun gives dispensation i  

 tilfælde, hvor ovennævnte betingelser er opfyldt, da en  

 dispensations praksis som skitseret udelukker skattearbitrage ved  

 skatteudskydelse gennem indgåelse af modsatrettede valutakontrakter.
Begrundelsen for betingelse 3. er, at kurstab på fordringer eller  

 gæld opstået ved allerede faktureret/leveret eksport eller import  

 kan fratrækkes i den skattepligtige indkomst efter lagerprincippet pr.  

 ultimo.
En eventuel modsvarende gevinst på en valutakontrakt  

 ligeledes opgjort ultimo efter lagerprincippet, neutraliseres således  

 af tabsfradraget på den enkelte fordring eller gæld.
Der er  

 derfor ikke nogen begrundelse for dispensation fra lagerprincippet i disse  

 situationer.
