Fremsat den 18. november 1998 af Hans  

 Christian Schmidt (V), Kim Andersen (V), Helga Moos (V), Bodil Thrane (V),  

 Jens Vibjerg (V), Jørgen Winther (V), Frank Dahlgaard (KF), Lene  

 Espersen (KF), Henriette Kjær (KF), Svend Aage Fauerholdt (DF), Aase D.  

 Madsen (DF) og Thorkild B.
Fransgaard (FP) Forslag til folketingsbeslutning om kortere sagsbehandlingstid for vurdering af  

 bekæmpelsesmidler Folketinget pålægger regeringen at sikre, at  

 sagsbehandlingstiden for vurdering af bekæmpelsesmidler maksimalt  

 udgør 9 måneder for såvel nyvurderinger som  

 revurderinger.
Bemærkninger til forslaget Beslutningsforslaget er en lidt ændret  

 genfremsættelse af beslutningsforslag nr.
B 17 fra folketingsåret  

 1997-98 (1. samling), se Folketingstidende 1997-98 (1. samling),  

 forhandlingerne s. 1306 og 2781 og Tillæg A s. 694 og Tillæg B s.  

 215. Dette beslutningsforslag var en lidt ændret genfremsættelse  

 af beslutningsforslag nr.
B 107 fra folketingsåret 1994-95, se  

 Folketingstidende 1994-95, forhandlingerne s. 4874 og 5678 og Tillæg A  

 s. 3454.
 Lange og omkostningskrævende sagsbehandlingstider  

 risikerer at hindre godkendelsen af bekæmpelsesmidler med lavere  

 belastning af miljøet end eksisterende stoffer på markedet.
 Det foreslås derfor, at sagsbehandlingstiden for  

 vurdering af bekæmpelsesmidler maksimalt må udgøre 9  

 måneder for både ny- og revurderinger.
Skriftlig fremsættelse Hans Christian Schmidt Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 kortere sagsbehandlingtid for vurdering af bekæmpelsesmidler.
(Beslutningsforslag nr.
B 53).
 Jeg henviser i øvrigt til de bemærkninger,  

 der ledsager beslutningsforslaget, og anbefaler det til Tingets velvillige  

 behandling.
