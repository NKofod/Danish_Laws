Ledelsens sæde, aktieudbytter,  

 aktieavancer, tvungen sambeskatning Bindende forhåndsbesked Spørgsmål Svar Se nedenstående bemærkninger Koncernens opbygning Et moderselskab M ejer ikke-finansielle selskaber i en  

 række lande.
Flertallet af disse selskaber er 100 pct. ejet af et  

 hollandsk holdingselskab, C  BV, der igen er 100 pct. ejet af et engelsk  

 holdingselskab, D Ltd.
Sagsfremstilling og begrundelse ( spørgsmål  

 1) M agter at overflytte sit nuværende engelsk  

 indregistrerede holdingselskab fra England til Danmark.
Flytningen vil ske  

 ved at overføre ledelsens sæde fra England til Danmark og vil  

 bestå af følgende trin:
Baggrunden for og formålet med den planlagte  

 struktur er at optimere udbyttestrømmen til de ultimative ejere.
De  

 danske skatteregler giver mulighed herfor, da såvel indkommende som  

 udgående udbytter ikke beskattes, forudsat betingelserne i  

 selskabsskattelovens §§ 13, stk. 1, nr. 2 og 2, stk. 1, c) er iagttaget.
Det engelske selskab vil ikke blive likvideret, og det er  

 således de engelske selskabsretlige regler, der fremdeles vil finde  

 anvendelse.
De engelske selskabsretlige regler er i det væsentlige i  

 overensstemmelse med de danske.
I engelsk selskabsret opererer man imidlertid  

 med en énstrenget ledelsesstruktur, hvilket betyder, at der ikke er  

 nogen klar adskillelse mellem direktion og bestyrelse.
Det er således  

 et af bestyrelsesmedlemmerne, der udpeges til at forestå den daglige  

 ledelse.
Følgende er oplyst om ledelsens (bestyrelsens)  

 kompetence i D Ltd.
Danmark:
Ledelsen kan træffe beslutning om ethvert anliggende  

 inden for selskabets formålsbestemmelse.
Ledelsen kan således  

 lægge strategi og implementere denne.
Det vil tillige ligge inden for ledelsens kompetence at  

 træffe beslutning om køb og salg af datterselskaber, ligesom  

 ledelsen fastlægger udbyttepolitikken.
Det følger af selskabets  

 vedtægter, at der ikke kan udloddes højere udbytte end  

 foreslået af ledelsen.
Endvidere er ledelsen bemyndiget til at  

 sælge ethvert aktiv, herunder aktier.
 Lovgrundlaget:
Iflg.
SEL § 1, stk. 6, anses selskaber og foreninger m.v.  

 for hjemmehørende her i landet, hvis ledelsen har sæde her i  

 landet.
Dette gælder uanset hvor selskabet eller foreningen m.v.  

 måtte være indregistreret.
Begrebet "ledelsens sæde" er nærmere fastlagt  

 i cirkulære nr. 82 af 29. maj 1997 om international beskatning.
I  

 cirkulæret er bl. a. anført:
"Afgørelsen af om et selskabs ledelse har  

 sæde her i landet, beror på en konkret vurdering af de faktiske  

 forhold i forbindelse med beslutningstagningen i selskabet.
Ved denne  

 vurdering lægges først og fremmest vægt på  

 beslutninger forbundet med den daglige ledelse af selskabet.
Selskabet vil  

 derfor ofte blive anset for hjemmehørende i Danmark, når  

 direktionen har sæde eller når selskabets hovedsæde er  

 beliggende her i landet.
I det omfang bestyrelsen forestår den reelle daglige  

 ledelse af selskabet, vil stedet for bestyrelsens sæde være af  

 væsentlig betydning for vurderingen af, om selskabet er  

 hjemmehørende i Danmark.
I så fald er det stedet, hvor  

 bestyrelsens beslutninger reelt træffes, der er afgørende for  

 ledelsens sædes placering.
Dette kan være aktuelt i  

 tilfælde, hvor f.eks. bestyrelsesformanden reelt forestår den  

 daglige ledelse af selskabet, eller i tilfælde, hvor beslutningerne er  

 truffet forud for den formelle afholdelse af bestyrelsesmøde.
Beslutninger, der almindeligvis træffes på  

 generalforsamlingsniveau, er som udgangspunkt ikke afgørende for, om  

 selskabet kan anses for hjemmehørende her i landet.
Aktiebesiddelse  

 vil derfor som udgangspunkt ikke være afgørende for  

 vurderingen.
F.eks. vil det kunne tillægges vægt, hvor der  

 træffes beslutninger om, hvordan rettigheder i h.t. aktierne skal  

 udøves.
Tilsvarende vil der kunne lægges vægt på,  

 hvorfra der forhandles om finansiering af selskabets aktiviteter.
Det vil  

 sige, at hvis beslutningerne i f.eks. et holdingselskab eller et  

 investeringsselskab, der er indregistreret i udlandet, reelt træffes i  

 Danmark, så vil selskabet være hjemmehørende her i landet.  

 Hvis alle møder og beslutninger vedrørende selskabets forhold  

 foregår i udlandet, vil udgangspunktet være, at selskabet ikke  

 har ledelsens sæde her i landet.
Det er dog en forudsætning, at  

 disse beslutninger reelt træffes i udlandet og ikke her i landet.
Hvis selskabets virksomhed er af en karakter, hvor der  

 ikke er en faktisk daglig ledelse, f.eks. fordi selskabets eneste aktivitet  

 er at besidde aktier i andre selskaber, så må stedet, hvor de  

 øvrige beslutninger vedr. selskabets ledelse tages, lægges til  

 grund.
Dette medfører, at hvis hovedparten af den  

 ledelsesmæssige aktivitet, der foregår, sker i Danmark, så  

 vil ledelsen blive anset for beliggende her i landet.
Der lægges  

 også i denne sammenhæng vægt på en vurdering af, hvor  

 beslutningerne reelt træffes." Ligningsrådet fandt, på grundlag af det i  

 cirkulæret anførte og ud fra det oplyste om karakteren af de  

 beslutninger, som bestyrelsen kan træffe, at holdingselskabet vil anses  

 for at have ledelsens sæde i Danmark.
Sagsfremstilling og begrundelse (spørgsmål  

 2-6) Forespørgeren har bl.a. anført:
"De grundliggende forudsætninger Det ligger til grund for spørgsmål 2, at vi  

 anser aktierne i C  BV som omfattet af aktieavancebeskatningslovens (ABL) §  

 2a, stk. 1, og at vi anser D Ltd.
Danmark som omfattet af  

 selskabsskattelovens (SEL) § 32 om CFC beskatning.
Betingelserne for CFC skattepligt i Danmark SEL § 32 opstiller 3 betingelser for, at et selskab er CFC  

 skattepligtigt:
1.   at det udenlandske datterselskab kontrolleres af selskabet 2.   at datterselskabets virksomhed overvejende er af finansiel karakter,  

  og 3.   at datterselskabets virksomhed i hjemlandet beskattes  

 væsentligt lavere end efter danske regler.
D Ltd.
Danmark opfylder utvivlsomt betingelse nr. 1, idet  

 C  BV er et helejet datterselskab af D Ltd.
Danmark.
 C  BV opfylder utvivlsomt betingelse nr. 2, idet dets  

 virksomhed er at eje aktier i andre udenlandske selskaber, jf. pkt. 7.2.3, 1.  

 afsnit i cirkulære af 2. september 1999.
 C BV må antages at opfylde betingelse nr. 3, idet  

 det kan modtage skattefri udbytter på basis af en aktiebesiddelse  

 på 5 pct., hvor kravet efter danske regler er 25 pct., og kan  

 oppebære skattefri avancer ved salg af aktier uden iagttagelse af en  

 holding-periode, hvor kravet efter danske regler er en ejertid på  

 mindst 3 år.
Indtrædelsestidspunktet for CFC skattepligt i  

 Danmark Det afgørende punkt, hvorom tvivl kan rejses, er,  

 fra hvilket tidspunkt D Ltd.
Danmark vil være omfattet af reglerne om  

 CFC skattepligt.
Det er vor opfattelse, at D Ltd.
Danmark vil være  

 omfattet af CFC reglerne straks fra det tidspunkt, hvor selskabet bliver  

 skattepligtigt i Danmark, alene ved den omstændighed, at det ejer mere  

 end 25 pct. af det hollandske mellem-holdingselskab, der efter hollandsk ret  

 har mulighed for at realisere skattefri aktieavancer og dividender, der ville  

 være skattepligtige, såfremt de var modtaget af et dansk  

 skattepligtigt selskab.
Det forhold, at det danske selskab er omfattet af CFC  

 reglerne medfører ikke nødvendigvis, at der aktuelt  

 opstår CFC indkomst.
CFC indkomst vil ikke opstå i det omfang det  

 hollandske mellem-holdingselskab alene oppebærer skattefri udbytter og  

 aktieavancer, der tillige ville være skattefri, såfremt de var  

 oppebåret direkte af et dansk selskab.
 Dette kan tillige udtrykkes på den måde, at  

 CFC skattepligt indtræder fra dag 1, og selve ligningen må  

 afgøre, om der konkret forefindes CFC indkomst, der udløser  

 dansk beskatning.
 Denne fortolkning af loven støttes på  

 følgende forhold:
1.  3/4-reglen (udenlandsk skatteprocent skal være mindst 3/4 af den  

 danske) 2.  SEL § 32, stk. 4, 4. punktum 3.  Ministersvar på spørgsmål 26 til L 35 94/95 4.  Cirkulære af 2. september 1999, punkterne 3.3, 6.2 in fine,  

 7.2.1, 7.2.2 og 7.2.4.
 5.  Cirkulære 82/97 punkt 8.5.
 Selskabsskattelovens CFC regler hænger nøje  

 sammen med aktieavancebeskatningslovens § 2a, hvor den skærpede  

 beskatning af aktieavancer kan undgås, hvis det danske selskab i en vis  

 periode har været undergivet CFC beskatning.
Herved bliver det centralt at kunne fastlægge  

 begyndelsestidspunktet for den relevante periode.
Det vil være  

 uhensigtsmæssigt - og retssikkerhedsmæssigt - betænkeligt -  

 først at lade CFC skattepligten indtræde på det tidspunkt,  

 hvor CFC selskabet oppebærer en lavt beskattet indkomst.
Ved  

 aktieavance, udbytte, royalties eller renter kan betalingstidspunktet  

 fastsættes, men indtægten er udtryk for en forrentning af  

 investeringen over en given periode og dermed opstår  

 spørgsmålet om periodisering af alle finansielle  

 indkomsttyper.
 Et eksempel kan illustrere dette:
Et dansk holding selskab erhverver som apportindskud et  

 CFC selskab.  CFC selskabet oppebærer alene skattefri udbytter, der  

 ligeledes ville være skattefri efter dansk ret.
I det tredje år  

 oppebærer CFC selskabet lavt beskattet renteindtægt, der  

 udløser CFC skat hos det danske selskab.
I år 4 afstås CFC  

 selskabet med en avance.
 Avancen ville være skattefri, hvis CFC skattepligten  

 indtrådte fra dag 1, men skattepligtig såfremt CFC skattepligten  

 først indtrådte da den skattefri renteindtægt blev  

 oppebåret i år 3.
Den lavt beskattede finansielle indkomst har udløst  

 dansk CFC skat, og der er derfor ingen grund til at udløse strafskat  

 ved aktieavance realiseret i år 4. Dette er ikke formålet med CFC  

 reglerne og eksemplet viser, at CFC skattepligten skal regnes fra dag 1  

 uanset der konkret ved ligningen udløses CFC skat." Lovgrundlaget:
 Ved lov nr. 1026 af 23. december 1998 om ændring af  

 forskellige skattelove (International beskatning af udbytter og aktieavancer  

 m.v.) blev der dels indført regler om ændret beskatning af  

 udbytter, der betales af et dansk datterselskab til et udenlandsk  

 moderselskab og udbytter, der betales af et udenlandsk datterselskab til et  

 dansk moderselskab, dels indført en skærpelse af reglerne om  

 tvungen sambeskatning og af reglerne i aktieavancebeskatningslovens (ABL) §  

 2a.
 Udbytter, der betales af et dansk datterselskab til et  

 udenlandsk moderselskab, blev i alle tilfælde gjort skattefrie alene  

 på betingelse af, at det udenlandske moderselskab ejer mindst 25 pct.  

 af aktiekapitalen i det danske datterselskab i en sammenhængende  

 periode på mindst et år.
 Udbytter, der betales af et udenlandsk datterselskab til  

 et dansk moderselskab er skattefri for moderselskabet, medmindre  

 datterselskabet udøver lavt beskattet finansiel virksomhed, omfattet  

 af ABL § 2a.
 ABL blev samtidig ændret i såvel  

 skærpende som lempende retning.
Skærpelsen bestod i, at  datterselskabet anses for  

 omfattet af ABL § 2a, stk. 1  blot virksomheden i datterselskabet i  

 væsentlig grad har været af finansiel karakter.
Betydningen  

 af "i væsentlig grad" er fastsat i selskabsskattelovens (SEL) § 32,  

 stk. 2, hvorefter virksomheden anses for at være af finansiel karakter,  

 hvis mindst 33 1/3 pct.af datterselskabets indtægter stammer fra  

 finansiel virksomhed.
 I overensstemmelse med den hidtidige formulering af ABL §  

 2a, stk. 1 er det endvidere en betingelse for at være omfattet af  

 bestemmelsen, at det samlede afkast er beskattet væsentligt lavere end  

 efter danske beskatningsregler.
 Ændringen i lempende retning bestod i  

 indsættelsen af et nyt stk. 6 i ABL § 2a.
 Ifølge denne bestemmelse vil udbytter fra  

 finansielle datterselskaber i lavskattelande  kunne modtages skattefrit (vil  

 altså ikke blive anset for omfattet af ABL § 2a), hvis det danske  

 moderselskab enten uafbrudt siden aktieerhvervelsestidspunktet eller i en  

 sammenhængende periode på mindst 3 år forud for tidspunktet  

 for udbytteudlodningen har været sambeskattet med det udenlandske  

 datterselskab efter bestemmelsen i SEL § 32.
 Opfyldelsen af betingelserne i ABL § 2a, stk. 6 betyder  

 altså, at det danske moderselskab vil være i stand til at  

 oppebære skattefri udbytter og aktieavancer, der ellers ville  

 være skattepligtige.
Endelig er betingelserne for CFC beskatning (tvungen  

 sambeskatning)  i SEL § 32 ændret, således at tærsklen for,  

 hvornår finansiel indkomst skal medregnes ved CFC-beskatningen, er  

 nedsat fra 50 pct. til 33 1/3 pct.
Endvidere er der sket en udvidelse af den  

 ejerkreds, der skal undergives CFC beskatning, idet ejerkravet er  

 sænket fra 50 pct. af aktiekapitalen til mindst 25 pct. af  

 aktiekapitalen.
Som tidligere er det endelig en betingelse for at blive  

 undergivet CFC beskatning, at datterselskabets virksomhed i hjemlandet  

 beskattes væsentligt lavere end efter danske regler.
Som anført lægger forespørgeren det  

 til grund for spørgsmål 2, at at aktierne i C  BV er  omfattet  

 af ABL § 2a samt at D Ltd.
Danmark er omfattet af SEL § 32 om CFC beskatning.  

 Det afgørende spørgsmål er ved afgørelsen heraf,  

 om C BV i Holland beskattes væsentligt lavere end efter danske  

 regler.
 I såvel cirkulære nr. 82 af 29. maj 1997 om  

 international beskatning som i cirkulære nr. 135 af  2. september 1999  

 er der givet fortolkningsbidrag til afgørelsen af dette  

 spørgsmål.
 Ifølge punkt 7.2.5.1. i cirkulære nr. 82 af  

 29. maj 1997 skal der ved afgørelsen af spørgsmålet  

 først foretages en generel vurdering af, om det pågældende  

 udenlandske skattesystem samlet ligner det danske.
 Det er bl. a. anført:
"Normalt vil et udenlandsk selskab blive anset for at  

 være undergivet en beskatning, der ikke i væsentlig grad afviger  

 fra reglerne her i landet, hvis det beskattes med en procentsats på 25  

 pct. (nu 24 pct. efter at selskabsskatten blev nedsat fra 34 pct. til 32  

 pct.) eller derover.
Det er samtidig en betingelse, at reglerne for  

 opgørelsen af den skattepligtige indkomst ikke adskiller sig  

 væsentligt fra de danske.
Selskabet må således ikke  

 være undergivet særlige lempelige regler f. eks. for så  

 vidt angår indkomstopgørelsen".
 Ifølge punkt 7.2.5.2. i det nævnte  

 cirkulære skal der dernæst, hvis den generelle vurdering  

 fører til, at det pågældende udenlandske skattesystem  

 samlet set ligner det danske, foretages en konkret vurdering af  

 beskatningen.
 Det er bl. a. anført:
 "Denne vurdering bygger på, om selskabets  

 særlige indkomstsammensætning og eventuelle særlige regler,  

 der afviger fra de danske, gør, at beskatningen af det  

 pågældende selskab som sådant er væsentligt lavere  

 end dansk beskatning.
----------- Ved afgørelsen af, om et finansielt selskab i  

 udlandet skal inddrages under tvungen sambeskatning, er det afgørende  

 om selskabets finansielle indtægter vil blive beskattet  

 væsentligt lavere end efter danske regler.  Hvis et holdingselskab i  

 udlandet f. eks. ikke skal beskattes af udbytte fra datterselskaber (herunder  

 efter en dobbeltbeskatningsoverenskomst), uagtet at datterselskaberne ikke  

 eller kun i ringe grad har betalt skat, hvorfor udbyttet efter danske regler  

 ville være skattepligtigt, vil dette være en afvigelse fra de  

 danske regler om udbyttebeskatning.
Hvis holdingselskaber ejer  

 væsentlige aktieposter i sådanne lavskatteselskaber, kan det  

 medføre, at selskabet samlet ses må anses for at være  

 undergivet en beskatning, der i væsentlig grad afviger fra dansk  

 beskatning.
Modsat vil et udenlandsk holdingselskab ikke blive anset for at  

 være lavtbeskattet, hvis det udelukkende modtager  

 datterselskabsudbytter, der også kunne være modtaget skattefrit  

 af et dansk holdingselskab." I cirkulære nr. 135 af 2. september 1999 - er bl. a.  

 i punkt 7.2.3. anført:
 "Ved bedømmelsen af, om et udenlandsk  

 holdingselskab er omfattet af den danske CFC beskatning, skal der  

 først foretages en generel vurdering af, om det pågældende  

 udenlandske skattesystem samlet set ligner det danske, og at det udenlandske  

 holdingselskab ikke beskattes efter en beskatningsprocent, der er  

 væsentligt lavere end i Danmark, d.v.s. under 3/4 af det danske niveau.  

 Hvis den generelle selskabsskat er på f.eks. 12,5 pct. (som f. eks. i  

 Irland), vil et udenlandsk holdingselskab være CFC-skattepligtigt, da  

 selskabet er undergivet en væsentligt lavere beskatning end her i  

 landet.
Udbytter, der ville være skattefritagne efter danske  

 regler, indgår ikke i den del af det udenlandske selskabs finansielle  

 indkomst, der kommer til CFC beskatning hos det danske moderselskab.
Den  

 primære virkning af, at det udenlandske holdingselskab oppebærer  

 sådanne udbytter, er således, at det danske moderselskabs  

 CFC-skattepligtige indkomst alt andet lige bliver mindre.
Virkningen er ikke,  

 at holdingselskabet som sådant glider ud af CFC beskatningen.
 Hvis skattesystemet generelt ikke afviger væsentligt  

 fra det danske, skal der derefter foretages en konkret vurdering af, om det  

 udenlandske holdingselskab på grund af dets særlige  

 indkomstsammensætning eller særlige udenlandske regler beskattes  

 på et niveau, der er væsentligt lavere end dansk beskatning, jf.  

 Skatteministeriets cirkulære nr. 82 af 29. maj 1997 om international  

 beskatning, punkt 7.2.5. (Uddrag herfra er citeret ovenfor).
Hvis eksempelvis et udenlandsk holdingselskab  

 oppebærer udbytter, uden at dette medfører en beskatning i  

 holdingselskabet, som svarer til den beskatning, der ville have fundet sted i  

 Danmark, kan en konkret vurdering føre til, at det udenlandske  

 holdingselskabs finansielle indkomst skal undergives CFC beskatning hos det  

 danske moderselskab.
Dette kan være tilfældet, hvis det  

 udenlandske skattesystem generelt ligner det danske, men udbytter fra andre  

 selskaber er skattefri allerede ved en ejerandel på 5 eller 10 pct.
Det som ovenfor er anført med udbytter som  

 eksempel, gælder tilsvarende for andre finansielle indkomsttyper,  

 herunder aktieavancer.
Hvis eksempelvis et udenlandsk holdingselskab  

 oppebærer aktieavancer ved salg af aktier i datterselskaber inden 3  

 års ejertid, og disse aktieavancer ikke beskattes i holdingselskabet,  

 kan en konkret vurdering føre  til, at holdingselskabets indkomst  

 bliver CFC-skattepligtigt hos det danske moderselskab, uanset det generelle  

 beskatningsniveau i det land,  hvor holdingselskabet er  

 hjemmehørende.
 Der skal således i et sådant tilfælde  

 foretages en sammenligning mellem den rent faktisk betalte skat i udlandet og  

 den skat, der skulle have været betalt efter danske regler af den  

 samlede skattepligtige indkomst som nævnt i SEL § 32, stk.  

 4.-----------".
 Ligningsrådet fandt, ud fra de citerede afsnit i de  

 to cirkulærer, at indkomst fra det hollandske mellem-holdingselskab er  

 omfattet af SEL § 32 og af ABL § 2a, idet indkomsten må anses for  

 væsentligt lavere beskattet end efter danske regler, og  

spørgsmål 2 blev således besvaret  

 bekræftende.
 Ligningsrådet lagde herved vægt på, at  

 et rent holdingselskab i det alt væsentlige alene vil have indkomst i  

 form af udbytter og aktieavancer, og at de hollandske regler for beskatningen  

 heraf er væsentlig gunstigere end de danske regler, jf. herved det  

 ovenfor citerede fra punkt 7.2.5.1. i cirkulæret fra 1997. Efter  

 Ligningsrådets opfattelse indebærer det i 2. og 3. punktum  

 anførte, at der ved den generelle vurdering ikke alene ses på  

 skatteprocenten, men også på indholdet af de materielle regler  

 for den pågældende selskabstype.
Ligningsrådet anførte endvidere, at et  

 holdingselskab i et land, hvis indkomstbeskatning er mindre end 75 pct. af  

 det danske skatteniveau, vil blive tvunget sambeskattet med sit danske  

 moderselskab, uagtet at der ikke behøver at blive udløst en  

 aktuel beskatning.
Dette fremgår klart af bemærkningerne til SEL  

 § 32, stk. 4, 4. punktum.
Aktuel beskatning vil eksempelvis ikke ske, hvis  

 aktieudbytter altid udloddes ved en aktiebesiddelse på mindst 25 pct.  

 eller hvis salg af aktier altid sker, efter at aktierne har været ejet  

 i mindst 3 år, idet disse dispositioner ville være skattefri  

 efter danske regler.
Med hensyn til spørgsmålet om, hvornår  

 CFC-skattepligten indtræder, var Ligningsrådet enig i  

 forespørgerens opfattelse, hvorefter D Ltd.
Danmark vil være  

 omfattet af CFC reglerne fra det tidspunkt, hvor selskabet bliver  

 skattepligtigt til Danmark.
Ligningsrådet besvarede spørgsmål  

 3 bekræftende og bemærkede i denne forbindelse, at CFC  

 beskatningen  som anført indtræder, når D Ltd.
Danmark  

 bliver fuldt skattepligtig hertil.
Dette sker, når ledelsens sæde  

 flyttes til Danmark.
Ifølge bestemmelsen i ABL § 2a, stk.6,  finder  

 bestemmelserne i stk. 1 ikke anvendelse, når indkomsten i det selskab,  

 der har udstedt aktierne, uafbrudt siden aktiernes erhvervelse eller i en  

 sammenhængende periode på mindst 3 år  har været  

 undergivet CFC beskatning.
Udbytterne er herefter skattefri for det danske  

 moderselskab i henhold til SEL § 13, stk. 1, nr. 2.
 Ligningsrådet besvarede spørgsmål  

 4 bekræftende og henviste herved til punkt 7.2.3. i cirkulære  

 nr. 135 af 2. september 1999, hvori bl.a. er anført:
"Efter de nye regler om udbyttebeskatning kan et dansk  

 selskab modtage udbytte fra et udenlandsk datterselskab (bortset fra  

 finansielle lavskatteselskaber) og videreudlodde dette til sit danske eller  

 udenlandske moderselskab uden dansk beskatning.
Dette medfører  

 imidlertid ikke i sig selv, at et udenlandsk holdingselskab ikke vil  

 være omfattet af CFC beskatningen i Danmark.
Udbytter, der ville være skattefritagne efter danske  

 regler, indgår ikke i den del af det udenlandske selskabs finansielle  

 indkomst, der kommer til CFC beskatning hos det danske moderselskab.----" Ligningsrådet besvarede spørgsmål  

 5 bekræftende og bemærkede herved, at sådant udbytte er  

 skattefrit efter bestemmelsen i SEL § 13, stk. 1, nr. 2, medmindre udbyttet  

 vedrører aktier som nævnt i ABL § 2a.
Som anført ovenfor  

 bevirker reglen i ABL § 2a, stk. 6, jf. stk. 8, at aktierne ikke anses for  

 omfattet af ABL § 2a.
 Ligningsrådet besvarede spørgsmål  

 6 bekræftende.
 Endelig besvarede Ligningsrådet  

spørgsmål 7 bekræftende under forudsætning  

 af, at  under  33 1/3 pct. af indkomsten i datter-datterselskaberne er  

 finansiel.
