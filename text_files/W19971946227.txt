 Der er forskellige provenueregler i bilbekendtgørelsen afhængig af om  

 støtte til køb af bil ydes efter bilbekendtgørelsens § 4 (støtte indenfor  

 sædvanlig låneramme, p.t. 111.000 kr.) eller efter § 6 (udvidet lån).
 Ydes der støtte efter bekendtgørelsens § 4 gælder provenuereglerne i § 5:  

 Ejer ansøgeren på ansøgningstidspunktet en bil, hvortil der er ydet støtte,  

 skal nettoprovenuet ved salget af denne bil enten anvendes til køb af den nye  

 bil og/eller fratrækkes i det nye lån, således at den  

 tilbagebetalingspligtige del nedbringes først.
 Udmåles støtten derimod efter bilbekendtgørelsens § 6, gælder der særlige  

 provenueregler i § 6, stk. 3: Ejer ansøgeren på ansøgningstidspunktet en bil,  

 hvortil der er ydet støtte, skal nettoprovenuet ved salget af denne bil  

 fratrækkes i lånet efter stk. 1. Et eventuelt overskydende beløb fratrækkes i  

 lånet efter § 4, jf. § 5.
Hvornår udmåles støtten efter § 4 og efter § 6 ? Støtte til bil ydes normalt indenfor sædvanlig låneramme.
Kun når der  

 foreligger ganske særlige forhold i forbindelse med en persons invaliditet,  

 f.eks. hvis der skal medbringes nødvendige hjælpemidler, ydes der et udvidet  

 lån i form af et rente- og afdragsfrit lån til betaling af forskellen mellem  

 støtten efter § 4 og bilens anskaffelsespris.
Ankestyrelsens praksis I Socialstyrelsens vejledning nr. 2 af 28. marts 1984 er det i pkt. 1.2  

 anført, at tildeling af støtte til større eller dyrere biler er betinget af,  

 at der foreligger særlige forhold vedrørende invaliditeten jf.  

 bekendtgørelsens § 6. I praksis vil tildeling forudsætte, at bilens pris  

 overstiger lånerammen efter § 4 med tillæg af provenuet fra tidligere bil,  

 hvortil der er ydet støtte og evt. tilskud til automatisk transmission og  

 andre særlige indretninger.
Denne praksis har Ankestyrelsen gjort op med i en afgørelse.
Sagen drejede  

 sig om en 50-årig mand, der søgte om førtidig udskiftning og som af nævnet  

 fik tilkendt støtte til køb af bil på sædvanlige vilkår efter  

 bilbekendtgørelsens § 4.
 Nævnet fandt derimod ikke anøger berettiget til udvidet lån til førtidig  

 udskiftning af bil, idet nævnet fandt, at nettoprovenuet efter fradrag af  

 restgæld ved salg af ansøgerens nuværende bil burde kunne dække merudgiften  

 udover lån efter § 4 til relevant minibus, incl. pris for  

 standardindretning.Nævnet forudsatte, at ansøgeren anskaffede en nærmere  

 angiven Citroên minibus, der kostede ca. 126.000 kr.
 Ansøgeren ankede afgørelsen, da han ønskede at købe en VW Caravelle.
Ankestyrelsen tiltrådte nævnets valg af bilmodel, men fandt at støtten  

 skulle ydes efter bilbekendtgørelsens § 6, idet ansøger opfyldte  

 betingelserne for støtte udover sædvanlig låneramme.
Ved salget af ansøgerens  

 nuværende bil skulle nettoprovenuet anvendes til indfrielse af lånet på denne  

 bil, jf. § 7, stk. 3. Derudover skulle nettoprovenuet fratrækkes i lånet til  

 den nye bil. jf. retningslinierne i § 6, stk. 3.
Fortolkning Nævnet rejste efterfølgende spørgsmål om fortolkningen af § 6, stk. 3, 2  

 pkt. "evt. overskydende beløb fratrækkes i lånet efter § 4, jf. §  

 5" skal forstås således, at restprovenuet skal fratrækkes i § 4-lånet,  

 eller om henvisningen til § 5 skal fortolkes således, at restprovenuet  

 eventuelt kan anvendes til dækning af merudgiften til en dyrere, af nævnet  

 godkendt bil.
Ankestyrelsen svarede, at efter vores opfattelse skal bekendtgørelsens §  

 6, stk. 3, 2. pkt., fortolkes således, at et eventuelt overskydende beløb  

 fratrækkes i lånet efter § 4, således at den tilbagebetalingspligtige del  

 nedbringes først.
Ankestyrelsen fandt således ikke, at bestemmelsen åbner  

 mulighed for at tillade, at restprovenuet anvendes til køb af en dyrere bil.
 Socialministeriet har iøvrigt oplyst, at departementet vil præcisere  

 reglerne i den kommende bilbekendtgørelse, der udarbejdes i forbindelse med  

 vedtagelsen af Lov om Social Service.
