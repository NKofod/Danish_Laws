Pressenævnets kendelse i sag nr. 15-70-00765 Resumé Den Korte Avis er ikke tilmeldt Pressenævnet Denkorteavis.dk skrev flere artikler, blandt andet [Klager 1] og [Klager 3] truer og siger, at myndighederne skal lade dem være i fred  de koster samfundet en formue.
Klagerne siger, at der er fejl i artiklerne, men da denkorteavis.dk ikke er tilmeldt Pressenævnet, afviser nævnet sagen.
 Pressenævnets formand udtaler:
 Da denkorteavis.dk ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1. Klagen afvises uden realitetsbehandling.
 [Klager 1], [Klager 2], [Klager 3] og [Klager 4]har klaget til Pressenævnet over artiklerne [Klager 1] og [Klager 3] truer og siger, at myndighederne skal lade dem være i fred  de koster samfundet en formue og Jeg har personligt oplevet en af de kriminelle indvandrerfamilier, som TV 2 har bragt indslag om bragt på denkorteavis.dk henholdsvis den 20. januar 2015 og den 21. januar 2015, idet de mener, at god presseskik er tilsidesat.
[Klager 1], [Klager 2], [Klager 3] og [Klager 4] har til støtte for klagen blandt andet anført, at de ikke forud for offentliggørelsen af artiklerne blev forelagt oplysningerne, og at artiklerne fremsætter nedsættende udtalelser og beskyldninger om blandt andet kriminelle forhold.
Tillige ses faktuelle fejl omkring familieforhold, der kunne have været afklaret ved forhåndsforelæggelse af oplysningerne.
 Pressenævnets formand udtaler:
 Da denkorteavis.dk ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1. Klagen afvises uden realitetsbehandling.
