 Civilretsdirektoratet lod, særligt under henvisning til mandens  

 økonomiske forhold, et ægtefællebidrag bortfalde med virkning fra  

 førstkommende forfaldsdag.
 Civilretsdirektoratet anerkendte mandens fradrag for underskud på  

 landbrug, da dette ikke fuldt ud kunne betragtes som bierhverv.
 Manden oppebar lønindtægter ved kommunalpolitisk arbejde og drev  

 samtidig landbrug.
 Manden klagede over, at statsamtet havde bestemt, at han skulle betale  

 3.500 kr. månedligt i bidrag til hustruens underhold.
 Det fremgik af sagen, at manden var landbrugsuddannet og havde drevet  

 landbrug siden 1962 med sin faders hjælp, men var efter dennes død i 1988  

 flyttet ind på gården og havde overtaget det fulde ansvar for hele driften.
 Manden havde endvidere oplyst, at de renteudgifter, der fremgik af hans  

 regnskaber, alle kunne henregnes til driften af andbrugsvirksomheden.
Man lagde til grund, at manden ifølge årsopgørelser for 1986, 1987 og 1988  

 havde haft en A-indkomst på henholdsvis ca. 173.000 kr., ca. 194.000 kr. og  

 ca. 204.000 kr. og en B-indkomst på ca. 500 kr. årligt.
Det fremgik  

 endvidere, at manden i samme periode havde haft et resultat af virksomheden  

 før renter på henholdsvis ca. 92.700 kr., ca. 37.300 kr. og ca. - 8.300 kr.  

 og renteudgifter i perioden på henholdsvis ca. 173.800 kr., ca. 126.400 kr.  

 og 136.200 kr., hvilke negative resultater var blevet godkendt som  

 fradragsberettigede af kommunens skatteforvaltning.
 Hustruen havde ifølge regnskaber for 1986 - 1988 et overskud efter renter  

 på henholdsvis ca. 22.000 kr., ca. 26.500 kr. og ca. 45.500 kr. og en samlet  

 renteindtægt på ca. 4.000 kr. årligt.
 Under henvisning til oplysningerne om mandens økonomiske forhold fandt  

 Civilretsdirektoratet, at manden ikke for tiden havde evne til at betale  

 bidrag til hustruens underhold, og man lod derfor bidraget bortfalde med  

 virkning fra den førstkommende forfaldsdag.
