 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Loven gælder for alle myndigheder m.v., der er  

 omfattet af § 1 i lov om offentlighed i forvaltningen.
 Stk. 2.  Loven gælder endvidere for organer med  

 offentligt ansvar for miljøet og underlagt offentlig kontrol.
 § 2.  Enhver har under de betingelser og med de  

 undtagelser, der følger af lov om offentlighed i forvaltningen og  

 forvaltningsloven, ret til at blive gjort bekendt med miljøoplysninger, jf.  

 dog stk. 2 og § 3, stk. 2.
Stk. 2.  Ret til aktindsigt efter denne lov begrænses  

 ikke af særlige bestemmelser om aktindsigt i anden lovgivning.
Dette gælder  

 dog ikke bestemmelser fastsat til gennemførelse af Fællesskabsretlige  

 forpligtelser.
§ 3.  Ved miljøoplysninger forstås alle oplysninger om Stk. 2.  Loven omfatter alle miljøoplysninger, der er  

 til rådighed i skriftlig form, i billed- eller lydform eller på edb, uanset  

 hvornår oplysningerne er tilvejebragt.
§ 4.  En anmodning om aktindsigt i miljøoplysninger  

 behandles efter reglerne i § 16, stk. 1 og 2, i lov om offentlighed i  

 forvaltningen og for anmodninger, der fremsættes af sagens parter, efter  

 reglerne i § 16, stk. 2, i forvaltningsloven.
Dog skal der træffes afgørelse  

 i sagen senest 2 måneder fra modtagelsen af anmodningen.
Afslås anmodning om  

 aktindsigt, skal dette begrundes.
 Stk. 2.  Afgørelser om aktindsigt i miljøoplysninger kan  

 påklages særskilt til den myndighed, der er klageinstans i forhold til  

 afgørelsen eller behandlingen i øvrigt i den sag, begæringen om aktindsigt  

 vedrører.
 § 5.  Betaling for afskrifter eller kopier af  

 miljøoplysninger i skriftlige dokumenter opkræves efter de af  

 justitsministeren fastsatte regler i henhold til lov om offentlighed i  

 forvaltningen, for så vidt angår sagens parter dog efter de regler, der er  

 fastsat i medfør af forvaltningsloven.
 Stk. 2.  Vedkommende minister kan fastsætte regler om  

 betaling for aktindsigt i miljøoplysninger, der er til rådighed i andet end  

 skriftlig form.
 § 6.  Loven træder i kraft den 1. juli 1994.
 § 7.  Loven gælder ikke for Færøerne og Grønland.
Givet på Christiansborg Slot, den 27.  

 april 1994 Under Vor Kongelige Hånd og Segl I Dronningens Navn:
FREDERIK Kronprins /Svend Auken (* 1) Loven indeholder bestemmelser, der sammen med lov om offentlighed i  

 forvaltningen og forvaltningsloven gennemfører Rådets direktiv nr. 90/313, om  

 fri adgang til miljøoplysninger, EF-Tidende 1990 L 158 side 56.
