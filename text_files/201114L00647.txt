Betænkning afgivet af Kommunaludvalget den 3. maj 2012 Betænkning over Forslag til lov om et analyse- og forskningsinstitut for kommuner og regioner [af økonomi- og indenrigsministeren (Margrethe Vestager)] 1. Udvalgsarbejdet Lovforslaget blev fremsat den 14. marts 2012 og var til 1. behandling den 22. marts 2012. Lovforslaget blev efter 1. behandling henvist til behandling i Kommunaludvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og økonomi- og indenrigsministeren sendte den 20. januar 2012 dette udkast til udvalget, jf.
KOU alm. del  bilag 40. Den 13. marts 2012 sendte økonomi- og indenrigsministeren de indkomne høringssvar og et notat herom til udvalget.
Spørgsmål Udvalget har stillet 8 spørgsmål til økonomi- og indenrigsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, RV, SF og EL) indstiller lovforslaget til vedtagelse uændret.
Enhedslisten går ind for fri og uafhængig forskning.
EL ser det som en forringelse af ikke bare forskningen, men også af demokratiet, når forskningen styres af politiske interesser og tvinges til at fremme forudbestemte konklusioner.
Derfor ser EL en uhensigtsmæssighed i lovforslaget, da flertallet af medlemmerne i det nye analyse- og forskningsinstituts bestyrelse  herunder formanden  udpeges politisk, mens kun et mindretal udpeges af forskningsinstitutionerne og universiteterne.
EL ønsker samtidig at udtrykke bekymring over indenrigs- og økonomiministerens intentioner om at reducere bevillingerne.
Det er ELs klare holdning, at der ikke må ske en forringelse af forskningens kvalitet som følge af reducerede bevillinger.
EL støtter, at der sker en effektivisering og prioritering af indsatsen i den forskning, der retter sig mod den offentlige sektor, og at der med lovforslaget oprettes et institut, hvor den viden, som går på tværs af den offentlige sektor, samles.
Med disse bemærkninger kan EL derfor støtte forslaget.
 Et mindretal i udvalget (V, DF, LA og KF) vil redegøre for deres stillingtagen til lovforslaget ved 2. behandling.
 Venstre, Dansk Folkeparti og Det Konservative Folkeparti er enige i forslagets formål om at sammenlægge de tre eksisterende institutioner og i stedet skabe et stærkt institut, som både kan øge det faglige indhold i analyserne og udnytte økonomisk synergi.
V, DF og KF mener dog, at bestyrelsen bør afspejle, at kommunerne i stadig højere grad bør anvende private løsninger enten ved udlicitering eller ved offentligt-private samarbejdsprojekter.
Det er vigtigt, at den offentlige sektor bliver endnu mere effektiv.
Derfor bør bestyrelsen i det nye institut have 2 medlemmer, der repræsenterer erhvervslivet, så arbejdet i instituttet kan få relevante indspark til fremme af mere offentligt-privat samarbejde.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Simon Kollerup (S) Annette Lind (S) Jan Johansen (S) Kirsten Brosbøl (S) Lennart Damsbo-Andersen (S) Mette Reissmann (S) Rasmus Prehn (S) Liv Holm Andersen (RV) fmd.
Hans Vestager (RV) Nadeem Farooq (RV) Annette Vilhelmsen (SF) Lisbeth Bech Poulsen (SF) Lars Dohn (EL) Rosa Lund (EL) Stine Brix (EL) Erling Bonnesen (V) Michael Aastrup Jensen (V) Martin Geertsen (V) Jacob Jensen (V) Jan E.
Jørgensen (V) Sophie Løhde (V) Anni Matthiesen (V) Hans Christian Thoning (V) Morten Marinus (DF) Mikkel Dencker (DF) Karina Adsbøl (DF) Mette Hjermind Dencker (DF) Leif Mikkelsen (LA) Mike Legarth (KF) nfmd.
 Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
