Nr LSF 291 Forslag til Lov om ændring af lov om social bistand m.v. (Lempelse af  

 reglerne om formidlet dagpleje, indførelse af tilskud til nye dagplejere samt  

 tilskud til pasningsordninger tilknyttet virksomheder) Fremsat af socialministeren (Else Winther Andersen) den 12. maj 1992 Vedtaget ved tredjebehandling den 18. juni 1992 Lov nr. 498 af 24/06/1992 § 1 I lov om social bistand, jf. lovbekendtgørelse nr. 817 af 6. december  

 1990, som senest ændret ved lov nr. 391 af 20. maj 1992, foretages følgende  

 ændringer:
 1. I § 64, stk. 1, 2. pkt., udgår efter  

 »personer«: »fra samme husstand«.
 2. I § 64 indsættes efter stk. 1 som nye stykker:
» Stk. 2. Kommunalbestyrelsen kan beslutte, at dagplejerens  

 egne børn under 3 år kan indgå i det antal børn, dagplejeren modtager  

 betaling for.
Kommunalbestyrelsens afgørelse herom kan ikke indbringes for  

 anden administrativ myndighed.
Stk. 3. Kommunalbestyrelsen yder et tilskud til etablering og  

 indretning m.v. af nye dagplejehjem.
Til dagplejehjem med op til 5 børn ydes  

 et tilskud på op til 20.000 kr., og til dagplejehjem med op til 10 børn ydes  

 et tilskud på op til 50.000 kr.
Socialministeren fastsætter nærmere  

 retningslinier for ydelse og anvendelse af tilskuddet.« Stk. 2 og 3 bliver herefter stk. 4 og 5.
 3. Efter § 70 indsættes:
» § 70 a.
Kommunalbestyrelsen skal til private  

 pasningsordninger oprettet i tilknytning til virksomheder beliggende i andre  

 kommuner yde et fast tilskud pr. barn, der er optaget i ordningen.
Stk. 2. Tilskuddet skal svare til halvdelen af ordningens  

 driftsudgifter pr. plads, dog højst halvdelen af de gennemsnitlige  

 driftsudgifter til dagtilbud for den pågældende aldersgruppe i kommunen.  

 Kommunen kan efter aftale med virksomheden yde et højere tilskud.« § 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved lov nr. 347 af 14. maj 1992, ændres i § 7 F, stk. 1, nr.  

 3, »helårsboliger.« til: »helårsboliger,», og i §  

 7 F, stk. 1, indsættes efter nr. 3 som nyt nummer:
»4) tilskud efter § 64, stk. 3, i lov om social bistand.« § 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 64, stk. 3, i lov om social bistand, som affattet ved  

 denne lovs § 1, nr. 2, har virkning for dagplejere, der ansættes efter lovens  

 ikrafttræden og inden den 31. december 1993.
 Stk. 3. § 1, nr. 3, har virkning for pasningsordninger, der  

 oprettes efter lovens ikrafttræden og inden den 31. december 1993.
Oprindeligt fremsat forslag § 1 I lov om social bistand, jf. lovbekendtgørelse nr. 817 af 6. december  

 1990 som senest ændret ved lov nr. 192 af 23. marts 1992, foretages følgende  

 ændringer:
 1. I § 64, stk. 1, 2. pkt., udgår efter  

 »personer«: »fra samme husstand«.
 2. I § 64 indsættes efter stk. 1 som nye stykker:
» Stk. 2. Kommunalbestyrelsen kan beslutte, at dagplejerens  

 egne børn under 3 år kan indgå i det antal børn, dagplejeren modtager  

 betaling for.
Kommunalbestyrelsens afgørelse herom kan ikke indbringes for  

 anden administrativ myndighed.
Stk. 3. Kommunalbestyrelsen yder et skattefrit tilskud til  

 etablering og indretning m.v. af nye dagplejehjem.
Til dagplejehjem med op  

 til 5 børn ydes et tilskud på 20.000 kr. og til dagplejehjem med op til 10  

 børn ydes et tilskud på 50.000 kr.
Socialministeren fastsætter nærmere  

 retningslinier for ydelse og anvendelse af tilskuddet.« Stk. 2 og 3 bliver herefter stk. 4 og 5.
 3. Efter § 70 indsættes:
» § 70 a.
Kommunalbestyrelsen skal til private  

 pasningsordninger, oprettet i tilknytning til virksomheder beliggende i andre  

 kommuner, yde et fast tilskud pr. barn, der er optaget i ordningen.
Stk. 2. Tilskuddet skal svare til halvdelen af ordningens  

 driftsudgifter pr. plads, dog højest halvdelen af de gennemsnitlige  

 driftsudgifter til dagtilbud for den pågældende aldersgruppe i kommunen.  

 Kommunen kan efter aftale med virksomheden yde et højere tilskud.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 64, stk. 3 i lov om social bistand, som affattet ved  

 denne lovs § 1, nr. 2, har virkning for dagplejere, der ansættes efter lovens  

 ikrafttræden og inden den 31. december 1993.
 Stk. 3. § 1 nr. 3 har virkning for pasningsordninger, der oprettes  

 efter lovens ikrafttræden og inden den 31. december 1993.
Bemærkninger til lovforslaget Almindelige bemærkninger Med henblik på at skabe større fleksibilitet på dagtilbudsområdet og  

 nedbringe ventelisterne til dagtilbud, foreslås kommunernes muligheder for at  

 skaffe flere dagplejere forbedret, ligesom det foreslås at fjerne nogle af de  

 barrierer, der er for de virksomheder, der ønsker at medvirke til etablering  

 af pasningsordninger for børn af de ansatte ved virksomheden.
 Ændringerne omfatter:
 1. Dagplejeordninger, hvor flere personer, der ikkeer fra samme husstand,  

 sammen passer op til 10 børn.
 2. Dagplejeordninger, hvor dagplejerens egne børn under 3 år kan indgå i  

 det antal børn, dagplejeren får løn for at modtage.
 3. Tilskud til nye dagplejere til etablering og indretning m.v. af  

 dagplejehjemmet.
 4. Kommunalt tilskud til private pasningsordninger, oprettet i tilknytning  

 til virksomheder.
 ad. 1. Dagplejeordninger hvor flere personer, der ikke er fra samme  

 husstand, sammen passer op til 10 børn.
 Regeringens aktiveringsaftale omfatter bl.a. en forsøgsordning med  

 beskæftigelse af ledige pædagoger og pædagogmedhjælpere.
 Inden for den kommunalt formidlede dagpleje vil en effektiv udnyttelse af  

 denne ordning forudsætte, at flere personer kan gå sammen og passe op til 10  

 børn.
 Den nuværende bestemmelse i bistandslovens § 64 kræver, at flere personer  

 skal komme fra samme husstand, for at der kan passes op til 10 børn.
 Socialministeren kan i henhold til bistandslovens § 138 b dispensere  

 herfra, og har meddelt en række dispensationer til kommuner, som på denne  

 måde har kunnet udvide antallet af pladser i den formidlede dagpleje.
 Med forslaget ophæves kravet om, at kommunerne skal have dispensation til  

 sådanne ordninger.
 ad. 2. Dagplejerens egne børn under 3 år kan indgå i det antal børn,  

 dagplejeren modtager betaling for.
 Med lov nr. 270 af 3. maj 1989 om ændring af lov om social bistand blev  

 forsøgsreglen i bistandslovens § 138 b ændret, således at socialministeren  

 kan give tilladelse til forsøgsordninger inden for den formidlede dagpleje,  

 hvorefter dagplejerens egne børn under 3 år - mod betaling - indgår i det  

 antal børn, dagplejeren får løn for at modtage.
 Flere kommuner har gennem de forløbne år med succes gennemført forsøg, som  

 det beskrevne, og der findes ikke længere grund til at opretholde en ordning,  

 hvorefter hver enkelt kommune skal søge socialministeren om en  

 forsøgsgodkendelse.
 ad. 3. Tilskud til nye dagplejere til etablering og indretning m.v. af  

 dagplejehjemmet.
 Ved godkendelse af kommunale dagplejere lægges der i kommunerne vægt på  

 dels dagplejerens personlige kvalifikationer og dels hjemmets egnethed.  

 Kommunerne kan derfor ofte stå i den situation at have en dagplejer med gode  

 personlige kvalifikationer, men hvis hjem ikke er egnet til at fungere som  

 dagplejehjem.
 Det foreslås derfor, at der i en forsøgsperiode frem til den 31. december  

 1993 indføres et tilskud til etablering og indretning af nye dagplejehjem.  

 Tilskuddet er skattefrit for modtageren og udgør 20.000 kr. pr. hjem med op  

 til 5 børn og 50.000 kr. pr. hjem i de tilfælde, hvor flere dagplejere sammen  

 passer op til 10 børn.
 Ved at give et forholdsmæssigt større tilskud til dagplejehjem med op til  

 10 børn opnås øgede muligheder for, at de, der i dag ikke kan godkendes på  

 grund af de fysiske rammer, får mulighed for beskæftigelse i dagplejen.  

 Samtidig gives der de dagplejere, som har de fysiske rammer til en stor  

 dagpleje, mulighed for at indrette hjemmet til mange børn.
 I bestræbelserne for skaffe flere pladser inden for den formidlede  

 dagpleje, opfordres kommunerne til at udvise stor fleksibilitet ved  

 godkendelse af kommunale dagplejere.
 ad. 4. Kommunalt tilskud til private pasningsordninger, oprettet i  

 tilknytning til virksomheder.
 Med henblik på at nedbringe ventelisterne til dagtilbud for børn er det i  

 forbindelse med aftale om aktivering aftalt at fjerne nogle af de barrierer,  

 der er for virksomhederne til at medvirke til etablering af pasningsordninger  

 for børn af de ansatte ved virksomheden.
Efter bistandslovens § 70 er der mulighed for, at en kommune og en  

 virksomhed indgår aftale om etablering af en privat pasningsordning  

 (puljeordning), hvortil kommunen kan yde et tilskud pr. barn.
Virksomheder  

 ønsker typisk at oprette pasningsordninger for børn af egne medarbejdere, der  

 ikke nødvendigvis har bopæl i kommunen.
 Flere virksomheder er imidlertid tilbageholdende med at indgå aftaler  

 herom, fordi der ikke er garanti for, at medarbejdernes bopælskommune vil  

 refundere udgiften til dagtilbudspladsen i institutionskommunen.
 Der foreslås derfor indført en forsøgsordning, hvorefter bopælskommunen  

 forpligtes til at yde tilskud til børn, der er optaget i en puljeordning  

 efter § 70 oprettet i tilknytning til den virksomhed, hvor en eller begge  

 forældre er ansat, når ordningen er beliggende i en anden kommune.
 Hvis virksomheden ønsker at oprette et dagtilbud efter § 70 og den ikke  

 udover det faste tilskud kan få aftale om yderligere refusion fra  

 bopælskommunerne, må virksomheden selv finde finansieringen af den del af  

 resten, der ikke dækkes af forældrebetalingen eller drive ordningen, så  

 omkostningerne pr. plads reduceres.
 Reglen om forældrebetaling til puljeordninger, jf. § 70, stk. 2, finder  

 tilsvarende anvendelse på disse virksomhedsordninger.
 Hvis forældrene ophører med at arbejde på den virksomhed, hvortil  

 pasningsordningen er knyttet og grundlaget for barnets plads i ordningen  

 dermed bortfalder, er barnet omfattet af bopælskommunens forpligtelse til at  

 stille dagtilbudsplads til rådighed, jf. bistandslovens § 69. I øvrigt  

 henvises til kapitel 5 i Cirkulære nr. 203 af 26. oktober 1990 om dagtilbud  

 for børn og unge efter bistandsloven (Dagtilbud i tilknytning til en  

 virksomhed).
Den foreslåede bestemmelse har virkning for puljeordninger, der oprettes i  

 forsøgsperioden, d.v.s. inden den 31/12 1993. Efter forsøgsperiodens udløb  

 kan kommunerne ikke blive forpligtet i forhold til nye puljeordninger, men  

 vil fortsat være forpligtet i forhold til allerede indgåede aftaler om  

 puljeordninger.
Denne fortsatte forpligtelse sker af hensyn til de øvrige  

 involverede parter i virksomhedsordningen.
 Økonomiske og administrative konsekvenser.
Forslaget i nr. 2 om tilskud til etablering og indretning m.v. af nye  

 dagplejehjem indebærer en pligt for kommunerne til at yde tilskuddet.
Samlet  

 skønnes udgiften at blive 10 mill. kr. i 1992 og 20 mill. kr. i 1993. De  

 økonomiske konsekvenser forhandles med kommunerne, idet kommunerne skal have  

 kompensation for merudgiften.
Forslaget i nr. 3 vil få økonomiske konsekvenser for de kommuner, der  

 forpligtes til at yde tilskud til puljeordningerne i andre kommuner.
Det  

 skønnes med betydelig usikkerhed, at udgiften i 1992 bliver 10 mill. kr. og  

 30 mill. kr. i 1993. De økonomiske konsekvenser forhandles med kommunerne,  

 idet kommunerne skal have kompensation for merudgiften.
 Forslagene i nr. 1 og 2 medfører klare administrative lettelser for  

 kommunerne og staten, da kommunerne ikke længere skal indsende ansøgning om  

 godkendelse af forsøg, og der ikke længere for hver forsøgsgodkendelse skal  

 udfærdiges en bekendtgørelse om godkendelse af forsøgsordningen for hver  

 enkelt kommune.
Bemærkninger til lovforslagets enkelte bestemmelser Til § 1 Til nr. 1 Med forslaget gives der kommunerne mulighed for efter de almindelige  

 regler at godkende dagplejere, hvor flere personer, der ikke er fra samme  

 husstand, kan passe op til 10 børn.
 Forslaget gør det dermed muligt for kommunerne at få indpasset ledige  

 pædagoger og pædagogmedhjælpere i den kommunale dagpleje.
 Hver enkelt person, der indgår i disse dagplejer for op til 10 børn, skal  

 opfylde de af kommunalbestyrelsen fastsatte krav for ansættelse som kommunal  

 dagplejer.
Til nr. 2 § 64, stk 2.
Det er kommunens egen afgørelse, hvorvidt den ønsker at medregne  

 dagplejerens egne børn under 3 år i det antal børn, dagplejeren får løn for  

 at modtage.
Kommunalbestyrelsens beslutning herom kan ikke indbringes for  

 anden administrativ myndighed.
Udgangspunktet er, at dagplejeren udover egne børn også modtager fremmede  

 børn.
Dagplejerens egne 3 børn under 3 år kan dog udgøre det samlede antal  

 børn, dagplejeren får løn for at modtage.
 Det forudsættes, at de generelle retningslinier, som er gældende for  

 kommunens formidlede dagpleje følges, ligesom gældende regler for  

 forældrebetaling finder anvendelse.
Hvis kommunalbestyrelsen beslutter sig for at indføre en sådan ordning,  

 kan alle de kommunale dagplejere, der opfylder betingelserne, blive omfattet  

 af ordningen.
Ordningen er et tilbud til dagplejerne, der principielt ikke er  

 udelukket fra at få plads til deres barn i et andet dagtilbud.
§ 64, stk. 3 Tilskuddet til etablering og indretning af nye dagplejehjem vil bevirke,  

 at flere hjem vil kunne godkendes som dagplejehjem i den kommunalt formidlede  

 dagpleje.
Der er tale om et eengangstilskud, der ydes i forbindelse med ansættelse  

 af nye dagplejere i den kommunale dagpleje.
Tilskuddet, der er skattefrit,  

 kan kun anvendes til etablering og indretning af dagplejehjemmet.
 Anvendelse af tilskuddet vil skulle ske efter nærmere anvisning fra  

 kommunen.
 Socialministeren vil fastsætte nærmere retningslinier for ydelse og  

 anvendelse af tilskuddet, herunder til hvilke formål tilskuddet kan anvendes  

 samt en nærmere præcisering af modtagerkredsen.
Til nr. 3 § 70 a Stk. 1 Den foreslåede bestemmelse angiver omfanget af kommunernes forpligtelse  

 til at yde tilskud pr. barn til private pasningsordninger, beliggende i andre  

 kommuner.
 Det er således en forudsætning, at der er tale om pasningsordninger  

 oprettet efter § 70, at ordningen har tilknytning til en virksomhed,  

 d.v.s. der er aftalt en fortrinsret for børn af de ansatte på virksomheden og  

at der er tale om en ordning i en anden kommune end forældrenes  

 bopælskommune.
Der er således ikke nogen forpligtelse for den kommune, hvori virksomheden  

 er beliggende, til at indgå aftale med virksomheden om oprettelse af en  

 puljeordning.
Dette beror fortsat på en aftale mellem virksomheden og  

 kommunen om ydelse af kommunalt tilskud til puljeordningen.
Når en sådan  

 aftale med »institutionskommunen« er indgået, forpligtes de øvrige  

 kommuner, hvor medarbejderne fra virksomheden har bopæl, til at yde tilskud  

 til børn, der er optaget i ordningen.
For ordninger, der oprettes efter  

 forslagets ikrafttræden og inden den 31. december 1993, beror dette tilskud  

 således ikke som hidtil på en aftale.
Stk. 2 Den foreslåede bestemmelse angiver størrelsen af det tilskud,  

 bopælskommunen forpligtes til at yde.
Tilskuddet gradueres efter den  

 pågældende aldersgruppe.
Tilskuddet skal mindst udgøre halvdelen af  

 ordningens samlede driftsudgifter pr. plads.
Tilskuddet skal ikke være  

 højere end halvdelen af den gennemsnitlige driftsudgift pr. plads i  

 offentlige dagtilbud for den pågældende aldersgruppe i bopælskommunen.
Der er  

 intet til hinder for, at bopælskommunen selv vælger at yde et højere tilskud  

 til ordningen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om social bistand, jf. lovbekendtgørelse nr. 817 af 6. december  

 1990 som senest ændret ved lov nr. 192 af 23. marts 1992, foretages følgende  

 ændringer:
 1. I § 64, stk. 1, 2. pkt. udgår »fra samme  

 husstand«.
 2. I § 64 indsættes efter stk. 1 som nye stykker:
» Stk. 2. Kommunalbestyrelsen kan beslutte, at dagplejerens  

 egne børn under 3 år kan indgå i det antal børn dagplejeren modtager betaling  

 for.
Kommunalbestyrelsens afgørelse herom kan ikke indbringes for anden  

 administrativ myndighed.
Stk. 3. Kommunalbestyrelsen skal yde et tilskud til etablering og  

 indretning m.v. af nye dagplejehjem.
Til dagplejehjem med op til 5 børn ydes  

 et tilskud på 20.000 kr. og til dagplejehjem med op til 10 børn ydes et  

 tilskud på 50.000 kr.
Socialministeren fastsætter nærmere retningslinier for  

 ydelse og anvendelse af tilskuddet.« Stk. 2 og 3 bliver herefter stk. 4 og 5.
§ 64. Kommunalbestyrelsen kan formidle anbringelse af børn i  

 dagpleje i private hjem og andre lokaler i børnenes hjemlige miljø, der forud  

 er godkendt af kommunalbestyrelsen til dette formål.
Varetages dagplejen af  

 flere personer fra samme husstand, kan kommunalbestyrelsen bestemme, at der i  

 dagplejen kan modtages op til 10 børn.
Kommunalbestyrelsens afgørelse om  

 anbringelse i dagpleje kan ikke indbringes for anden administrativ myndighed.
 Stk. 2. Kommunalbestyrelsen fører tilsyn med dagplejens udøvelse.
 Stk. 3. Børnenes forældre betaler for dagplejen efter samme regler  

 som ved anbringelse i daginstitutioner.
