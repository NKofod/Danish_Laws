Bekendtgørelse om uddannelsen til  

 sikkerhedsvagt I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 122 af 5. februar 1997,  

 fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 sikkerhedsvagt.
 § 2. Det faglige udvalg for uddannelsen, jf.  

 § 37 i erhvervsuddannelsesloven, er Det Faglige Udvalg for Vagt- og  

 Sikkerhedsservice.
Kapitel 2 Uddannelsens varighed og struktur m.v.
 § 3. Uddannelsen varer 2 år og 6  

 måneder, jf. dog § 4.
 § 4. Personer, der er fyldt 25 år, kan  

 indgå uddannelsesaftale og gennemføre uddannelsen på 1  

 år, hvis de har haft mindst 3 års relevant fuldtidsarbejde eller  

 tilsvarende deltidsarbejde inden for branchen.
 Stk. 2. Personer, der er fyldt 25 år, kan  

 indgå uddannelsesaftale og gennemføre uddannelsen på  

 kortere tid, hvis de har haft mindst 4 års fuldtidsarbejde eller  

 tilsvarende deltidsarbejde.
 Stk. 3. Det er en forudsætning for anvendelsen af  

 reglerne i stk. 1 og 2, at eleven efter skolens vurdering vil kunne  

 gennemføre skoleundervisningen inden for den fastsatte uddannelsestid  

 eventuelt efter fritagelse for dele af undervisningen.
 Stk. 4. For elever med uddannelsesaftale efter stk. 2 kan  

 skolen efter samråd med det faglige udvalg tilrettelægge et  

 særligt uddannelsesforløb bestående af perioder med  

 henholdsvis skoleundervisning og praktikuddannelse.
 Stk. 5. Skolen kan i samråd med det lokale  

 uddannelsesudvalg dispensere fra beskæftigelseskravet i stk. 1 og 2,  

 hvis skolen ud fra en samlet vurdering og efter samråd med elev og  

 praktikvirksomhed skønner, at eleven har de fornødne  

 forudsætninger for at gennemføre uddannelsesforløbet.
 Stk. 6. Afgørelse efter stk. 5, jf. stk. 3 skal  

 så vidt muligt træffes før indgåelse af  

 uddannelsesaftalen.
 § 5. Skoleundervisningen varer 45 uger.  

 Uddannelsen veksler med skole- og praktikuddannelse som vist i figuren og som  

 anført nedenfor, jf. dog § 4:
Skole- og praktikperioder P 20 P 10 P 10 P 5 P 1)	Praktikuddannelse for elever, som indleder uddannelsen i  

 virksomheden 2)	2. skoleperiode, 20 uger 3)	Praktikuddannelse 4)	3. skoleperiode, 10 uger 5)	Praktikuddannelse 6)	4. skoleperiode, 10 uger 7)	Praktikuddannelse 8)	5. skoleperiode, 5 uger 9)	Praktikuddannelse til udløbet af den fastsatte  

 uddannelsestid.
Stk. 2. I uddannelsen efter § 4, stk. 1 varer  

 skoleundervisningen 30 uger.
Den samlede uddannelse gennemføres i  

 moduler, som anført nedenfor:
 1)	Modul 1, ca. 20 uger, heraf 10 ugers skoleundervisning.
 2)	Modul 2, ca. 22 uger, heraf 10 ugers skoleundervisning.
 3)	Modul 3, 10 ugers skoleundervisning.
Fritagelse for dele af uddannelsen § 6. Elever kan af skolen fritages for dele af  

 skoleundervisningen på baggrund af anden uddannelse.
 Stk. 2. Elever kan i øvrigt fritages for dele af  

 undervisningen efter reglerne i hovedbekendtgørelsen og  

 bekendtgørelsen om merit for visse fag i ungdomsuddannelserne m.v.  

 (meritbekendtgørelsen).
Kapitel 3 Uddannelsens mål og indhold § 7. Den uddannede sikkerhedsvagt skal i  

 overensstemmelse med forskrifter og anvisninger kunne varetage de generelle  

 arbejdsfunktioner, der forekommer i forbindelse med arbejdet som runderende  

 vagt, stationær vagt, servicevagt og alarmpatrulje.
Arbejdsfunktionerne  

 skal kunne udføres i såvel private vagtselskaber som i  

 offentlige virksomheder.
Endvidere har eleven kendskab til alle i  

 øvrigt forekommende arbejdsopgaver, som udføres af  

 specialiserede vagt- og sikkerhedsmedarbejdere.
 Stk. 2. Den uddannede skal selvstændigt kunne  

 udføre følgende arbejdsopgaver:
 1)	Rondering efter rondebeskrivelse og forholdsordre.
 2)	Adgangskontrol på et geografisk afgrænset område  

 efter instrukser og forholdsordrer givet herfor.
 3)	Serviceopgaver med henblik på at sikre opretholdelse af ro og  

 orden.
Stk. 3. Den uddannede skal i øvrigt kunne 1)	anvende de i branchen almindeligt forekommende  

 kommunikationsmidler, 2)	betjene almindeligt forekommende EDB- og registreringsudstyr, 3)	betjene alarm- og sikkerhedsmæssige indretninger, samt vejlede  

 kunder og brugere i betjening heraf, 4)	deltage i planlægningen og opbygningen af sikkerhedssystemer,  

 samt vejlede kunder i forbindelse hermed, 5)	arbejde individuelt og i grupper, 6)	beherske det for området gældende lovgrundlag, 7)	udføre førstehjælp og elementær  

 brandslukning, 8)	udføre mindre reparationsopgaver og 9)	vurdere sikkerhedsmæssige aspekter i forhold til givne opgaver  

 og omstændigheder herunder vurdere risiko for vandskade, brand, indbrud  

 og miljømæssige skader.
 Stk. 4. Eleven skal gennem uddannelsen opnå  

 forståelse for hensyntagen til miljøet.
 Stk. 5. Endvidere skal uddannelsen, der omfatter grundfag,  

 områdefag og specialefag, give eleven et sådant indblik i vagt-  

 og sikkerhedsbranchens virksomhed og plads i samfundet, at sikkerhedsvagten  

 er i stand til og motiveret til løbende at videreuddanne sig og holde  

 sig ajour med udviklingen inden for området.
 Stk. 6. Efter 2. skoleperiode skal eleven have  

 opnået kvalifikationer svarende til uddannelseskravene til  

 ansættelse i vagtvirksomhed efter bekendtgørelse om  

 vagtvirksomhed.
Skoleundervisningen § 8. Eleven skal gennem praktisk og teoretisk  

 helhedsorienteret undervisning opnå de kvalifikationer som sammen med  

 den praktiske uddannelse i virksomheden sætter eleven i stand til at  

 nå uddannelsens mål.
Grundfag § 9. Uddannelsen omfatter følgende  

 grundfag:
 1)	Dansk, niveau F.
 2)	Engelsk, niveau F.
 3)	Matematik, niveau F.
 4)	Samfundsfag, niveau F.
 5)	Idræt, niveau E.
 6)	Informationsteknologi, niveau F, 2,0 uger.
 7)	Førstehjælp og brandbekæmpelse, 0,5 uge.
 8)	Psykologi, 2,2 uger.
 9)	Produktudvikling, produktion og service, 1,1 uger.
 Stk. 2. Mål, indhold og vejledende undervisningstid for  

 de enkelte grundfag følger reglerne om grundfag.
Områdefag § 10. Undervisningen i områdefag har  

 følgende mål og rammer for undervisningens indhold og vejledende  

 uddannelsestid:
1)	Vagtfunktioner a)	Eleven har begyndende færdigheder i at varetage funktionerne  

 som ronderende vagt, stationær vagt, servicevagt og  

 alarmpatruljekørsel.
(vejledende uddannelsestid 1 uge) 2)	Sikringsteknik a)	Eleven har begyndende færdigheder i betjening af de mest  

 almindeligt forekommende alarmsystemer samt grundlæggende kendskab til  

 forskellige typer af mekanisk sikring, elektroniske  

 overvågningssystemer m.m.
(vejledende uddannelsestid 1 uge) 3)	Tekniske installationer a)	Eleven kan konstatere tydelige fejl i tekniske installationer som  

 f.eks. varmeanlæg/fyr, køle-/fryseinstallationer,  

 klimaanlæg, edb og elevatorer og kan reagere hensigtsmæssigt  

 herpå for at forhindre skade på gods og personer.
(vejledende uddannelsestid 2 uger) 4)	Kommunikationsudstyr a)	Eleven har grundlæggende kendskab til de i branchen  

 almindeligt forekommende kommunikationsmidler og deres  

 anvendelsesområder.
(vejledende uddannelsestid 1 uge) 5)	Kontrolcentral a)	Eleven har grundlæggende kendskab til en kontrolcentrals  

 opgaver og opbygning, herunder kendskab til det udstyr og de systemer,  

 kontrolcentralen har til rådighed.
(vejledende uddannelsestid 2 uger) 6)	Selvforsvar a)	Eleven kan frigøre sig fra en angribende modstander ved  

 hjælp af frigørelsesgreb og fastholde en angriber med  

 fastholdelsesgreb .
(vejledende uddannelsestid 1,2 uger) 7)	Melde/kontrol/kvitteringssystemer a)	Eleven kan anvende forskellige typer af melde- kontrol- og  

 kvitteringssystemer korrekt og kender deres opbygning og virkemåde.
 b)	Eleven kan benytte den tilhørende datateknologi.
(vejledende uddannelsestid 1 uge) 8)	Melding og rapportering a) Eleven kan udføre den almindelige daglige rapportering  

 i forbindelse med f.eks. rundering.
 b)	Eleven kan endvidere udføre beskrivelser af  

 hændelsesforløb efter gældende praksis, anvende korrekte  

 blanketter til meldinger, anmeldelser og signalementsbeskrivelser samt  

 udføre disse på en professionel og korrekt måde,  

 såvel manuelt som ved hjælp af edb.
(vejledende uddannelsestid 2 uger) 9)	Retsregler a)	Eleven har grundlæggende kendskab til og forståelse af  

 de love og bestemmelser, der er relevante for vagt- og  

 sikkerhedsområdet.
 b)	Eleven har endvidere grundlæggende kendskab til og  

 forståelse af de fagrelevante bestemmelser i Grundloven, Borgerlig  

 Straffelov og Retsplejeloven, herunder bestemmelserne om nødret,  

 nødværge, visitation og civil anholdelse i forhold til  

 gældende retspraksis.
(vejledende uddannelsestid 1,3 uger) 10)	Sikkerhed og miljø a)	Eleven har et indgående kendskab til de sikkerheds- og  

 miljøfaktorer, som er herskende i vagt- og sikkerhedsbranchen.
 b)	Eleven kan undgå skadelige belastninger fra det fysiske og  

 psykiske arbejdsmiljø.
 c)	Eleven kan afværge skader på miljøet ved rationel  

 indsats overfor truende skader.
(vejledende uddannelsestid 1 uge) 11)	Service i vagt- og sikkerhedsbranchen a) Eleven kender betydningen af service i vagt- og  

 sikkerhedsbranchen og har en forståelse for betydningen af samarbejde  

 og kommunikation i forhold til både kolleger og kunder.
 b)	Eleven forstår betydningen af kvalitet og betydningen af eget  

 arbejde som et konkurrenceparameter.
(vejledende uddannelsestid 1 uge) 12)	Adfærdsmønstre/kulturopfattelse a)	Eleven kender afvigende adfærdsmønstre hos f.eks. syge  

 og misbrugere og kan handle hensigtsmæssigt i forhold til deres  

 situation.
 b)	Eleven forstår forskellige adfærdssignaler, der bunder i  

 forskellig kulturopfattelse.
(vejledende uddannelsestid 1 uge) Specialefag § 11. Undervisningen i specialefagene har  

 følgende mål og vejledende uddannelsestid:
1)	Vagtfunktioner a)	Eleven kan selvstændigt varetage opgaverne som ronderende  

 vagt, stationær vagt, servicevagt og alarmpatruljekørsel.
 b)	Eleven kender de øvrigt forekommende vagt- og  

 sikkerhedsopgavers formål, udførelse og  

 kvalifikationskrav.
(vejledende uddannelsestid 2 uger) 2)	Sikringsteknik a)	Eleven kan betjene de almindeligst forekommende alarmsystemer og  

 redegøre for deres opbygning, virkemåde og  

 anvendelsesområde samt vejlede brugere i anvendelsen af dem.
 b)	Eleven kan anvende de forskellige typer af mekanisk sikring,  

 elektroniske overvågningssystemer, varesikringssystemer m.m. og kender  

 deres anvendelsesområder og egnethed i forhold til Forsikring og  

 Pension (F&T) sikringsniveauer.
 c)	Eleven kan vejlede brugerne i anvendelsen.
 d)	Eleven kan foretage nødreparationer af anlæggene efter  

 F&T´s godkendelsesbestemmelser.
(vejledende uddannelsestid 2 uger) 3)	Retsregler a)	Eleven har solidt kendskab til og forstår de love og  

 bestemmelser, der er relevante for vagt- og sikkerhedsområdet.
 b)	Eleven har grundigt kendskab til de fagrelevante bestemmelser i  

 Grundloven, Borgerlig Straffelov og Retsplejeloven, så eleven kan  

 anvende bestemmelserne om nødret, nødværge, visitation og  

 civil anholdelse i forhold til gældende retspraksis.
(vejledende uddannelsestid 2,5 uger) 4)	Kommunikationsudstyr og -måder a)	Eleven kan anvende de almindeligt forekommende kommunikationsmidler  

 i branchen, samt redegøre for disses anvendelsesområder,  

 fordele, ulemper, opbygning og virkemåde.
 b)	Desuden har eleven rutine i anvendelsen af almindeligt forekommende  

 elektroniske kommunikationsprocedurer.
(vejledende uddannelsestid 1 uge) Valgfag § 12. Undervisningen omfatter valgfag efter  

 reglerne herfor.
Undervisningsplan § 13. Skolen fastsætter det nærmere  

 indhold af undervisningen i overensstemmelse med  

 hovedbekendtgørelsen.
Praktikuddannelsen § 14. Praktikvirksomheden skal gennemføre  

 praktikuddannelsen, så den sammen med skoleundervisningen fører  

 frem til, at eleven kan nå uddannelsens mål.
 § 15. Eleven skal i praktikperioden modtage en  

 alsidig oplæring i de enkelte arbejdsområder og funktioner,  

 så eleven opnår en grundlæggende forståelse af  

 arbejdsopgaverne og selvstændigt og effektivt kan udføre disse.  

 Oplæringen i de enkelte arbejdsopgaver skal så vidt muligt  

 både tilpasses virksomhedens arbejdsgang og den fortsatte udvikling af  

 elevens personlige kvalifikationer og skal udvikle elevens evne til  

 samarbejde og til at løse nye problemstillinger.
 Stk. 2. Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder  

 i de arbejdsfunktioner m. v., der har været omfattet af  

 forudgående skoleperioder, og som vil blive omfattet af  

 efterfølgende skoleperioder i overensstemmelse med skolens  

 undervisningsplan på en sådan måde, at skoleundervisningen  

 og praktikuddannelsen understøtter og supplerer hinanden.
 Stk. 3. Virksomheden udarbejder en uddannelsesplan for den  

 enkelte elev om dennes arbejdsindsats og udvikling i praktikperioden.  

 Virksomheden fører sammen med eleven en løbende rapport om  

 uddannelsesforløbet.
§ 16. Ved afslutningen af en praktikperiode,  

 undtagen den sidste, meddeler virksomheden i en erklæring til skolen og  

 eleven, hvilke arbejdsområder og funktioner eleven har været  

 beskæftiget med i praktikperioden.
I erklæringen anføres,  

 om praktikvirksomheden skønner, at eleven har særlige behov med  

 hensyn til skoleundervisning.
 Stk. 2. Virksomheden udsteder en afsluttende  

 praktikerklæring i overensstemmelse med hovedbekendtgørelsen,  

 når praktiktiden i en virksomhed er afsluttet.
 Stk. 3. Det faglige udvalg udfærdiger i overensstemmelse  

 med hovedbekendtgørelsen blanketter til brug for de erklæringer,  

 som er nævnt i stk.1 og stk. 2. Skolen udleverer blanketterne til  

 praktikvirksomhederne.
Kapitel 4 Bedømmelse og uddannelsesbeviser m.v.
Uddannelsesbevis § 17. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen.
 Stk. 2. Uddannelsesbeviset udstedes, når skolebevis er  

 udstedt, jf. § 18, og afsluttende praktikerklæring er udstedt, jf.  

 § 16, stk. 2.
 Stk. 3. Uddannelsesbeviset, der affattes i overensstemmelse  

 med hovedbekendtgørelsen, skal angive uddannelsens betegnelse, jf.  

 § 1, samt oplysning om den opnåede karakter ved  

 svendeprøven, jf. § 23.
 Stk. 4. Det faglige udvalg opbevarer fortegnelsen over  

 udstedte uddannelsesbeviser i 30 år.
Skolebevis § 18. Når alle skoleperioder i uddannelsen  

 er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til det faglige udvalg.
 Stk. 2. Følgende betingelser skal være opfyldt  

 for at udstede skolebevis, jf. dog stk. 4:
 1)	Eleven har opnået mindst karakteren 6 som gennemsnit af de  

 afsluttende karakterer i grundfag, områdefag og specialefag ved skolens  

 bedømmelse efter § 22.
 2)	Den eksamen som er omtalt i §§ 23 - 25 skal være  

 bestået.
 Stk. 3. Skolebeviset skal indeholde:
 1)	Betegnelse for uddannelsen. jf. § 1.
 2)	Oplysning om karakterer efter § 22 og de karakterer, eleven har  

 opnået ved svendeprøven, jf. § 23.
 Stk. 4. Hvis betingelsen for udstedelse af skolebevis ikke er  

 opfyldt, jf. stk. 2, udsteder skolen en skolevejledning, jf. § 20.
 Stk. 5. Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemførte undervisning.
Skolens bedømmelse § 19. I forbindelse med undervisningens  

 gennemførelse foretager skolen en løbende bedømmelse af  

 eleven i overensstemmelse med skolebedømmelsesplanen, jf.  

 hovedbekendtgørelsen.
Stk. 2. Formålet med den løbende  

 bedømmelse er at hjælpe og vejlede eleven, at give grundlag for  

 udstedelse af en skolevejledning og at evaluere undervisningens indhold og  

 metode.
I sidste skoleperiode skal bedømmelsen tillige bidrage til  

 grundlaget for udstedelse af skolebevis, jf. § 18.
Skolevejledning § 20. Ved en skoleperiodes slutning, jf. dog  

 stk. 3, udsteder skolen en skolevejledning til eleven og til  

 praktikvirksomheden, jf. dog stk. 4.
 Stk. 2. Skolevejledningen, der skal udfærdiges i  

 overensstemmelse med hovedbekendtgørelsen skal indeholde:
 1)	Angivelse af karakterer i de enkelte grundfag, områdefag og  

 specialefag.
 2)	Angivelse af skolens vurdering af elevens eventuelle behov for  

 supplerende oplæring i praktikvirksomheden.
 3)	Angivelse af skolens vurdering af elevens eventuelle behov for  

 supplerende skoleundervisning for så vidt angår de grundfag,  

 områdefag og specialefag, hvor eleven ikke har opnået karakteren  

 6.
Stk. 3. Efter sidste skoleperiode i uddannelsen udsteder  

 skolen kun en skolevejledning, hvis betingelserne for udstedelse af  

 skolebevis, jf. § 18, stk. 2, ikke er tilstede.
Skolen kan dog  

 udstede en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden Stk. 4. Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til  

 eleven.
Karakterskala § 21. Ved karaktergivningen anvendes 13-skalaen,  

 jf. bekendtgørelse om karakterskala og anden bedømmelse.
Afsluttende bedømmelse § 22. Skolen afholder eksamen i grundfag, hvis det  

 følger af reglerne om disse fag.
 Stk. 2. Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3. I områdefag og specialefag giver skolen ved  

 afslutningen af faget standpunktskarakterer i forhold til slutmålene  

 for undervisningen i disse fag.
 Stk. 4. For valgfag foretages bedømmelse efter reglerne  

 for disse fag.
§ 23. I sidste skoleperiode afholdes en  

 afsluttende eksamen, der samtidig udgør en svendeprøve.
Eksamen  

 består af en projektopgave, en mundtlig prøve og en skriftlig  

 prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Det faglige udvalg udpeger herefter de censorer, der  

 er nævnt i stk. 4, og giver skolen meddelelse om udpegningen.
Stk. 4. Elevernes løsninger bedømmes efter  

 reglerne i § 25 af en lærer udpeget af skolen og af 2 censorer.  

 Censorerne udpeges af det faglige udvalg og skal have den fornødne  

 fagkundskab og skal repræsentere henholdsvis arbejdsgiversiden og  

 arbejdstagersiden i det faglige udvalg.
Censorerne skal opfylde  

 habilitetskravene i henhold til eksamensbekendtgørelsen.
§ 24. Projektet består af en opgave  

 eventuelt flere delopgaver inden for grundfagene, områdefagene og  

 specialefagene.
Opgaven kan eventuelt løses som en gruppeopgave, men  

 skal kunne bedømmes individuelt.
Til løsning af projektet gives  

 2 dage, der skal omfatte forberedelse og gennemførelse af en stillet  

 arbejdsopgave, som eventuelt omfatter flere delopgaver i form af en skriftlig  

 rapport.
Alt undervisningsmateriale, manualer og egne notater må  

 anvendes ved projektløsningen.
Stk. 2. Projektet danner udgangspunkt for den mundtlige  

 prøve, der afholdes 2 hverdage efter afleveringen af projektet.
Den  

 mundtlige prøve foregår individuelt og har en varighed på  

 ca. 30 min. pr. elev.
 Stk. 3. Den skriftlige opgave varer 2 timer og består af  

 en række spørgsmål inden for områdefagene.
§ 25. Ved svendeprøven anvendes  

 13-skalaen.
Læreren og de 2 censorer giver samlet en karakter  

 for henholdsvis den skriftlige prøve og projektopgaven.
 Stk. 2. For at bestå eksamen kræves, at karakteren  

 er mindst 6 i både projektopgaven og den skriftlige prøve.
Stk. 3. Beregningen af eksamenskaraktererne foretages af det  

 faglige udvalg.
Skolen indsender oplysningen om de enkelte karakterer, som er  

 givet efter stk. 1, til det faglige udvalg.
Det faglige udvalg kan  

 udarbejde et skema hertil.
§ 26. Skolen skal tilbyde elever, der ikke  

 består den afsluttende eksamen, en ny eksamen (omprøve)  

 eventuelt efter supplerende praktikuddannelse eller skoleundervisning.
Ny  

 eksamen (omprøve) aflægges kun i den prøve (skriftlig  

 eller projekt), hvor eleven ikke har opnået mindst karakteren 6. Eleven  

 kan kun aflægge omprøve en gang, idet skolen efter samråd  

 med det faglige udvalg dog kan tillade, at eleven aflægger eksamen  

 på ny, hvis der foreligger ganske særlige  

 omstændigheder.
Kapitel 5 Ikrafttræden § 27. Bekendtgørelsen træder i kraft  

 den 1. januar 2000.
