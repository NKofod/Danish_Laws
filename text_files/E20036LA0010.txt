J.1 Generelle bemærkninger Forudsætningen for straf efter lønsumsafgiftsloven er, at straffelovens  

 almindelige betingelser er opfyldt.
Det gælder særligt  

 strafbarhedsbetingelserne.
 Straffebestemmelserne i lønsumsafgiftsloven er tæt forbundet med de  

 øvrige straffebestemmelser i både skattelovgivningen, momsloven og andre  

 afgiftslove, og hovedområdet er således, dels den forsætlige eller groft  

 uagtsomme afgivelse af urigtige eller vildledende oplysninger til brug for  

 afgiftskontrollen, og dels den forsætlige eller groft uagtsomme fortielse  

 af oplysninger for afgiftskontrollen.
 Det er kun den forsætlige eller groft uagtsomme handlemåde der er  

 strafbar.
J.2 Straffeområdet - § 18 Lønsumsafgiftslovens § 18 er formuleret som en generel  

 straffebestemmelse og anvendes i tilfælde, hvor der inden for lovens  

 område forsætligt eller groft uagtsomt er afgivet urigtige eller  

 vildledende oplysninger eller er fortiet oplysninger.
Under bestemmelsen  

 falder blandt andet unddragelse af lønsumsafgift som følge af urigtige  

 angivelser, jf. § 18, stk. 1, nr. 1.
 Der er bødestraf for at overtræde følgende forpligtigelser, der er  

 omfattet af § 18, stk. 1, nr. 2:
 § 2, stk. 1 Registreringspligt af afgiftspligtige virksomheder hvis  

 afgiftsgrundlag overstiger 80.000 kr.
 § 3, stk. 2 Anmeldelsespligt senest 8 dage før virksomheden påbegyndes,  

 samt pligt til at anmelde ændringer i registreringsforholdende senest 8  

 dage efter, at ændringen er sket.
 § 3, stk. 3 Pligt til at lade udenlandske virksomheder registrere ved  

 en person der er bosiddende her i landet, eller ved en virksomhed, der har  

 fast forretningssted her i landet.
 § 6 a, stk. 2 Pligt for virkomheder, der opgør afgiftsgrundlaget efter  

 § 4, stk. 1, til efter udløbet af hver afgiftsperiode at angive  

 virksomhedens lønsum og afgiftens størrelse - er siden den 1. januar 2001  

 nærmere udmøntet i opkrævningslovens § 2, stk. 1 og 2.
§ 6 b, stk. 2 Pligt til for personligt ejede virksomheder at angive  

 afgiftsgrundlaget og afgiftens størrelse til told- og  

 skatteregionen senest den 15. august, der følger mindst 5 måneder  

 efter indkomstårets udløb.
Angivelsen skal være underskrevet af den  

 ansvarlige ledelse.
§ 6 b, stk. 3 Pligt til for andre virksomheder end personligt ejede at  

 angive afgiftsgrundlaget og afgiftens størrelse til told- og  

 skatteregionen senest den 15. i den ottende måned efter udløbet af den  

 måned, hvori indkomståret udløber.
Angivelsen skal være underskrevet af  

 den ansvarlige ledelse.
§ 10, stk. 2 Pligt til for arvingerne eller bobestyreren i et dødsbo at  

 foretage angivelse efter § 6, stk. 2, eller § 6 a, stk. 2 for perioden fra  

 afgiftsperiodens begyndelse og indtil dødsdagen.
Denne angivelse skal  

 foretages senest 30 dage efter bekendtgørelse af proklama efter § 81 i lov  

 om skifte af dødsboer.
 § 14, stk. 2 Pligt til for virksomheden at være told- og skatteregionen  

 behjælpelige ved eftersyn af virksomhedens lokaler.
 § 14, stk. 3 Pligt til efter anmodning fra told- og skatteregionen at  

 indsende eller udlevere materiale til regionen.
§ 15, stk. 3, 2. pkt.
Pligt til efter anmodning at give  

 skattemyndighederne oplysninger, der er af betydning for kontrollen med  

 opkrævede afgiftsbeløb, og som er indhentet i forbindelse med den  

 skattemæssige kontrol.
 § 21, stk. 2 Pligt til i forbindelse med lønsumsafgiftslovens  

 ikrafttræden den 1. juli 1990 at anmelde virksomheden til registrering  

 senest den 1. juni 1990.
I § 10 i bekendtgørelsen har ministeren fastsat reglerne om bøde for  

 den, der forsætligt eller groft uagtsomt overtræder en række af  

 bestemmelserne i bekendtgørelsen.
Det drejer sig om følgende forhold:
§ 1, stk. 3, 3. pkt.
Undlader at give meddelelse om, at virksomheden  

 ønsker at benytte sig af muligheden for opdeling af aktiviteter.
 § 2, stk. 3 Undlader at anmelde over for regionen, at der er sket  

 ændringer, som indebærer, at virksomhedens afregningsform ændres.
§ 3, stk. 1, 2. pkt.
Undlader at medregne løn til ansatte, som er  

 beskæftiget i filialer m.v. i udlandet, for hvilke virksomheden betaler  

 ATP-bidrag.
 § 7 Undlader at føre regnskabet som angivet i § 7.
 § 8, stk. 1 Undlader at føre regnskabet, inden angivelsen  

 indsendes.
 § 9, stk. 1 Undlader at opbevare regnskabsmaterialet i 5 år efter  

 udløbet af et regnskabsår.
 Desuden straffes med bøde den, der undlader at efterkomme et pålæg om  

 at føre sektorregnskab efter § 4, stk. 4, 2. pkt., eller et pålæg om, at  

 ajourføre virksomhedens bogføring for opgørelsesperioder, for hvilke  

 fristen for indsendelse af angivelsen er overskredet, jf. § 8, stk. 2.
 Bestemmelserne i lønsumsafgiftslovens § 18, stk. 4,  

 (bødeansvar for juridiske personer) finder tilsvarende  

 anvendelse.
 Begrundelsen for bødeansvar for juridiske personer kan primært findes i  

 behovet for at lægge bøde dér, hvor den ulovlige fortjeneste er opstået.
For at en juridisk person kan pålægges strafansvar kræves, at der inden  

 for den juridiske persons virksomhed er begået en overtrædelse, der kan  

 tilregnes en eller flere til den juridiske person knyttede personer, eller  

 den juridiske person som sådan.
Der er således ikke tale om et objektivt  

 ansvar, idet der skal kunne bevises forhold begået i den juridiske person,  

 som kan karakteriseres som enten forsætlige eller groft uagtsomme.
Det er  

 dog ikke et krav, at den person, der rent faktisk har begået forholdet,  

 altid skal identificeres.
 Bestemmelsen om bødeansvar for juridiske personer udelukker ikke, at  

 der samtidig gøres et personligt ansvar gældende mod den ansvarlige  

 fysiske person, særligt hvis denne indtager en overordnet stilling.
 Juridiske personer kan alene ifalde bødestraf og forvandlingsstraf kan  

 ikke anvendes.
J.3 Sanktioner J.3.1 Generelt Den administrative bødekompetence - dvs. kompetencen til at afslutte en  

 straffesag uden at politi og domstole involveres - omfatter:
 I sager om forsætlig afgifts- og/eller skatteunddragelse gøres der ikke  

 bødeansvar gældende, når det samlede unddragne beløb er under 5.000 kr.,  

 og der er tale om en førstegangsovertrædelse.
 I sager om grov uagtsom afgifts- og/eller skatteunddragelse gøres der  

 ikke bødeansvar gældende, når det samlede unddragne beløb er under 10.000  

 kr., og der er tale om en førstegangsovertrædelse.
 Hvis forholdene taler for, at der ikke foreligger et åbenbart  

 forsætligt forhold, og hvor det samlede unddragne skatte- og afgiftsbeløb  

 ikke overstiger 10.000 kr., kan det formodes, at der kun er tale om  

 uagtsomhed, dvs. at forholdene enten er sket af simpel uagtsomhed og  

 dermed straffrit, eller af grov uagtsomhed.
Sager med forsætlige unddragelser af beløb over 100.000 kr. ligger uden  

 for den administrative kompetence.
Disse sager skal sendes til  

 anklagemyndigheden med henblik på indbringelse for domstolene.
Der  

 nedlægges påstand om frihedsstraf og en tillægsbøde efter straffelovens §  

 50, stk. 2, i lønsumsafgifts- og/eller skattesager svarende til én gang  

 den samlede forsætlige unddragelse.
 Hvis unddragelsen er begået i et selskab mv., og selskabets ledelse  

 (f.eks. direktøren) har gjort sig skyldig i forsætlig afgiftsunddragelse,  

 og afgiftsbeløbet ikke er betalt, inden der er truffet afgørelse i  

 straffesagen, kan ledelsen (direktøren) gøres personligt  

 erstatningsansvarlig for unddragelsen efter dansk rets almindelige  

 erstatningsregler.
J.3.2 Normalbøder Til og med 30.000 kr.:1 gang det unddragne  

 afgiftsbeløb Over 30.000 kr. og til og med 100.000 kr.:30.000 kr. + 2  

 gange den del af det unddragne afgiftsbeløb som overstiger 30.000  

 kr.
 Forsøg forekommer sjældent ved overtrædelse af lønsumsafgiftsloven,  

 idet der normalt foreligger fuldbyrdet overtrædelse, men eksempelvis  

 foreligger der forsøg på urigtig angivelse i tilfælde, hvor der  

 konstateres forsætlige fejl i et lønsumsafgiftsregnskab, hvor fristen for  

 angivelsen af afgiften ikke er overskredet, og hvor angivelsen endnu ikke  

 er indsendt til de statslige told- og skattemyndigheder.
For medvirken vedrørende rådgivere (revisorer, advokater og lign.)  

 fastsættes bøderne  ikke som multiplarbøder (bøder beregnet med  

 udgangspunkt i afgiftsunddragelsen), men der tages et vist hensyn til  

 unddragelsens størrelse.
Bøden fastsættes dog normalt ikke til under 5.000  

 kr.
J.3.3 Strafnedsættelsesgrunde Selvanmelderstatus er således udelukket i tilfælde af lovgivning, der  

 har som konsekvens, at afgiftsunddragelsen opdages.
Viden eller sikker formodning om opdagelse udelukker ligeledes  

 selvanmelderstatus.
Dette vil for eks. være tilfældet, hvor en virksomhed  

 henvender sig til ToldSkat forårsaget af kendskab til, at myndighederne  

 vil indlede kontrol af den pågældende branche.
Fejlagtig tro hos den  

 pågældende udelukker dog ikke selvanmelderstatus.
Den omstændighed, at den pågældende burde have en sikker formodning -  

 men altså ikke havde det - afskærer ikke fra at blive anset som  

 selvanmelder.
ToldSkat har bevisbyrden for, at henvendelsen ikke er sket  

 frivillig.
Selvanmeldelse omfatter tilfælde, hvor virksomheden selv eller  

 dens revisor, advokat mv. på virksomhedens vegne henvender sig til  

 ToldSkat med anmodning om at efterberigtige fejl, eller hvor virksomheden  

 selv har berigtiget fejlen og medtaget beløbet i en senere  

 afgiftsangivelse.
 Foreligger der selvanmeldelse, forholdes som følger:
 Hvis ansvaret for den urigtige angivelse kan placeres både hos  

 rådgiveren og virksomheden, fastsættes bøden til 1/2, 1/3 eller 1/4 af  

 normalbøden i takt med ansvarets placering hos rådgiveren, når der  

 samtidig er handlet uagtsomt fra virksomhedens side.
 Sidestillet med rådgiverfejl/revisorfejl er rådgiver/revisorsvigt, dvs.  

 andre tilfælde hvor rådgiver/revisor overfor virksomheden klart har  

 tilsidesat sine pligter som rådgiver/revisor.
Andre personlige forhold, såsom høj alder, hvor der er en sammenhæng  

 mellem den høje alder og unddragelsen, eller sygdom, hvor overtræderen på  

 grund af alvorlig sygdom med sengeleje, hospitalsindlæggelse mv. har været  

 forhindret i at føre tilsyn med virksomhedens regnskaber, vil kunne  

 medføre, at bøden i groft uagtsomme sager nedsættes til halvdelen af  

 normalbøden.
Der tages i den forbindelse bl. a. hensyn til, om pågældende  

 har søgt at få andre til at varetage regnskabet.
I særlige tilfælde vil  

 også alvorlig sygdom i den nærmeste familie kunne medføre nedsættelse af  

 bøden.
J.4 Processuelle regler Siden den 1. januar 2001 følger nedenstående ikke længere direkte af  

 lønsumsafgiftsloven, idet der ved lov nr. 165 af 15. marts 2000 om ændring  

 af forskellige skatte- og afgiftslove er indsat et nyt stk. 5 til  

 lønsumsafgiftslovens § 18.
 Det følger herefter af § 18, stk. 5, at §§ 18 og 19 i lov nr. 169 af  

 15. marts 2000 om opkrævning af skatter og afgifter mv. (opkrævningsloven)  

 finder tilsvarende anvendelse på sager om overtrædelse af denne lov.
 Bestemmelsen giver således mulighed for, at visse overtrædelser af  

 lønsumsafgiftsloven kan afgøres administrativt.
Told- og Skattestyrelsen er af skatteministeren bemyndiget til at  

 afgøre spørgsmål om overtrædelse af lønsumsafgiftsloven og de  

 bekendtgørelser, der er udstedt i medfør af loven.
Denne bemyndigelse er  

 dog for de fleste sagers vedkommende blevet videredelegeret til  

 regionerne.
 Der er efter vedtagelsen af et bødeforelæg en mulighed for fortrydelse.  

 Såfremt den pågældende senest 6 måneder efter at have vedtaget  

 bødeforlægget meddeler, at han fortryder, annulleres bødeforelægget, og  

 sagen tillades indbragt for domstolene.
 Siden den 1. januar 2001 følger reglerne om administrative bødeforelæg  

 af opkrævningslovens § 18.
 Derfor skal bødeforlægget indeholde de angivelser, som retsplejeloven  

 kræver ved udfærdigelse af anklageskrifter.
 Dette følger siden 1. januar 2001, af opkrævningslovens § 19.
 Der kræves således som udgangspunkt dommerkendelse.
 Der henvises i øvrigt til bestemmelserne i retsplejelovens kapitel 73  

 om ransagning samt afsnit H.2.2.
J.4.1 Forsvarerbistand Reglerne om forsvarerbistand i administrative bødesager findes i lov om  

 adgang til forsvarerbistand under en administrativ skatte- eller  

 afgiftsstraffesag, jf. lovbekendtgørelse nr. 489 af 19. september  

 1984.
 I sager om overtrædelse af skatte- eller afgiftslovgivningen kan der  

 således beskikkes en forsvarer, når det efter sagens beskaffenhed, den  

 pågældende person eller omstændighederne i øvrigt må anses for ønskeligt,  

 og den pågældende endvidere ikke selv har anskaffet sig hjælp fra en  

 forsvarer.
 Det afhænger således af et konkret skøn, om der i den enkelte sag skal  

 ydes bistand.
Forsvareren beskikkes af retten.
Begæring om beskikkelse af en  

 forsvarer i en skatte- eller afgiftsstraffesag kan fremsættes både af den  

 tiltalte og af ToldSkat.
Forsvareren har adgang til at gøre sig bekendt med det materiale,  

 ToldSkat har fremskaffet til brug for behandlingen af spørgsmålet om  

 strafansvar.
Forsvareren må imidlertid ikke uden ToldSkats samtykke  

 udlevere materialet til den tiltalte eller andre.
Hvis hensynet til sagens  

 opklaring eller tredjemand undtagelsesvis påkræver det, kan disse regler  

 om aktindsigt fraviges.
 Retsplejelovens regler om vederlag til offentlige og valgte forsvarer  

 finder tilsvarende anvendelse, dvs. at vederlaget fastsættes efter  

 straffesagens afslutning af den ret, der har foretaget beskikkelsen, og  

 betales forlods af statskassen (ToldSkat).
 Den pågældende skal erstatte det offentliges udgifter til sagens  

 behandling i samme omfang, som en sigtet skal erstatte sådanne udgifter  

 efter retsplejelovens regler, dvs. at hvis den pågældende findes skyldig,  

 skal han betale omkostningerne.
Ved bekendtgørelse nr. 976 af 2. december 1994 har skatteministeren  

 fastsat regler om vejledning om forsvarerbeskikkelse under en  

 administrativ skatte- eller afgiftsstraffesag.
Det fremgår heraf, at  

 vejledning om adgangen til at begære en forsvarer beskikket skal gives i  

 forbindelse med, at myndigheden begynder forhandlingen med den pågældende  

 om spørgsmålet om strafansvar.
Vejledningen skal gives skriftligt og skal  

 indeholde en orientering om den beskikkede forsvarers  

 beføjelser.
J.5 Forældelse af strafansvar Reglerne om forældelse af strafansvar findes i straffelovens kapitel  

 11.
 Efter reglerne i straffelovens § 92 straffes en lovovertrædelse ikke,  

 når der er indtrådt forældelse efter straffelovens §§ 93 og 94.
 Forældelsesfristen efter straffelovens § 93, stk. 1, nr. 1, er 2 år,  

 når der ikke er hjemlet højere straf end fængsel i 1 år for overtrædelsen,  

 eller når straffen for overtrædelsen ikke vil overstige bøde.
 Dette betyder vedrørende overtrædelse af lønsumsafgiftslovens  

 ordensbestemmelser, at forældelsesfristen for disse er 2 år.
 Vedrørende sager om unddragelse af lønsumsafgift er forældelsesfristen  

 i intet tilfælde mindre end 5 år, jf. straffelovens § 93, stk. 2, 2. pkt.,  

 der omhandler strafansvar for overtrædelser, hvorved nogen unddrager sig  

 betaling af told og afgifter til det offentlige, eller som er egnede til  

 at medføre, at nogen uberettiget fritages for betaling af sådanne  

 beløb.
 Straffelovens § 93, stk. 4, fastslår, at hvis nogen ved samme handling  

 har begået flere lovovertrædelser, for hvilke der efter stk. 1-3 gælder  

 forskellige forældelsesfrister, skal den længste af disse frister anvendes  

 med hensyn til samtlige overtrædelser.
 Efter straffelovens § 94, stk. 1, regnes forældelsesfristen fra den  

 dag, da den strafbare virksomhed eller undladelse er ophørt.
 Dette betyder, at for handlingsforbrydelser begynder forældelsesfristen  

 den dag, da den strafbare handling foretages.
For undladelsesforbrydelser begynder forældelsesfristen den dag, da den  

 strafbare undladelse ophører.
Hvis den strafbare undladelse aldrig  

 ophører, er en undladelsesforbrydelse i princippet uforældelig.
 Efter straffelovens § 94, stk. 5, afbrydes forældelsesfristen ved  

 ethvert rettergangsskridt, hvorved den pågældende sigtes for  

 overtrædelsen.
 I de tilfælde, hvor told- og skattemyndighederne har kompetencen til at  

 afslutte en sag, afbryder told- og skattemyndighedernes sigtelse af den  

 pågældende forældelsesfristen, jf. straffelovens § 94, stk. 5 , 3 pkt.
