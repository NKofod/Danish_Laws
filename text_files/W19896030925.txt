Klageren K kautionerede overfor pengeinstituttet P for en kredit på  

 100.000 kr. til hovedmanden H.
H stillede tillige sikkerhed ved et  

 ejerpantebrev.
P ydede efterfølgende H yderligere kredit, som K ikke  

 kautionerede for, men for hvilken ejerpantebrevet tillige pantsattes.
Efter realisation af ejerpantebrevet afskrev P provenuet primært på  

 den senest ydede kredit.
K nedlagde påstand om kautionens bortfald.
K fik  

 delvis medhold.
 Kendelse af 10. juli 1989. Sag nr. 129/1989.
K påtog sig overfor pengeinstituttet P kaution for en kassekredit på  

 100.000 kr., som P ydede en kunde.
Af kassekreditkontrakten fremgik, at  

 låntageren havde stillet sikkerhed i form af et ejerpantebrev på 100.000 kr.  

 i sin faste ejendom.
Af kontraktens fortrykte tekst fremgik bl.a.: »De  

 pantsatte effekter tjener samtidig til sikkerhed for, hvad debitor af hvilken  

 som helst årsag måtte være eller blive .... skyldig.« P ydede efterfølgende kunden en yderligere kredit, for hvilken det til P  

 håndpantsatte ejerpantebrev herefter tillige lå til sikkerhed.
K kautionerede  

 ikke for denne kredit.
 Efter at engagementet var misligholdt, blev kundens faste ejendom solgt på  

 tvangsauktion, og P afskrev provenuet herved primært på den senest ydede  

 kredit med 18.521,47 kr. og gjorde kautionen for den først ydede kredit  

 gældende overfor K.
 K indbragte sagen for Ankenævnet med påstand om, at P tilpligtedes at  

 anerkende, at K's kautionsforpligtelse var bortfaldet og gjorde til støtte  

 herfor en række indsigelser gældende.
 P nedlagde påstand om frifindelse.
 Ankenævnet gav K delvis medhold og udtalte vedrørende det ovenfor  

 gengivne:
