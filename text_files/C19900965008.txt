1. Stamkort Stamkortet anvendes til registrering af alt personel knyttet til det  

 lokale civilforsvar.
Et eksemplar af det gældende stamkort (CF-formular nr.  

 476-70) findes som bilag 1.
 Stamkortet og udannelseskortet er af praktiske grunde trykt på samme kort  

 som for- og bagside.
A.
Værnepligtigt personel For alt værnepligtigt personel oprettes stamkort.
a.
For de K-værnepligtige udfyldes kortet af CF-kasernen, der ved  

 hjemsendelse af mandskabet til forsat lokal uddannelse sender stamkortet  

 direkte til vedkommende lokale civilforsvarsmyndighed, som derefter drager  

 omsorg for ajourføring af stamkortet, jf. bilag 8, pkt.
I.A.
 Eventuelle eksisterende »stamkort II« (CF-formular nr. 476) fra  

 før 1970 skal udskiftes med de nu anvendte kort.
b.
Ved overførsel af KK-værnepligtige fra CF-korpset til det lokale  

 civilforsvar må den lokale myndighed udfærdige nye stamkort for de  

 pågældende, hvis de modtagne stamkort fra CF-korpset er af ældre type end det  

 nu anvendte kort (CF-form. 476-70). De gamle stamkort kan herefter makuleres.
 Tilsvarende gælder ved overførsel af værnepligtige til CF-ordenskorpset.
c.
Til forklaring af det ved sessionen anvendte klassificeringssystem for  

 de værnepligtige m.v. er som bilag 2 optaget Værnepligtsstyrelsens cirkulære  

 af 1. juli 1985 om sessionernens forretningsgang m.v.
Endvidere er som bilag  

 5 optaget Indenrigsministeriets bekendtgørelse nr. 11 af 16. januar 1986 om  

 sessionernes virksomhed, som bilag 6 Indenrigsministeriets bekendtgørelse nr.  

 387 af 18. juni 1986 om værnepligtige og frivillige i civilforsvaret, bilag  

 6.1 Indenrigsministereiets bekendtgørelse nr. 510 af 31. juli 1986 om ændring  

 af bekendtgørelse om værnepligtige og frivillige i civilforsvaret og som  

 bilag 7 Indenrigsministeriets bekendtgørelse nr. 512 af 11. august 1986 om  

 bedømmelse af egnethed hos værnepligtige i civilforsvaret og ved civilt  

 arbejde.
 Eventuelle oplysninger om de værnepligtiges fysiske og psykiske tilstand  

 skal behandles som »Fortroligt P«.
Værnepligten bortfalder med udgangen af det år, i hvilket de pågældende  

 fylder 50 år.
Stamafdelingen får een gang om året fra Civilforsvarsstyrelsen  

 - normalt i januar måned - oplysning om, for hvilke personer værnepligten er  

 bortfaldet med udgangen af det foregående år.
 Ved lokal forfremmelse af K- og KK-værnepligtige påtegnes de pågældendes  

 stamkort om ny grad (forkortet).
B.
Andet personel For det ikke værnepligtige personel skal der ligeledes oprettes stamkort,  

 som udfærdiges af de lokale civilforsvarsmyndigheder.
Dog kan oprettelse af  

 stamkort for personel, tilknyttet egenbeskyttelsen eller hjælpetjenesten i §  

 18, stk. 1-kommuner undlades, da en registrering af dette personel på  

 almindelige lister normalt vil være tilstrækkelig.
Med hensyn til udfyldning af stamkortets enkelte rubrikker henvises til  

 pkt.
I.C. i instruksen, der er optrykt som bilag 8.
Stamkort for frivillige forbliver i kartoteket så længe kontrakten  

 opretholdes, og de således har pligt til at give møde i en  

 mobiliseringssituation.
Hvis de pågældende ikke længere har pligt til aktiv  

 civilforsvarstjeneste i fredstid, bør der med passende mellemrum rettes  

 henvendelse til de pågældende for derved at opnå en vis sikkerhed for deres  

 fremmøde, såfremt der fortsat skønnes at være behov for at kalde på dem i en  

 mobiliseringssituation.
 Efter kontraktforholdets ophør opbevares stamkort i et særligt  

 »afgangskartotek«.
C.
Generelle bestemmelser for alt personel Rettelse og ajourføring af stamkort bør foretages med passende mellemrum  

 og skal i hvert fald for så vidt angår det værnepligtige personel foretages  

 ved følgende lejligheder:
- ved første fremmøde til lokal uddannelse, - ved flytning til anden stamafdeling, - ved ekstraordinær indkaldelse eller mobilisering.
Det anbefales at opbevare stamkortene i navneorden, opdelt efter  

 tjenestegren og personel kategori.
Stamkortkartoteket sammenholdt med de  

 personellister, der føres for de enekelte egenbeskyttelsesværn og  

 hjælpetjenesten på landet, vil således udvise det til enhver tid værende  

 personelle beredskab i det lokale civilforsvar, er også kap. 18.
 Om videresendelse af stamkort henvises til kap. 17, fællesbestemmelser.
2. 1/2 årlige navnelister og månedlige ændringslister A.
Oprettelse af navneliste og månedlig ændringsliste Enhver værnepligtig i civilforsvaret er optaget på et maskinlæsbart medie  

 (magnetbånd) i I/S Datacentralen af 1959 (DC), og via det centrale  

 personregister (CPR) registreres ændringer i de værnepligtiges persondata,  

 herunder navnlig adresseændringer.
 Navnelister udfærdiges af DC hvert 1/2 år (01 APR og 01 OKT).
 Ændringslister udfærdiges af DC den 15. i hver måned.
Listerne udfærdiges i 2 eksemplarer.
Det ene eksemplar opbevares i  

 Civilforsvarsstyrelsen/VPAFD.
Det andet eksemplar tilsendes  

 stamafdelingen/MOB-afdelingen.
B.
Udfyldning af listerne Listerne udfyldes og fremtræder som en udskrift af de i CPR og DC  

 indeholdte værnepligtsdata for den enkelte.
 Forklaring på de anførte betegnelser fremgår af:
 bilag 3, 3.a, 4. og 4.a.
 Indrapporteringsliste til brug for ændringer ved bl.a. hjemsendelse er  

 optaget som bilag 9.d.
C.
Anvendelse af lister i civilforsvaret 1. Under kasernetjeneste Ved indkaldelse af værnepligtige til første kaserneuddannelse sender  

 Civilforsvarsstyrelsen ca. 3 uger før mødedagen en hovedfortegnelse til  

 afdelingen over den fremmødende styrke.
 Denne liste ajourføres indtil hjemsendelsen.
 Ved ændring af stamafdelingen inden hjemsendelsen sender den hidtidige  

 stamafdeling forandringskort til Civilforsvarsstyrelsen med kopi til VPAFD.
 Ved hjemsendelse af værnepligtige under kaserneuddannelsen f.eks. på grund  

 af sygdom eller midlertidig uegnet sendes kopi af indberetningen til VPAFD.
 Ved hjemsendelse af værnepligtige til normal hjemsendelsesdato udfærdiger  

 afdelingen indrapporteringslister med de værnepligtige opført i  

 personnummerorden og sender indrapporteringslisterne til VPAFD, jf. bilag  

 9.d.
2. Efter hjemsendelse fra kasernen Ændringer til de værnepligtiges registrering, samt til- og afgang tilgår  

 DC fra folkeregistrene via CPR og fra VPAFD.
 Ajourførte navnelister sendes til stamafdelingen hvert 1/2 år (01 APR og  

 01 OKT) og månedlige ændringslister udfærdiges den 15. i hver måned.
Ved ændring af stamafdeling vil ændringen være anført på såvel den  

 afgivende som modtagne afdeling.
Til den modtagne afdeling vil der være  

 vedlagt adresseetiketter.
 Udgår en værnepligtig af MOB-styrken på grund af f.eks. sygdom eller  

 dødsfald, skal oplysningerne om grunden opbevares i 5 år for at  

 stamafdelingen kan besvare evt. henvendelser.
 Ved bortfald af værnepligten på grund af alder vil stamafdelingen hvert år  

 i JAN modtage en særlig ændringsliste vedrørende dette.
D.
Opbevaring af listerne Listerne skal opbevares i 5 år.
3. Uddannelseskort Dette kort er trykt på bagsiden af stamkortet og skal oprettes for alt  

 personel, der gennemgår en uddannelse i det lokale civilforsvar.
En overførsel af oplysninger fra tidligere anvendte uddannelseskort til  

 det nu gældende uddannelseskort er kun påkrævet, hvis den værnepligtige  

 flytter til anden stamafdeling.
Det påhviler den hidtidige stamafdeling at  

 foretage denne omskrivning af uddannelseskortet.
Kortet udfærdiges af civilforsvarsmyndigheden i det område, hvor den  

 pågældende påbegynder den lokale uddannelse, og udfyldes som anført i pkt.
II  

 i instruksen, der er optrykt som bilag 8.
 Hvis der undtagelsesvis måtte være behov for anvendelse af særskilte  

 uddannelseskort ved siden af de kombinerede stam- og uddannelseskort, skal  

 stam- og uddannelseskortene ajourføres på grundlag af de interne  

 uddannelseskort, forinden de pågældende personer overføres til en anden  

 stamafdeling.
4. Bedømmelseskort Punktet er ophævet.
5. Personlige oplysninger' De »Personlige oplysninger« anvendes alene som et særskilt  

 registreringsblad til notering af K-værnepligtiges overtrædelse af  

 civilforsvarsloven og de i den anledning anvendte disciplinarmidler og idømte  

 straffe, jf. »Vejledning for anvendelse af disiciplinarmidler på de til  

 civilforsvarstjeneste indkaldte værnepligtige m.fl.« af 1978. Et  

 eksemplar af registreringsbladet findes som bilag 10.
 Såfremt en K-værnepligtig inden fremmødet til kaserneuddannelse idømmes en  

 straf for overtrædelse af civilforsvarslovens § 35, vil  

 Civilforsvarsstyrelsens værnepligtsafdeling udfylde registreringsbladet  

 »Personlige oplysninger« og indlægge det i den pågældendes  

 bedømmelseskort.
 På bedømmelseskortets forside vil det være anført »tidligere  

 straffesag«.
Registreringsbladet »Personlige oplysninger« oprettes iøvrigt af  

 vedkommende stamafdeling, når en K-værnepligtig første gang overtræder  

 civilforsvarsloven uanset sagens udfald, og udfyldes som anført i pkt.
VI i  

 instruksen, der er optrykt som bilag 8. Det noteres samtidig på den  

 værnepligtiges stamkort, at dette registreringsblad er oprettet.  

 Registreringsbladet følger de værnepligtiges papirer ved flytning til anden  

 stamafdeling.
De »Personlige oplysninger« er klassificeret »Fortroligt  

 P« og bør opbevares under lås.
Ved forsendelse skal de »Personlige  

 oplysninger« anbringes i 2 kuverter.
Den indre kuvert forsynes med  

 påtegning »Fortroligt P« og stiles til civilforsvarslederen i  

 vedkommende kommune.
Den ydre kuvert stiles til vedkommende lokale  

 civilforsvarsmyndighed.
Forsendelsen skal ske med anbefalet post.
Ordene  

 »Fortroligt P« må ikke påføres den ydre kuvert.
De »Personlige oplysninger« skal tilintetgøres ved lokal  

 foranstaltning, når den lokale uddannelse er afsluttet, det vil sige efter  

 vedligeholdelsesøvelsen.
Tilintetgørelsen skal ske på en sådan måde, at en  

 rekonstruktion af det destruerede er umuligt.
