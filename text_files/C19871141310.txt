 I anledning af nogle henvendelser til de adoptionsformidlende  

 organisationer fra udlandet med henblik på at videregive oplysninger til  

 biologiske forældre og andre slægtninge til børn, der er adopteret i Danmark,  

 har Familieretsdirektoratet meddelt organisationerne, at henvendelserne skal  

 behandles på samme måde som tilsvarende henvendelser fra herboende biologiske  

 slægtninge til bortadopterede (danske) børn:
Bortadopteres et barn ved anonym adoption, betyder dette, at barnets  

 biologiske slægt ikke på adoptionstidspunktet eller senere må få kendskab til  

 adoptanternes identitet, ligesom henvendelser om barnet i øvrigt ikke vil  

 kunne forventes besvaret af adoptionsmyndighederne i Danmark.
Retter  

 adoptanterne til et mindreårigt adoptivbarn eller adoptivbarnet selv efter at  

 være blevet myndigt henvendelse til Familieretsdirektoratet med henblik på at  

 få oplysninger om den biologiske slægt, vil Familieretsdirektoratet på  

 grundlag af akterne i adoptionssagen give oplysninger om de biologiske  

 forældres navne og fødselsdatoer samt om disses bopælsforhold på  

 adoptionstidspunktet, såfremt disse oplysninger fremgår af akterne.
Andre  

 oplysninger fra adoptionssagen vil normalt ikke blive givet, medmindre  

 særlige forhold gør sig gældende.
 Da det ikke kan udelukkes, at adoptanter eller et adoptivbarn ved  

 henvendelse til Familieretsdirektoratet om de biologiske forældres identitet  

 m.v. kan være interesseret i at få oplyst, om de biologiske forældre (eller  

 andre slægtninge) på et tidspunkt har ønsket etableret en eller anden form  

 for kontakt, har Familieretsdirektoratet intet at indvende imod, at  

 henvendelser fra udenlandske biologiske slægtninge til børn adopteret i  

 Danmark fremsendes til Familieretsdirektoratet, således at henvendelsen  

 lægges ved adoptionssagen.
 P.M.V.
Christian Trønning D.
Sylvest Nielsen Cirkulærskrivelse til samtlige adoptionssamråd og socialcentre (i  

 København Magistraten og på Frederiksberg det sociale udvalg).
