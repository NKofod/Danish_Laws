Fremsat den 28. marts 2007 af  

 Lise Von Seelen (S) og René Skau Björnsson (S) Forslag til folketingsbeslutning om  

 en handlingsplan for blindes og svagsynedes deltagelse i alle  

  

 samfundsforhold Folketinget pålægger regeringen at udarbejde en handlingsplan for  

 udvikling af blindes og stærkt svagsynedes deltagelse i alle samfundsforhold  

 efter de retningslinjer, som er oplistet i bemærkningerne til forslaget.
 Handlingsplanen skal fremlægges inden den 1. september 2007 og  

 skal indeholde både langsigtede og kortsigtede forbedringer, således at der  

 umiddelbart kan gennemføres forbedringer af blindes og stærkt svagsynedes  

 mulighed for færden og deltagelse i alle områder af samfundslivet.
Bemærkninger til forslaget Handlingsplaner for blindes og svagsynedes transportmuligheder  

 udarbejdes efter følgende retningslinjer:
1.  

 	  

 På alle  

 samfundsområder, herunder bl.a. arbejdspladser, uddannelsesinstitutioner,  

 transportmidler, kulturtilbud, offentlige bygninger og offentlige arealer,  

 skal  

 der ske en løbende forbedring af blindes og stærkt svagsynedes muligheder for  

 bedst muligt at orientere sig og klare sig på egen hånd.
I det omfang dette  

 ikke er sket eller ikke er muligt, skal der stilles kompenserende  

 foranstaltninger  

 til rådighed, som sikrer, at blinde og stærkt svagsynede alligevel kan tage  

 aktivt del i alle samfundsaktiviteter.
 2.  

 	  

 Ved bevilling af  

 støtte til individuel befordring efter servicelovens § 117 kompenseres blinde  

 og stærkt svagsynede ved, at bevillingen sker efter en individuel  

 behovsvurdering uanset alder og med mulighed for at anke efter den sociale  

 lovgivnings almindelige regler, idet udgangspunktet er, at der skal ske en  

 faktisk kompensation for funktionsnedsættelsen.
 3.  

 	  

 Ved bevilling af  

 ledsageordning efter servicelovens §§ 45 og 97 kompenseres blinde og stærkt  

 svagsynede ud over maksimumsgrænsen på 15 timer pr. måned ud fra en  

 individuel  

 vurdering af behovet, når særlige behov for ledsagelse er til stede.
 4.  

 	  

 Ved bevilling af  

 ledsageordning efter servicelovens §§ 45 og 97 ses endvidere bort fra den  

 nedre  

 aldersgrænse på 16 år og den øvre aldersgrænse på 65 år.
 5.  

 	  

 Ved rejser over  

 større afstande, f.eks. mellem landsdelene eller over kommunegrænser, skal  

 blinde  

 og stærkt svagsynede, der er i stand til at rejse selv, tilsvarende have  

 mulighed for at anvende individuelt transportmiddel, f.eks. taxa, mellem hjem  

 og offentligt transportmiddel og mellem det offentlige transportmiddels  

 ankomststed  

 og rejsens bestemmelsessted.
 6.  

 	  

 I det omfang  

 transport stilles til rådighed efter ovennævnte principper, opkræves en  

 egenbetaling,  

 der modsvarer, hvad andre mennesker på samme alder og i samme livssituation  

 skulle have betalt for at tilbagelægge samme strækning med offentligt  

 transportmiddel.
 7.  

 	  

 I enhver vurdering  

 af, hvorvidt blinde og stærkt svagsynede er i stand til at færdes på egen  

 hånd,  

 indgår ikke blot deres konkrete fysiske evner hertil, men også som et helt  

 relevant parameter, om de eventuelt er angste for at færdes på egen hånd  

 eller under givne betingelser.
 For blinde og svagsynede er færdensproblemer den største enkelthindring  

 for aktiv deltagelse i samfundslivet, f.eks. arbejde, uddannelse,  

 foreningsarbejde, sport, kulturelle og sociale aktiviteter samt almindelige  

 dagligdags gøremål.
Årsagen er i et vist omfang, at samfundet ikke i tilstrækkeligt  

 omfang tager hensyn til blindes og stærkt svagsynedes særlige behov for  

 tilgængelighed, og derfor har det højeste prioritet at sikre bedre  

 tilgængelighed  

 for blinde og stærkt svagsynede, således at flest mulige mennesker i størst  

 muligt omfang er i stand til at færdes på egen hånd.
Dette gælder f.eks.  

 adgangsforhold og mulighed for at orientere sig på banegårde om eksempelvis  

 forsinkelser, akustiske lyskryds osv.
 I det omfang tilgængelighed ikke er sikret, endnu ikke er  

 sikret eller ikke kan sikres, følger det af kompensationsprincippet, som er  

 det  

 bærende princip i dansk handicappolitik, at personer med en  

 funktionsnedsættelse,  

 i dette tilfælde blinde og stærkt svagsynede, i videst muligt omfang må  

 kompenseres.
 Med dette forslag ønsker forslagsstillerne at sikre en sådan kompensation.
 Forslaget er opbygget efter tre principper:
 1.  

 	  

 Først anvendes  

 allerede eksisterende lovgivning, så den i videst muligt omfang kompenserer  

 blinde og stærkt svagsynede og neutraliserer deres færdensproblemer.
 2.  

 	  

 Dernæst tilpasses  

 eksisterende lovgivning, så den i videst muligt omfang kompenserer blinde og  

 stærkt svagsynede og neutraliserer deres færdensproblemer.
 3.  

 	  

 Endelig indføres  

 supplerende bestemmelser, hvor eksisterende lovgivning ikke kan anvendes  

 eller  

 tilpasses, så et samlet regelsæt udgør en tilstrækkelig kompensation for  

 blinde  

 og stærkt svagsynede.
 Ganske vist kan den eksisterende lovgivning i et vist omfang  

 anvendes til løsning af blindes og stærkt svagsynedes færdensproblemer, men  

 den er alligevel af så generel karakter, at den ikke tilstrækkelig specifikt  

 tager højde for de ganske særlige problemer, blinde og stærkt svagsynede står  

 over for, herunder ikke mindst omfanget af behovet for hjælp til transport,  

 hvis de skal kunne leve et liv på lige fod med andre mennesker.
 Dette gælder f.eks. ledsageordningen efter servicelovens §§ 45  

 og 97, hvor maksimumsgrænsen på 15 timer pr. måned og aldersgrænserne på  

 henholdsvis 16 og 65 år er særlig mærkbare, når man er blind eller stærkt  

 svagsynet.
 Tilsvarende er servicelovens § 100 om merudgifter begrænset af,  

 at f.eks. folkepensionister og førtidspensionister efter de gamle regler slet  

 ikke er berettiget til merudgiftsydelse, og en generel løsning af blindes og  

 stærkt svagsynedes færdensproblemer kan derfor ikke bero på anvendelse af  

 denne  

 bestemmelse, om end bestemmelsen naturligvis kan anvendes som et supplement  

 til  

 andre bestemmelser i den sociale lovgivning.
Det er forslagsstillernes opfattelse, at blinde og stærkt  

 svagsynede skal sikres transportmuligheder, så de kan deltage i alle  

 samfundsaktiviteter på linje med andre mennesker, og at dette skal sikres  

 gennem en sammenhængende og finmasket handlingsplan, der tager højde for, at  

 blindes og svagsynedes behov er forskellige.
De enkelte foranstaltninger skal  

 derfor udgøre en helhed, så der altid vil være en bestemmelse, der kan  

 anvendes  

 uanset behovets individuelle karakter, f.eks. afhængigt af alder,  

 aktivitetsniveau, erhverv, familieforhold, bopæl i forhold til offentlig  

 transport  

 osv.
 Forslaget fremhæver i den forbindelse, at det er helt relevant,  

 at også angst for at færdes alene, når man er blind eller stærkt svagsynet,  

 indgår  

 som et selvstændigt hensyn i den individuelle vurdering af behovet for hjælp.  

 En undersøgelse, som Catinét A/S har foretaget for Dansk Blindesamfund i  

 september  

 2006 viser således, at 34 pct. af alle med en synsnedsættelse er utrygge  

 eller  

 meget utrygge ved at færdes i trafikken.
 Forslagsstillerne foreslår derfor, at regeringen inden 1. september  

 2007 fremlægger en samlet plan for en sammenhængende indsats, der løser  

 blindes  

 og stærkt svagsynedes færdensproblemer, og som samtidig skal indebære, at der  

 umiddelbart gennemføres væsentlige forbedringer.
Forslagsstillerne er bekendt med, at Transport- og Energiministeriet  

 for tiden er i færd med at færdiggøre en undersøgelse, som bl.a. skal afdække  

 blinde og svagtsynede borgeres transportproblemer.
Beslutningsforslaget kan  

 derfor indgå i de beslutninger om blindes og stærkt svagtsynedes  

 transportmuligheder, der skal træffes i indeværende folketingssamling.
Handlingsplanen skønnes at kunne holdes inden for en samlet  

 offentlig merudgift på 3 mio. kr.
Handlingsplanen finansieres i forbindelse  

 med  

 udmøntningen af satspuljen for 2008.
Skriftlig fremsættelse Lise Von Seelen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en handlingsplan for blindes og svagsynedes  

 deltagelse  

 i alle  

  

 samfundsforhold.
(Beslutningsforslag nr.
B 130).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
