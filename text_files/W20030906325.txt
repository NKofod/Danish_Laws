Kendelse fra Pressenævnet i sag nr. 12/2003 [En mand - K]  

 har ved advokat Ivan Kornerup  

 Nielsen klaget til Pressenævnet over, at Ritzaus Bureau har givet afslag på  

 genmæle over for en nyhedsmeddelelse offentliggjort den 13. december 2002    .
 I nyhedsmeddelelsen, der bar overskriften   

  

 Far dømt for anden gang for at bortføre børn  

  

 , hed det:
 For anden gang er en 38-årig libanesisk mand blevet idømt  

 fængselsstraf for at nægte at udlevere sine to døtre til børnenes mor   

 en  

 herboende libanesisk kvinde. [K] bortførte i 1999 børnene til Libanon og har  

 allerede afsonet ni måneders fængselsstraf for brøden.
 Men han har trods straffen ikke gjort noget som helst for at  

 bringe døtrene på otte og fem tilveje  og derfor blev han i går i  

 Københavns  

 Byret idømt yderligere halvandet års fængsel.
 I princippet kan han blive ved med at få fængselsdomme, hvis han  

 fortsat nægter at udlevere døtrene til moderen, oplyser politiadvokat  

  Michael  

  Jørgensen, der var anklager i sagen.
Den 38-årige er bosat i Sverige med en libanesisk kæreste og et  

 nyfødt barn.
Han har forklaret politiet, at parret vil repatriere til  

 Libanon.  

 Men der er intet, som tyder på, at han vil bringe døtrene tilbage til deres  

 mor.
Ved en såkaldt sharia-domstol i Beirut skal han have opnået en kendelse  

 om, at børnene  der har både dansk og libanesisk statsborgerskab   

 ikke må  

 udrejse af Libanon.
Regeringen varslede tidligere på året, at man vil styrke støtten  

 til forældre, der har fået bortført deres barn af ægtefæller.
Og i forrige  

 uge  

 fordoblede Østre Landsret straffen til en iransk mand, der bortførte to børn  

 til Iran.
Han fik tre års fængsel.
/ritzau/  

  

  Herefter anmodede klager om genmæle på følgende punkter:
[K] har ikke bortført børnene i 1999. På daværende tidspunkt  

 havde han forældremyndigheden efter aftale i forbindelse med skilsmissesagen.  

 Det fremgik af aftalen, at børnene i en periode skulle opholde sig i Libanon  

 og  

 at moderen havde 3 mdrs samvær årligt med børnene i Libanon (moderen er  

 libaneser). I strid med aftalen aflagde moderen retssag i Danmark om  

 overførsel  

 af forældremyndigheden til sig.
Dette fik hun dom for, idet bemærkes, at  

 børnene indtil da lovligt opholdt sig i Libanon  også efter danske  

 regler!  

 Dagen efter dommen blev [K] varetægtsfængslet.
Han  som er dansk statsborger  er  

  

 gift  

  

 igen (og altså ikke bare  kæreste) og har fast bopæl i  

 Sverige og har et barn med sin hustru der.
Han har også fast arbejde i  

 Sverige.  

 Han er i øvrigt ked af at hans navn er nævnt i artiklen. Klageren har oplyst, at for så vidt angår den hævdede  

 bortførelse, forholder det sig således, at børnene lovligt var i Libanon,  

 idet  

 klager havde forældremyndigheden, og der forelå i øvrigt en aftale med  

 moderen  

 om, at børnene indtil videre skulle være i Libanon.
Dagen efter afgørelsen i  

 Østre Landsret, hvor moderen fik overført forældremyndigheden til sig, blev  

 klager varetægtsfængslet, og børnenes ophold bliver så karakteriseret som  

 bortførelse, hvilket bestrides.
Der er ikke journalistisk dækning  

 for dette  

 hændelsesforløb.
Det, at der afsiges dom i Danmark, gør jo ikke børnenes  

 ophold  

 i Libanon ulovligt.
Som forholdene er, har klager som fængslet ingen mulighed  

 for at bringe børnene til Danmark, så længe familien modsætter sig det.
Klageren har videre anført, at indklagedes vurdering af, at det  

 ikke vil påføre klager nævneværdig skade, at det i artiklen fejlagtigt  

 oplyses,  

 at han har en kæreste, men ikke er gift, er ganske udokumenteret.
Det, som  

 indklagede kalder bagatelagtigt, er en katastrofe for klagers  

 omdømme.
Indklagede har anført, at det sikkert er korrekt, at børnenes  

 afrejse til Libanon ikke var en bortførelse.
Det blev den til gengæld i samme  

 øjeblik, da moderen fik forældremyndigheden, og faderen nægtede at bringe  

 børnene tilbage til Danmark.
Dette er jo grunden til, at klager sidder i  

 fængsel.
Der er derfor journalistisk dækning for i denne sammenhæng at bruge  

 udtrykket bortført, da klager har ført børnene væk fra deres  

 moder.
Under  

 alle omstændigheder kan brugen af udtrykket bortført  set i sagens  

 sammenhæng  

 og det faktum, at klager for anden gang blev idømt en længere fængselsstraf  

 for  

 ikke at udlevere børnene  ikke anses at påføre klager skade af  

 betydning.
 Indklagede har endelig anført, at fejlen med at betegne klagers  

 ny kone som hans kæreste er så bagatelagtig, at den efter indklagedes  

 opfattelse ikke kan vurderes at påføre klager økonomisk eller anden skade af  

 betydning.
 I sagens behandling har følgende nævnsmedlemmer deltaget: Axel  

 Kierkegaard, Aage Lundgaard, Tage Clausen og Ole Askvig.
 Pressenævnet udtaler:
 Det fremgår af medieansvarslovens § 36, stk. 1, at en anmodning  

 om genmæle over for oplysninger af faktisk karakter, som er egnet til at  

 påføre  

 nogen økonomisk eller anden skade af betydning, og som er bragt i et  

 massemedie, skal tages til følge, medmindre oplysningernes rigtighed er  

 utvivlsom.
Pressenævnet finder på baggrund af de nærmere foreliggende  

 omstændigheder, at udtrykket bortført  om end det  

 umiddelbart sigter en til  

 aktiv handling  reelt er dækkende, og at der derfor ikke er bragt  

 forkerte  

 oplysninger.
Forholdet giver dermed ikke grundlag for genmæle.
Med hensyn til den fejlagtige oplysning om, at klager skulle  

 have fået en ny kæreste  og ikke som korrekt en ny hustru  finder  

 nævnet, at  

 der ikke er tale om en oplysning, der kan påføre klager skade af betydning.  

 Den  

 omstændighed, at klager tidligere har været libanesisk statsborger, og at han  

 har familiemedlemmer i Libanon, kan ikke føre til en ændret vurdering.
Der er  

 derfor ikke grundlag for genmæle på dette punkt.
 Afsagt den 5. marts 2003.
