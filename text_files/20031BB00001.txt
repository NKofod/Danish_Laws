Fremsat den 7. oktober 2003 af  

 udenrigsministeren (Per Stig Møller) Forslag til  

 folketingsbeslutning om styrkelse af det danske bidrag til den  

  

 multinationale sikringsstyrke i Irak Folketinget meddeler sit samtykke til, at et forøget antal  

 danske militære styrker stilles til rådighed for den multinationale  

 sikringsstyrke i Irak, herunder at danske militære styrker stilles til  

 rådighed  

 for beskyttelsen af civilt dansk personel og ejendom i landet.
Bemærkninger til lovforslaget I.
Det internationale samfund yder i øjeblikket en  

 omfattende indsats for at genopbygge og demokratisere Irak.
De basale  

 samfundsfunktioner i Irak er under genetablering, samtidig med at der med  

 dannelsen af det irakiske regeringsråd og rådets udnævnelse af en række  

 ministre er taget væsentlige skridt i retning af overdragelse af landets  

 ledelse til den irakiske befolkning.
Genopbygningen, den humanitære indsats  

 og  

 demokratiseringen af Irak vanskeliggøres imidlertid ikke kun af, at landets  

 infrastruktur er nedslidt og i visse tilfælde helt ødelagt.
Stigende  

 kriminalitet, sabotage og væbnede aktioner rettet mod både koalitionstropper,  

 internationale organisationer og civile irakiske mål udgør ligeledes en  

 alvorlig hindring.
De internationale nødhjælpsorganisationer har således i  

 vidt  

 omfang reduceret tilstedeværelsen i Irak i lyset af den forværrede  

 sikkerhedssituation.
Der vurderes på denne baggrund at være behov for en  

 langsigtet og styrket international indsats for at øge sikkerheden og  

 stabiliteten i Irak, indtil Irak selv kan varetage denne opgave.
II.
I henhold til FNs  

 Sikkerhedsråds resolution 1483 af 22. maj 2003 påhviler det formelle ansvar  

 for  

 opretholdelse af lov og orden i Irak USA og Storbritannien (Coalition  

 Provisional Authority eller Koalitionsmyndigheden). På de to landes  

 initiativ  

 er der oprettet en multinational sikringsstyrke m.h.p. at skabe sikre rammer  

 for genopbygningen af Irak, den humanitære indsats i landet og den irakiske  

 befolknings bestræbelser på at gennemføre en politisk overgangsproces.  

 Sikringsstyrken har p.t. deltagelse af følgende lande udover Danmark:  

 Albanien,  

 Australien, Azerbajdjan, Bulgarien, Den Dominikanske Republik, Estland, El  

 Salvador, Filippinerne, Georgien, Holland, Honduras, Italien, Kasakhstan,  

 Letland, Litauen, Mongoliet, New Zealand, Nicaragua, Norge, Polen, Portugal,  

 Rumænien, Slovakiet, Spanien, Storbritannien, Thailand, Tjekkiet, Ukraine,  

 Ungarn, og USA.
En række af disse lande overvejer at styrke deres bidrag til  

 sikringsstyrken.
Et antal lande, der ikke tidligere har bidraget til  

 sikringsstyrken,  

 overvejer endvidere at udsende bidrag.
Sikringsstyrken er opdelt i fem divisioner, der geografisk  

 dækker hver sit område af Irak.
USA har påtaget sig at varetage ledelsen af  

 tre  

 divisioner, mens Storbritannien og Polen hver står i spidsen for en bredt  

 sammensat division.
III.
Med FNs Sikkerhedsråds  

 resolution 1483 af 22. maj 2003 bød Sikkerhedsrådet FNs medlemslandes bidrag  

 med personel og udstyr til styrkelse af stabilitet og sikkerhed i Irak  

 velkommen.
Med resolutionen anerkendte Sikkerhedsrådet USAs og  

 Storbritanniens  

 status som besættelsesmagter efter den humanitære folkeret og ophævede de  

 civile sanktioner.
Ved resolution 1500 af 14. august 2003, bød  

 Sikkerhedsrådet  

 dannelsen af et irakisk Regeringsråd velkommen, og etablerede FNs  

 bistandsmission  

 for Irak.
I Sikkerhedsrådet pågår for øjeblikket forhandlinger om yderligere  

 styrkelse af FNs rolle i Irak.
Også spørgsmålet om sikringsstyrkens rolle  

 indgår i disse drøftelser.
 I opfølgning af den militære indsats i Irak udestår fortsat  

 en række omfattende og presserende opgaver i landet, bl.a. m.h.t  

 genopbygning.  

 Regeringen anser det for en vigtig opgave i samarbejde med den bredest mulige  

 kreds af lande at medvirke aktivt til løsning af opgaverne, herunder at  

 bidrage  

 til at sikre rammerne for genopbygningsindsatsen og den humanitære indsats  

 samt  

 den politiske overgangsproces i landet.
 Samtidig har regeringen fortsat til hensigt aktivt at  

 støtte de bestræbelser, der udfoldes i FNs Sikkerhedsråd på at tilvejebringe  

 det stærkest mulige FN-engagement i Irak som grundlag for det langsigtede  

 internationale engagement i landet.
 Det danske bidrag til den multinationale sikringsstyrke i  

 Irak vil fortsat være undergivet den humanitære folkerets regler om  

 beskyttelse  

 af befolkningens liv, ejendom og velfærd.
IV.
Danmark deltager på flere  

 områder aktivt i den langsigtede internationale indsats, som det vil være  

 nødvendigt at yde i relation til Irak.
Foruden Danmarks militære bidrag til  

 den  

 multinationale sikringsstyrke har regeringen for 2003-2004 afsat op til 180  

 mio. kr. i humanitær bistand og op til 170 mio. kr. i genopbygningsbistand  

 til  

 Irak.
Den danske humanitære indsats ydes via FN-organisationer og danske  

 organisationer med international erfaring inden for bl.a. sundhed, vand og  

 sanitet samt repatriering af flygtninge og genbosættelse af internt  

 fordrevne.  

 Målet med den danske genopbygningsbistand er at fremme stabilitet og  

 forsoning,  

 at bekæmpe fattigdom og fremme menneskerettigheder samt at støtte  

 demokratiseringen og opbygningen af en retsstat.
Dertil kommer støtte til  

 genopbygning af infrastruktur og sundhedssektor.
Fra dansk side er der placeret et antal civile rådgivere på  

 centrale poster i Koalitionsmyndigheden, både i hovedkontoret i Bagdad og i  

 regionalkontoret i Basra.
Danmark har endvidere udsendt et eksperthold til  

 kortlægning af massegrave i Irak.
Endvidere er der fra dansk side udsendt tre  

 politirådgivere og foreløbig to politiinstruktører til Basra.  

 Politirådgiverne  

 indgår i ledelsesstrukturen på politiområdet, medvirker til etablering af et  

 polititræningsprogram  

 og yder generel rådgivning om uddannelse og træning af politi.  

 Politiinstruktørerne er beskæftiget med konkret træning og andre former for  

 støtte til opbygningen af et velfungerende irakisk politi.
Yderligere ni  

 danske  

 politiinstruktører ventes i løbet af efteråret udsendt til Irak.
V.
Folketinget vedtog den 15. maj  

 2003 beslutningsforslag nr.
B 165 om dansk militær deltagelse i en  

 multinational sikringsstyrke i Irak.
Beslutningsforslaget omfattede et bidrag  

 på i alt op til ca. 380 personer bestående af en let opklaringseskadron, et  

 element til civilt-militært samarbejde, stabsofficerer, en sanitetsdeling  

 samt  

 et mindre specialstyrkebidrag m.h.p. selvbeskyttelse.
En dansk styrke på i  

 første omgang 367 personer suppleret med et midlertidigt udsendt  

 ingeniørdetachement blev på denne baggrund i begyndelsen af juni 2003 indsat  

 i  

 den britisk-ledede division i det sydlige Irak.
Endvidere bidrog Danmark fra  

 august 2003 med op til 10 stabsofficerer til den polsk-ledede multinationale  

 division.
Bidraget blev foreløbig udsendt for en seks måneders periode.
Styrkens omfang og kapacitet blev fastlagt på grundlag af  

 de oplysninger, der forelå i april og maj 2003. Efterfølgende er  

 sikkerhedssituationen i Irak, herunder i det danske ansvarsområde, forværret.  

 For at løse styrkens overordnede sikkerhedsopgave, herunder dæmme op for den  

 stigende kriminalitet, har det været nødvendigt at iværksætte en række  

 yderligere tiltag.
Styrken har således etableret et øget antal kontrolposter,  

 gennemført et øget antal sikringsopgaver på døgnbasis, løst flere  

 eskorteopgaver, samt foretaget øget overvågnings- og patruljeringsvirksomhed.  

 Samtidig er der ydet lokale politifolk støtte, bl.a. i form af fælles  

 patruljekørsel.
På denne baggrund besluttede regeringen efter rådføring i  

 Det Udenrigspolitiske Nævn den 16. juli 2003 at forøge den danske styrke med  

 42  

 personer til i alt ca. 410 personer.
Forøgelsen bestod af 11 danske  

 militærpolitifolk, 10 stabsofficerer, en spejdersektion på 12 personer til  

 eskorte og sikringsopgaver samt 9 personer til stabs- og logistikkompagniet.
Sikkerhedssituationen i Irak er i den senere tid generelt  

 blevet yderligere forværret.
Der er endvidere ikke udsigt til forbedring af  

 situationen på kort sigt.
Det gælder også situationen i det danske  

 ansvarsområde.  

 Løsningen af de opgaver, der påhviler det danske militære kontingent i Irak  

 ventes således også fremover at kræve en mere omfattende indsats end hidtil  

 antaget.
Styrken kan med sin nuværende størrelse varetage egen sikring og  

 løsning af de operative opgaver.
Den danske styrke har dog med sine nuværende  

 ressourcer kun begrænsede muligheder for aktivt at påvirke situationen i  

 området i positiv retning, ligesom der består risiko for nedslidning af  

 styrken.
Storbritannien har ikke mulighed for at støtte den danske  

 styrke med supplerende britiske tropper til den daglige opgaveløsning.  

 Litauen  

 har givet et foreløbigt tilsagn om at øge det litauiske bidrag, der p.t. er  

 tilknyttet det danske bidrag, til i alt ca. 55 personer.
Derudover kan der  

 evt.  

 blive tale om, at et mindre bidrag fra Slovenien ligeledes tilknyttes det  

 danske bidrag.
Da sikkerhedssituationen i Irak generelt er forringet, har  

 lande  

 fra sikringsstyrkens øvrige divisioner i realiteten ikke mulighed for at  

 aflaste den danske styrke.
 På denne baggrund finder regeringen, der er behov for, at  

 tilføre yderligere danske soldater til den danske enhed ved den  

 multinationale  

 sikringsstyrke i Irak.
VI.
Den forværrede  

 sikkerhedssituation i Irak har tillige givet regeringen anledning til at  

 overveje beskyttelsesbehovet for dansk udsendt personel og ejendom i Irak i  

 det  

 omfang koalitionsmyndigheden ikke påtager sig denne beskyttelse.
Der er en  

 stigende tendens til, at anslag rettes mod såkaldt bløde mål.  

 Forsvarets  

 Efterretningstjeneste vurderer generelt trusselsniveauet for terrorisme i  

 Irak  

 som højt.
Der er tidligere truffet beslutning om oprettelse af en  

 dansk styringsenhed i Bagdad.
Enheden er endnu ikke officielt oprettet, men  

 har  

 midlertidigt til huse i den af koalitionsmyndigheden sikrede zone i Bagdad,  

 hvor to udsendte danske medarbejdere dels er beskæftiget med gennemførelse af  

 den danske genopbygningsbistand, dels udfører opgaver for  

 koalitionsmyndigheden.
Der er endvidere truffet beslutning om at etablere et  

 dansk repræsentationskontor i Basra.
Danske repræsentationer i hhv.
Bagdad og  

 Basra vil blive permanent etableret, så snart forholdene tillader det.
Ca. 10  

 danske rådgivere, som er udsendt til Koalitionsmyndigheden, er p.t.  

 stationeret  

 på dennes regionalkontor i Basra.
Koalitionsmyndigheden påtager sig ikke ansvaret for  

 sikkerheden for bilaterale civile aktiviteter.
For at muliggøre, at  

 personalet  

 ved danske repræsentationer i Bagdad og i Basra på sikkerhedsmæssigt  

 betryggende vis kan medvirke til bl.a. at gennemføre den danske  

 genopbygningsindsats, vurderes der at være et akut behov for  

 personbeskyttelse  

 og pansret persontransport af personalet.
I lyset af den alvorlige aktuelle  

 sikkerhedssituation finder regeringen, at der er behov for robust  

 beskyttelse,  

 der ikke vil kunne tilvejebringes af et privat vagtværn.
En række andre  

 udenlandske repræsentationer i Irak benytter militært uddannet  

 sikkerhedspersonale.
Det gælder bl.a. den britiske, hollandske, tyske,  

 spanske  

 og italienske repræsentation.
På denne baggrund finder regeringen foreløbig  

 behov  

 for snarest muligt at afsætte et mindre antal danske soldater, i første  

 omgang  

 ca. 10, og to civilt pansrede køretøjer til beskyttelse af personalet ved  

 danske repræsentationer i Bagdad og Basra, samt efter behov tillige udsendte  

 danske rådgivere med tilknytning til de danske repræsentationer.
VII.
Regeringen finder det  

 vigtigt, at Danmark fortsat deltager i den multinationale sikringsstyrke i  

 Irak.
Regeringen lægger vægt på, at sikringsstyrken er nødvendig for at  

 understøtte og sikre den internationale humanitære indsats i Irak, ligesom  

 styrken på længere sigt er en forudsætning for, at genopbygning af landet kan  

 finde sted og at den politiske overgangsproces kan få de rette sikre rammer.  

 Sikringsstyrken vil således fortsat kunne medvirke til at understøtte  

 etableringen af et fredeligt og stabilt Irak til gavn for hele den irakiske  

 befolkning, herunder også tilbagevendende flygtninge og internt fordrevne.  

 Regeringen lægger vægt på, at det danske bidrag til sikringsstyrken løbende  

 tilpasses forholdene, herunder sikkerhedssituationen, således at den danske  

 enhed på betryggende vis har mulighed for at løse de opgaver, der påhviler  

 den  

 og medvirke til at bevæge situationen i området i positiv retning.
Regeringen  

 lægger endvidere vægt på et usvækket dansk engagement i  

 genopbygningsindsatsen,  

 samtidig med at regeringen ønsker at sikre det udsendte danske civile  

 personale  

 bedst mulig beskyttelse.
Regeringen finder, at et militært bidrag til  

 personbeskyttelsen af personalet ved de danske repræsentationer i Irak i  

 øjeblikket  

 er en forudsætning for, at en sikkerhedsmæssig forsvarlig varetagelse af  

 danske  

 interesser i landet, bl.a. m.h.t. genopbygning, kan finde sted.
Den samlede  

 danske indsats vil fortsat udgøre en sammentænkt og langsigtet helhed,  

 overvejende rettet mod det sydøstlige Irak, således at maksimal effekt af  

 indsatsen opnås.
VIII.
Det supplerende danske  

 militære bidrag vil omfatte et reduceret panserinfanterikompagni, et  

 ingeniørdetachement samt fem stabsofficerer, i alt ca. 90 personer, der vil  

 indgå i det nuværende danske bidrag til sikringsstyrken.
Der vil tillige være  

 behov for udsendelse af et ingeniørdetachement i en kortere periode til  

 udbygning af lejr mv.
Derudover vil det supplerende danske bidrag omfatte et  

 mindre antal soldater, i første omgang ca. 10, uddannet i personbeskyttelse  

 samt to pansrede civile køretøjer m.h.p. beskyttelse af personer knyttet til  

 danske repræsentationer i Bagdad og Basra.
I takt med at repræsentationernes  

 fysiske placering og antallet af civilt udsendte tilknyttet  

 repræsentationerne  

 endeligt afklares kan der vise sig behov for at afsætte yderligere militært  

 personel og materiel til beskyttelsen.
Forsvarsmyndighederne vil på nuværende  

 tidspunkt forberede udsendelse af militært personel til at varetage disse  

 opgaver i takt med at behovet måtte opstå.
De danske bidrag er indsat omkring Al Qurnah i den  

 sydøstlige del af Irak i rammen af den britisk ledede multinationale  

 division.  

 Der vil dog også kunne blive tale om indsættelse i andre områder i Irak i  

 mindre omfang.
Endvidere er et mindre antal stabs- og forbindelsesofficerer  

 placeret uden for det egentlige danske operationsområde ved militære  

 hovedkvarterer i Irak, mens det nationale støtteelement er placeret i Basra.
Bidraget vil fortsat operere med et mandat til  

 magtanvendelse.
Udover adgang til at anvende magt i selvforsvar vil der være  

 adgang til i fornødent omfang at anvende magt til at gennemføre de pålagte  

 opgaver.
Indsættelse af de danske militære bidrag i Irak vil være  

 forbundet med risiko.
Forsvarets Efterretningstjeneste vurderer  

 trusselsniveauet for danske styrker i det danske ansvarsområde fra irakiske  

 paramilitære styrker, herunder resterende dele af de tidligere væbnede  

 irakiske  

 styrker, som middel, men tiltagende.
Den landmilitære minefare og faren fra  

 ueksploderet ammunition vurderes som middel til høj.
Terror- og  

 spionagetruslen  

 vurderes som høj.
Truslen fra organiseret kriminalitet, herunder brug af  

 våben,  

 mod danske enheder vurderes som høj.
Truslen fra civile uroligheder mod  

 danske  

 styrker vurderes som middel.
Det danske styrkebidrag består dels af fastansat personel  

 og dels af kontraktansat personel, herunder personel på  

 reaktionsstyrkekontrakt  

 fra Den Danske Internationale Brigade.
Personellets uddannelse, erfaring og  

 motivation er på højt niveau.
Styrkebidragene råder over fuldt moderne  

 udrustning, herunder personlig udrustning.
Med personellets uddannelse og  

 træning, materiellets beskaffenhed samt iagttagelsen af nødvendige procedurer  

 vil der blive taget de bedst mulige forholdsregler over for mulige  

 faremomenter.
 Forsvarets personel vil under udsendelsen være omfattet af  

 forsvarets særlige erstatnings- og godtgørelsesordning.
 Det samlede danske styrkebidrag vil foreløbig være udsendt  

 frem til begyndelsen af december 2003.
IX.
Da det supplerende danske  

 militære bidrag vil indgå i en indsats, hvor der kan blive tale om anvendelse  

 af militære magtmidler, forelægges sagen for Folketinget under henvisning til  

 Grundlovens § 19, stk. 2 med anmodning om, at Folketinget meddeler  

 sit samtykke.
X.
Regeringen vil løbende vurdere  

 det danske militære bidrags sammensætning med henblik på at sikre en effektiv  

 opgaveløsning.
Såfremt det skulle vise sig hensigtsmæssigt at forlænge  

 bidraget  

 eller at justere bidraget væsentligt, f.eks. som følge af voksende  

 beskyttelsesopgaver, eller såfremt der skulle ske en væsentlig ændring i  

 opgavernes karakter, f.eks. som følge af beslutninger truffet af FNs  

 Sikkerhedsråd, vil regeringen rådføre sig med Det Udenrigspolitiske Nævn  

 herom  

 eller om nødvendigt på ny forelægge sagen for Folketinget.
XI.
Merudgifterne ved udsendelse  

 af det supplerende danske bidrag frem til begyndelsen af december 2003  

 vurderes  

 at udgøre op til ca. 15 mio. kr.
Hertil kommer udgiften til leje eller indkøb  

 af civile pansrede køretøjer.
Udgiften vil kunne afholdes inden for den  

 ramme,  

 der er afsat til forsvarets internationale aktiviteter, inkl. den afsatte  

 reserve.
