(Handelsskoler og tekniske skoler) På given foranledning skal direktoratet for erhvervsuddannelserne  

 vedrørende oplysningspligt ved elevers forsømmelse oplyse, at en efg-elev  

 efter direktoratets opfattelse har pligt til at underrette  

 praktikvirksomheden om sygdomsfravær under skoleophold i samme omfang som  

 under virksomhedsophold.
Der kan herom henvises til en lov om dagpenge ved sygdom eller fødsel,  

 hvorefter eleven i sygdomstilfælde uden ugrundet ophold skal foretage  

 anmeldelsen til arbejdsgiveren.
Der kan endvidere henvises til dagpengelovens  

 regler om dokumentation for, at fraværet skyldes sygdom.
 Ansvaret for, at praktikvirksomheden er underrettet om elevens sygefravær,  

 påhviler således eleven og ikke skolen.
Såfremt en virksomhed retter henvendelse til skolen med anmodning om en  

 vurdering af elevens fortsatte uddannelsesmuligheder på baggrund af et  

 sygdomsfravær, bør skolen i almindelighed ikke afstå herfra, for så vidt der  

 er grundlag for en sådan vurdering.
Skolens udtalelse bør i videst muligt  

 omfang afgives i samarbejde med eleven og virksomheden med det formål, at der  

 skabes et rimeligt bedømmelsesgrundlag for parterne med hensyn til aftalens  

 opretholdelse og en eventuel anvendelse af undervisningsministeriets  

 bekendtgørelse nr. 380 af 31. juli 1978 § 5, stk. 4, om supplerende  

 skoleundervisning sammenholdt med § 13 om forlængelse af uddannelsestiden.
Såfremt en efg-elev udebliver fra undervisningen i 2. del uden at det  

 skyldes sygdom eller anden lovlig grund, kan eleven i medfør af  

 bekendtgørelsens § 5, stk. 2, udelukkes fra fortsat undervisning, når mindre  

 vidtgående foranstaltninger forgæves har været anvendt.
En eventuel  

 udelukkelse medfører, at uddannelsesaftalen bortfalder, jfr. § 5, stk. 3.  

 Sådanne forsømmelser vil i almindelighed kunne være anledning til, at skolen  

 optager kontakt med virksomheden for i et samarbejde mellem elev, virksomhed  

 og skole at søge forsømmelserne bragt til ophør.
Det bemærkes, at  

 forsømmelser af denne art i alvorlige tilfælde formentlig vil kunne begrunde  

 ophævelse af uddannelsesaftalen i medfør af bekendtgørelsens § 15, jfr. § 14.  

 Der henvises iøvrigt til V-489 af 15 januar 1981 vedrørende retningslinier  

 for mødepligten til efg-undervisningen.
Såfremt en virksomhed retter henvendelse til skolen med anmodning om at få  

 oplyst, hvorvidt en elev har forsømt undervisningen uden lovlig grund i en  

 nærmere angivet periode, vil skolen på baggrund af ansættelsesforholdet  

 mellem eleven og virksomheden efter direktoratets opfattelse være forpligtet  

 til at svare.
I sådanne tilfælde skal eleven orienteres om skolens udtalelse.
Skolen kan derimod efter direktoratets opfattelse ikke af egen  

 drift foretage en systematisk eller automatisk underretning af  

 virksomhederne om elevernes fravær.
En henvendelse fra skole til virksomhed  

 må bero på en konkret vurdering i hvert enkelt tilfælde.
 For så vidt angår spørgsmålet om afgivelse af disse oplysninger til de  

 faglige udvalg skal man meddele, at oplysninger om navngivne elevers fravær  

 kun kan afgives til de faglige udvalg i tilfælde, hvor der på grund af  

 forsømmelser er rejst sag om forlængelse af en uddannelsesaftale i medfør af  

 bekendtgørelsens § 5, stk. 4, jfr. § 13, eller hvor udvalget i medfør af § 14  

 behandler en sag om ophævelse af en uddannelsesaftale på grund af  

 forsømmelser.
 P.d.v.
 e.b.
