Hvem kan få momsen tilbage? Denne folder indeholder reglerne om tilbagebetaling af moms af varer, som  

 personer med bopæl uden for Danmark har købt i Danmark og selv medbringer ved  

 udrejsen eller sender til udlandet.
Momsen i Danmark er 22% af varens pris uden moms.
Hvis prisen er med moms,  

 er momsen 18,03% af prisen.
Personer, som bor uden for Danmark, kan få momsen tilbagebetalt.
Reglerne  

 for tilbagebetaling er forskellige, afhængig af om De bor - i et EF-land(* 1) - i Finland, Norge eller Sverige - i et andet land, herunder Færøerne og Grønland.
 Se reglerne under det land, hvor De bor.
 Tilbagebetaling af moms er et mellemværende mellem forretningen og Dem.
Det er frivilligt for forretningerne, om de vil medvirke til, at De kan få  

 momsen tilbage.
Hvis forretningen ikke ønsker at medvirke, har De ingen  

 mulighed for at få momsen tilbage.
 Told- og skattevæsenet udbetaler  ikke  momsen.
 I Københavns Lufthavn i Kastrup findes et kontor, som i visse tilfælde  

 tilbagebetaler momsen.
 Spørg i forretningen, hvor De handler.
De bor i et EF-land Salgsprisen for den enkelte vare skal overstige 3 100 kr. indbefattet  

 moms.
 En gruppe af ting, der normalt udgør en enhed, anses for en vare.
 Som eksempler kan nævnes spisebestik samt kaffe- og spisestel.
Forretningen skal lave en faktura, som skal indeholde - udstedelsesdato - sælgerens navn og adresse - køberens navn og adresse i udlandet - varernes antal, art og værdi (salgspris med moms samt momsbeløbet).
 De skal over for forretningen dokumentere Deres bopæl i et EF-land ved at  

 vise pas, identitetskort eller anden tilsvarende legitimation.
Hvis De selv medbringer varen Ved udrejsen fra Danmark skal de  ikke  henvende Dem hos det danske  

 told- og skattevæsen.
Ved indrejsen til Deres eget land skal De derimod henvende Dem til  

 toldvæsenet eller til en anden myndighed, som opkræver moms.
Myndigheden vil  

 stemple Deres faktura som bevis på, at varen er indført i det land, hvor De  

 bor, og at momsen vil blive opkrævet.
Hvis De sender varen Sender De varen, fx med post, jernbane eller fragtmand, skal De sørge for  

 at få et bevis eller en attest for indførslen fra toldvæsenet eller fra en  

 anden myndighed, der opkræver moms.
Beviset eller attesten skal dokumentere,  

 at varen er indført i det land, hvor De bor, og at momsen vil blive opkrævet.
Sådan får De momsen tilbage De skal sende den stemplede faktura eller fakturaen vedlagt  

 beviset/attesten for indførslen til forretningen, hvor De købte varen.
 Forretningen har derefter mulighed for at sende Dem momsbeløbet.
De bor i Norge, Sverige eller Finland Salgsprisen for den enkelte vare skal overstige 1 200 kr indbefattet moms.
 En gruppe af ting, der normalt udgør en enhed, anses for een vare.
 Som eksempler kan nævnes spisebestik samt kaffe- og spisestel.
Forretningen skal lave en faktura, som skal indeholde - udstedelsesdato - sælgerens navn og adresse - køberens navn og adresse i udlandet - varernes antal, art og værdi (salgspris med moms samt momsbeløbet).
 De skal over for forretningen dokumentere Deres bopæl i Finland, Norge  

 eller Sverige ved at vise pas, identitetskort eller anden tilsvarende  

 legitimation.
Hvis De selv medbringer varen Ved udrejsen fra Danmark skal De  ikke  henvende Dem hos det danske  

 told- og skattevæsen.
Ved indrejsen til Deres eget land skal de derimod henvende Dem til  

 toldvæsenet eller til en anden myndighed, som opkræver moms.
Myndigheden vil  

 stemple Deres faktura som bevis på, at varen er indført i det land, hvor De  

 bor, og at momsen vil blive opkrævet.
 Hvis De bor i  Sverige  kan stemplingen direkte på fakturaen  

 erstattes af en toldseddel, som laves af det svenske toldvæsen ved  

 indrejsestedet.
Hvis De sender varen Sender De varen, fx med post, jernbane eller fragtmand, skal De sørge for  

 at få et bevis eller en attest for indførslen fra toldvæsenet eller fra en  

 anden myndighed, der opkræver moms.
Beviset eller attesten skal dokumentere,  

 at varen er indført i det land, hvor De bor, og at momsen vil blive opkrævet.
Sådan får De momsen tilbage De skal sende den stemplede faktura eller fakturaen vedlagt toldsedlen  

 eller beviset/attesten for indførslen til forretningen, hvor De købte varen.
 Forretningen har derefter mulighed for at sende Dem momsbeløbet.
De bor i et andet land (herunder Færøerne og Grønland) Salgsprisen (købet) skal overstige 600 kr. indbefattet moms.
Denne pris  

 kan anses for opfyldt ved køb af flere forskellige vare i samme forretning,  

 fx et stormagasin.
Salgsprisen kan derimod ikke opfyldes ved at sammenlægge  

 køb foretaget i forskellige forretninger.
Forretningen skal lave en udførselsangivelse eller en faktura, som skal  

 indeholde - udstedelsesdato - sælgerens navn og adresse - køberens navn og adresse i udlandet - varernes antal, art og værdi (salgspris med moms samt momsbeløbet).
 De skal over for forretningen dokumentere Deres bopæl i udlandet ved at  

 vise pas, identitetskort eller anden tilsvarende legitimation.
Hvis De selv medbringer varen Medbringer De selv varen ved udrejsen fra Danmark  skal  De  

 henvende Dem hos told- og skattevæsenet, se nedenfor.
Udrejse med fly Ved udrejse fra Københavns Lufthavn i Kastrup skal De henvende Dem til  

 told- og skattevæsenet i afgangshallen, eventuelt i ankomsthallen.
 Ved udrejse fra andre lufthavne skal De henvende Dem til told- og  

 skattevæsenet i lufthavnen.
Udrejse med bil Kontakt told- og skattevæsenet ved udrejsestedet.
Udrejse med tog Kontakt hurtigst muligt personalet i toget fortæl, at De skal have  

 toldbehandlet varer ved sidste udrejsestation i Danmark.
Togpersonalet vil  

 herefter tilkalde told- og skattevæsenet.
 De kan eventuelt selv i forvejen træffe aftale med told- og skattevæsenet  

 på udrejsestedet.
Udrejse med skib Ved udrejse med skib skal De kontakte told- og skattevæsenet ved skibets  

 afgangssted.
I tvivlstilfælde bør De på forhånd henvende Dem til det lokale  

 told- og skattevæsen for at få yderligere information.
 Når De henvender Dem hos told- og skattevæsenet skal De medbringe varerne  

 og udførselsangivelsen eller fakturaen.
Told- og skattevæsenet forsyner udførselsangivelsen eller fakturaen med  

 attest om, at varerne er udført.
De får herefter udførselsangivelsen eller  

 fakturaen tilbage.
Hvis De sender varen Sender De varen, fx med post, jernbane eller fragtmand, skal De sørge for  

 at få et bevis eller en attest for indførslen fra toldvæsenet eller fra en  

 anden kompetent myndighed i Deres eget land.
Sådan får De momsen tilbage De skal sende udførselsangivelsen/fakturaen eller beviset/attesten for  

 indførslen til den forretning, hvor De har købt varerne.
 Forretningen har derefter mulighed for at sende Dem momsbeløbet.
Alternativ dokumentation - ved bopæl i »andet land« Hvis De ved en fejltagelse eller af en anden grund ikke har fået varerne  

 toldbehandlet ved udrejsen fra Danmark, dvs. ikke har fået stemplet  

 udførselsangivelsen eller fakturaen, kan told- og skattevæsenet acceptere, at  

 De sender alternativ dokumentation til forretningen.
Det kan være en attest fra en udenlandsk toldmyndighed om, at varerne er  

 indført i det pågældende land.
Attesten kan være en erklæring eller en  

 toldkvittering, eventuelt en bekræftet kopi heraf.
 Hvis den udenlandske toldmyndighed ikke har villet give en sådan attest,  

 accepteres som alternativ dokumentation en erklæring fra en dansk  

 repræsentation i udlandet om, at varerne er ankommet til det pågældende land.
