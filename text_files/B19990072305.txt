Bekendtgørelse om opgørelse af  

 formue til beregning af individuel boligstøtte I medfør af § 8 a i lov om individuel boligstøtte, jf.  

 lovbekendtgørelse nr. 112 af 24. februar 1999 med senere  

 ændringer, fastsættes:
Kapitel 1 Formueelementer § 1. Ved opgørelse af  

 støttemodtagerens og dennes husstandsmedlemmers formue indgår  

 følgende:
1)	indestående i pengeinstitutter m.v., 2)	kursværdien af obligationer, 3)	pantebreve i depot, 4)	kursværdien af deponerede, børsnoterede aktier, 5)	kursværdien af investeringsforeningsbeviser, 6)	restgæld til realkreditinstitutter, reallånefonde,  

 pengeinstitutter, pensionskasser, forsikrings- og finansieringsselskaber,  

 kontokortordninger, pantebreve i depot og studiegæld, 7)	ejendomsværdien af fast ejendom her i landet, og 8)	gæld vedrørende boligydelseslån efter lov om  

 individuel boligstøtte og gæld vedrørende lån til  

 betaling af ejendomsskatter.
 Stk. 2. Herudover indgår for støttemodtageren og  

 dennes husstandsmedlemmer værdien af andele i andelsboligforeninger og  

 andre boligfællesskaber.
 Stk. 3. Hvis summen af værdierne af nedenstående  

 for støttemodtageren og dennes husstandsmedlemmer overstiger 100.000  

 kr. indgår endvidere:
1)	kontant beholdning, 2)	private tilgodehavender, herunder tilgodehavender i udlandet, 3)	fast ejendom i udlandet, 4)	andre værdipapirer end de i stk. 1 nævnte, herunder  

 værdipapirer i udlandet, 5)	værdien af biler, 6)	værdien af skibe og andre fartøjer, 7)	egenkapital i virksomhed, 8)	anden gæld.
Stk. 4. Den samlede formue efter stk. 1, nr. 1-8, kan  

 være negativ.
Det samme gælder formuen efter stk. 2. I det  

 omfang summen af beløb efter stk. 3, nr. 1-8, overstiger 100.000  

 kr. medregnes hele beløbet, dvs. også de første 100.000  

 kr., i formuen.
§ 2. Ved opgørelse af formue efter § 1  

 bortses fra erstatning for tab af erhvervsevne, der udbetales som  

 følge af personskade efter 1)	lov om erstatning fra staten til ofre for forbrydelser, 2)	lov om erstatningsansvar, 3)	lov om forsikring mod følger af arbejdsskader, 4)	lov om erstatning for vaccinationsskader, 5)	lov om patientforsikring, 6)	lov om lægemiddelskader, 7)	cirkulære om statens erstatningsordning for deltagere i  

 praktisk erhvervsorientering, 8)	lov om erstatning til skadelidte værnepligtige m.fl., 9)	bestemmelser for ansættelse og aflønning af personel  

 ansat på kontrakt i Beredskabskorpset i forbindelse med  

 humanitært hjælpearbejde, eller 10)	bekendtgørelse om, i hvilket omfang personer fra det  

 tidligere Jugoslavien med midlertidig opholdstilladelse er omfattet af  

 reglerne i lov om forsikring mod følger af arbejdsskader.
 Stk. 2. Der ses desuden bort fra formue, som skyldes  

 beløb, der er udbetalt som godtgørelse for varigt mén og  

 ikke-økonomisk skade.
 Stk. 3. Endvidere bortses fra godtgørelse og afkastet  

 af godtgørelse til HIV-smittede blødere m.fl. og HIV-positive  

 transfusionssmittede samt fra erstatning og afkastet af erstatning, jf. lov  

 om erstatning for skader ved LSD-behandling.
Kapitel 2 Opgørelse af formue på  

 ansøgningstidspunktet § 3. Formue efter § 1 opgøres ved  

 ansøgning om boligstøtte efter stk. 2-4.
Stk. 2. Formue efter § 1, stk. 1, nr. 1-6,  

 opgøres på ansøgningstidspunktet på grundlag af de  

 oplysninger, der efter skattekontrollovens afsnit II senest er indberettet  

 til skattemyndighederne.
Værdien af fast ejendom her i landet efter  

 § 1, stk. 1, nr. 7, opgøres som den senest fastsatte  

 ejendomsvurdering, der er meddelt ejeren på  

 ansøgningstidspunktet.
Gæld efter § 1, stk. 1, nr. 8,  

 opgøres som den gæld, der er registreret i  

 långiverkommunen på ansøgningstidspunktet.
 Stk. 3. Formue efter § 1, stk. 2 og 3,  

 opgøres på grundlag af støttemodtagerens oplysninger om  

 formuen på ansøgningstidspunktet, jf. § 7, stk. 1.
 Stk. 4. Ved opgørelsen anvendes summen af  

 husstandsmedlemmernes formuer efter § 1, stk. 1 og 2, og den  

 opgjorte formue efter § 1, stk. 3. Er summen negativ,  

 fastsættes formuen til 0.
§ 4. Såfremt husstandens samlede  

 aktuelle formue på ansøgningstidspunktet er formindsket med  

 mindst 100.000 kr. i forhold til den efter § 3 opgjorte formue, sker  

 opgørelsen i stedet på grundlag af formuens størrelse  

 på tidspunktet for ansøgningens indgivelse, når  

 ansøgeren anmoder herom.
Kommunen kan fastsætte en frist for  

 ansøgerens indgivelse af oplysning om formuens størrelse  

 på ansøgningstidspunktet.
Kapitel 3 Opgørelse af formue ved årsomregningen § 5. Opgørelse af formue til brug for den  

 årlige omregning pr. 1. januar efter § 43 i lov om individuel  

 boligstøtte sker pr. 1. december i året umiddelbart forud for  

 boligstøtteåret.
Opgørelsen foretages efter  

 stk. 2-4.
Stk. 2. Formue efter § 1, stk. 1, nr. 1-6,  

 opgøres på grundlag af de oplysninger, der senest foreligger  

 indberettet til skattemyndighederne efter skattekontrollovens afsnit II.  

 Værdien af fast ejendom her i landet efter § 1, stk. 1, nr.  

 7, opgøres som den senest fastsatte ejendomsvurdering, der er meddelt  

 ejeren.
Gæld efter § 1, stk. 1, nr. 8, opgøres som den  

 gæld, der senest er registreret i långiverkommunen.
Stk. 3. Ved opgørelse af formue efter § 1,  

 stk. 2 og 3, lægges de oplysninger fra støttemodtageren til  

 grund, der er registreret i kommunen pr. 1. december i året forud for  

 boligstøtteåret.
Indgiver støttemodtageren inden 1.  

 februar oplysning om ændringer heraf pr. 1. januar i  

 boligstøtteåret efter § 8, lægges de ændrede  

 oplysninger til grund fra 1. januar.
 Stk. 4. Ved opgørelsen anvendes summen af  

 husstandsmedlemmernes formuer efter § 1, stk. 1 og 2, og den  

 opgjorte formue efter § 1, stk. 3. Er summen negativ,  

 fastsættes formuen til 0.
 § 6. Såfremt husstandens samlede aktuelle  

 formue ved årsomregningen pr. 1. januar efter § 43, stk. 1, i  

 lov om individuel boligstøtte, er formindsket med mindst 100.000 kr. i  

 forhold til den efter § 5 opgjorte formue før eller efter  

 eventuelle ændringer efter § 5, stk. 3, 2. pkt., sker  

 opgørelsen i stedet på grundlag af formuens aktuelle  

 størrelse pr. 1. januar, når ansøgeren anmoder herom  

 inden 1. februar.
Kapitel 4 Støttemodtagerens oplysnings- og  

 erklæringspligt § 7. Ansøgeren skal ved ansøgning om  

 boligstøtte give kommunen oplysning om størrelsen af formue  

 efter § 1, stk. 2, og om størrelsen af formue, der  

 indgår i formueopgørelsen efter § 1, stk. 3, jf.  

 stk. 4. Ansøgeren skal samtidig give oplysning om formue omfattet  

 af § 2. Har husstanden ikke formue på over 100.000 kr. som  

 nævnt i § 1, stk. 3, skal dette meddeles kommunen.
 § 8. Ansøgeren skal til brug for  

 årsomregning af boligstøtte efter § 43, stk. 1, jf.  

 stk. 2, i lov om individuel boligstøtte inden 1. februar i  

 boligstøtteåret give kommunen oplysning om størrelsen af  

 formue efter § 1, stk. 2, og om størrelsen af formue, der  

 indgår i formueopgørelsen efter § 1, stk. 3, jf.  

 stk. 4. Ansøgeren skal samtidig give oplysning om formue omfattet  

 af § 2.
 Stk. 2. Har husstanden ikke formue efter § 1,  

 stk. 2, eller § 2 eller formue på over 100.000 kr. som  

 nævnt i § 1, stk. 3, skal oplysning om den  

 pågældende type formue ikke gives.
 Stk. 3. Oplysning om, at husstanden ikke har formue på  

 over 100.000 kr. som nævnt i § 1, stk. 3, skal dog gives i  

 følgende tilfælde:
1)	Når formuen efter § 1, stk. 3, pr. 1. december det  

 foregående år af kommunen er registreret med et beløb, der  

 overstiger 100.000 kr., jf.  § 5, stk. 3, 1. pkt., 2)	når formuen efter § 1, stk. 1, opgjort efter  

 § 5, stk. 2, eller efter § 6 overstiger 300.000 kr., 3)	når støttemodtageren eller et husstandsmedlem ejer fast  

 ejendom her i landet, jf. § 1, stk. 1, nr. 7, 4)	når støttemodtageren har formue efter § 1,  

 stk. 2, eller 5)	når kommunen herudover efter en vurdering af  

 støttemodtagerens økonomiske forhold finder, at der er  

 særligt behov for, at støttemodtageren afgiver  

 oplysning.
 § 9. Når ansøgeren afgiver oplysning  

 om formue efter §§ 7 og 8, og når ansøgeren anmoder om  

 ændret opgørelse af formue efter § 4 eller § 6 eller  

 efter § 44, stk. 2, i lov om individuel boligstøtte, skal  

 ansøgeren samtidig skriftligt på tro og love erklære, at  

 der ikke støttemodtageren bekendt er afgivet urigtige eller  

 vildledende oplysninger om formuens størrelse.
Stk. 2. Erklæring om oplysninger afgivet efter § 7  

 skal afgives på ansøgningstidpunktet.
Erklæring skal  

 tillige afgives af samtlige husstandsmedlemmer, der på  

 ansøgningstidpunktet bebor den bolig, hvortil boligstøtte  

 søges.
Dette gælder dog ikke børn, jf.  

 boligstøttelovens § 7, stk. 2 og 3.
Stk. 3. Erklæring om oplysninger afgivet efter § 8  

 skal afgives inden 1. februar.
Erkæring skal tillige afgives af  

 samtlige husstandsmedlemmer, der 1. januar bebor den bolig, hvortil  

 boligstøtte søges.
Dette gælder dog ikke børn, jf.  

 boligstøttelovens § 7, stk. 2 og 3.
§ 10. Afgives oplysninger og  

 erklæring til brug for årsomregningen ikke i de i § 8 og 9  

 nævnte tilfælde inden det fastsatte tidspunkt, kan kommunen lade  

 boligstøtten bortfalde for fremtiden, jf. boligstøttelovens  

 § 43, stk. 1, og § 46, stk. 1. Kommunen kan dog kun lade  

 boligstøtten bortfalde, hvis støttemodtageren ikke har afgivet  

 oplysninger med underskrevet erklæring indenfor en af kommunen fastsat  

 frist efter at en påmindelse herom er kommet frem til  

 støttemodtageren.
Påmindelsen skal være afgivet efter  

 udløbet af fristen i § 9.
 Stk. 2. Anmodning om ændret formuetillæg efter  

 §§ 4 og 6 betragtes først som modtaget, når erklæring  

 efter § 9 er afgivet.
 Stk. 3. Ansøgning om boligstøtte  

 betragtes som bortfaldet, hvis ansøgeren ikke inden en af  

 kommunen fastsat frist har afgivet erklæring efter § 9.
Kapitel 5 Overgangsregler og ikrafttræden § 11. Bekendtgørelsen træder i kraft den 1.  

 januar 2000.
