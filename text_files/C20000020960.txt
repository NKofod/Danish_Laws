Vejledning om overenskomst mellem Danmark og  

 Australien om social sikring Kapitel 1 Indledning 1. Der er den 1. juli 1999 indgået en  

 overenskomst om social sikring mellem Danmark og Australien.
Overenskomsten  

 træder i kraft den 1. januar 2001.1) Ved overenskomsten er der aftalt en koordinering af  

 anvendelsen af de to landes lovgivning indenfor pensionsområdet.
Overenskomsten sikrer, at statsborgere i de to lande  

 bliver omfattet af pensionslovgivningen på lige fod, medmindre andet er  

 fastsat i særlige bestemmelser i overenskomsten.
Desuden  

 medfører overenskomsten bedre muligheder for tilkendelse og udbetaling  

 af pension optjent i de to lande.
Der er til overenskomsten indgået en administrativ  

 aftale om gennemførelse af overenskomsten.
Den administrative aftale  

 træder i kraft samtidig med overenskomsten.
Overenskomsten og den  

 administrative aftale er optrykt som bilag til denne vejledning.
Desuden er der udarbejdet blanketter, som skal anvendes  

 ved administration af overenskomsten.
En oversigt over blanketterne og deres  

 anvendelse er optrykt som bilag.
Anvendelsen af blanketterne er også  

 omtalt i vejledningen.
Kapitel 2 Almindelige bestemmelser - Overenskomstens afsnit I Definitioner 2. I artikel 1 er en række af de udtryk, der  

 anvendes i overenskomsten, defineret.
Når et udtryk er defineret i  

 artikel 1, medfører det, at udtrykket altid anvendes i netop denne  

 betydning i overenskomsten og i den administrative aftale.
Det gælder  

 også selv om udtrykket i anden sammenhæng kan have en anden  

 betydning.
 Et udtryk, som ikke er defineret i overenskomsten,  

 anvendes i den betydning, som lovgivningen i øvrigt tillægger  

 det.
Område - Overenskomstens artikel 1, bogstav a) 3. Overenskomsten anvendes indenfor dansk og  

 australsk område.
 Ved dansk område forstås efter overenskomsten  

 Danmark med undtagelse af Grønland og Færøerne.
 Ved australsk område forstås Australien,  

 således som dette er defineret i australsk lovgivning.
Lovgivning - Overenskomstens artikel 1, bogstav b) og  

 artikel 2 4. Overenskomsten finder for Danmarks vedkommende  

 anvendelse på lovgivningen om:
a.
Social pension b.
Arbejdsmarkedets Tillægspension (ATP) For Australiens vedkommende anvendes overenskomsten  

 indenfor de områder af lov om social sikring (Social Security Act  

 1991), som vedrører:
a.
Alderspension b.
Invalidepension for stærkt handicappede personer c.
Forældreydelse til efterladte personer Efterladte personer - Overenskomstens artikel 1, bogstav  

 h) 5. I relation til Australien betyder udtrykket  

 efterladt person, en person hvis samlivsforhold er ophørt, fordi den  

 anden person i forholdet er død.
Begrebet omfatter ikke personer, som  

 indgår i nyt samlivsforhold efter en tidligere samlevers død.  

 Definitionen har udelukkende betydning for anvendelse af australsk  

 lovgivning.
Kompetente institutioner - Overenskomstens artikel 1,  

 bogstav e) 6. Den australske kompetente institution, er den  

 institution som er ansvarlig for administration af sager efter  

 overenskomsten.
 I Danmark er den kompetente institution den institution,  

 som er ansvarlig for udbetaling af en ydelse.
 Kompetente danske institutioner er således:
-	Arbejdsmarkedets Tillægspension for så vidt angår  

 ydelser efter ATP-loven, -	bopælskommunen når det drejer sig om ydelser efter lov om  

 social pension til personer, der bor i Danmark, og -	Den Sociale Sikringsstyrelse for så vidt angår ydelser  

 efter lov om social pension til personer, der bor i Australien.
Personkreds - Overenskomstens artikel 3 7. Overenskomsten gælder - medmindre andet er  

 bestemt - for personer, der er eller har været omfattet af lovgivningen  

 i Danmark eller Australien, og som er statsborgere i Danmark eller  

 Australien, og for personer, der har afledte rettigheder efter danske og  

 australske statsborgere uanset disse personers statsborgerskab.
 For Australiens vedkommende er personkredsen udvidet til  

 at gælde alle personer, der har eller har haft bopæl i Australien  

 eller Danmark, når disse har været omfattet af australsk  

 lovgivning.
Kapitel 3 Ligebehandling og eksport af ydelser   Overenskomstens  

 afsnit II Ligebehandling - Overenskomstens artikel 4 8. Som udgangspunkt gælder der efter  

 overenskomsten et almindeligt princip om ligebehandling af overenskomstens  

 personkreds, når de pågældende personer har bopæl i  

 et af de to lande, både ved anvendelse af overenskomsten og ved  

 anvendelse af den del af landenes lovgivning, som er omfattet af  

 overenskomsten.
 Australske statsborgere skal derfor som udgangspunkt  

 ligestilles med danske statsborgere, i forhold til lov om social pension og  

 ATP-loven.
 Dette princip er dog fraveget ved visse af de  

 øvrige bestemmelser i overenskomsten, se nærmere herom i  

 afsnittet om særlige regler om danske ydelser.
Hvilket lands lovgivning anvendes 9. Overenskomsten indeholder ikke særlige  

 regler om, hvilket af de to landes lovgivning, der skal anvendes i en given  

 situation.
Det følger derfor udelukkende af  

 ligebehandlingsbestemmelsen, at australske statsborgere bliver omfattet af  

 dansk pensionslovgivning, når de har bopæl/arbejde her i  

 landet.
 På samme måde bliver danske statsborgere  

 omfattet af australsk lovgivning på vilkår, som gælder for  

 australske statsborgere.
 Overenskomsten indeholder ikke regler, der giver ret til  

 at forblive omfattet af dansk lovgivning ved (midlertidig)  

 beskæftigelse for en dansk arbejdsgiver i Australien.
I denne situation gælder således udelukkende  

 bestemmelser herom i national dansk lovgivning, dvs. lov om social pension og  

 ATP-lovens regler.
Desuden gælder de nationale australske regler for,  

 hvornår en person bliver omfattet af australsk lovgivning.
Udbetaling af ydelser i udlandet - Overenskomstens  

 artikel 5 10. I artikel 5 i overenskomsten er fastsat en  

 række bestemmelser om udbetaling af ydelser til personer, der har  

 bopæl i et andet land end det, der skal udbetale ydelserne.
 Hovedreglen er angivet i bestemmelsens stk. 1, hvorefter  

 ydelser efter ét lands lovgivning også kan udbetales til  

 personer, der har bopæl i det andet land, når det drejer sig om  

 ydelser efter den lovgivning, der er omfattet af overenskomsten.
 Denne bestemmelse giver således ret til at få  

 udbetalt dansk pension under bopæl i Australien.
 Artikel 5 indeholder dog også bestemmelser, der  

 indskrænker retten til at få udbetalt ydelser, herunder retten  

 til at få udbetalt en dansk pension eller dele heraf under bopæl  

 i Australien, se nærmere herom under pkt. 13 - 15.
 Desuden indeholder artiklen bestemmelser, der har  

 betydning for den praktiske gennemførelse af udbetaling af ydelserne  

 og lignende.
Kapitel 4 Bestemmelser om danske ydelser   Overenskomstens afsnit  

 II og IV Social pension   Overenskomstens artikel 4 11. Overenskomstens ligebehandlingsprincip giver  

 lige ret til dansk pension for danske og australske statsborgere med  

 bopæl i et af de to lande, medmindre andet er bestemt i de enkelte  

 artikler i overenskomsten.
Australske statsborgere med bopæl i Danmark -  

 Overenskomstens artikel 4 og artikel 9, stk. 2 og 3 12. For australske statsborgere gælder en  

 række særlige betingelser for ret til dansk pension.
a.
Folkepension Australske statsborgere med bopæl i Danmark har  

 efter ligebehandlingsbestemmelsen ret til folkepension på samme  

 betingelser som danske statsborgere.
Dette betyder, at en australsk  

 statsborger opnår ret til dansk folkepension, hvis  

 pågældende har boet i mindst 3 år i Danmark mellem det  

 fyldte 15. og det fyldte 65. år.(Det 67. år  

 for personer, der er fyldt 60 år før den 1. juli 1999) b.
Førtidspension Der er ligeledes ret til førtidspension efter samme  

 regler som for danske statsborgere.
Det er dog en betingelse, at  

 pågældende mellem det 15. og det tidspunkt, hvorfra pensionen  

 ydes,  har haft fast bopæl i Danmark i en sammenhængende periode  

 på mindst 12 måneder og i denne periode har været fysisk og  

 psykisk i stand til at udøve normalt et erhverv.
Det er ikke et krav,  

 at den pågældende rent faktisk har haft beskæftigelse i  

 Danmark.
 Retten til førtidspension på grund af sociale  

 forhold er yderligere betinget af, at vedkommende har haft fast bopæl i  

 Danmark i mindst 12 måneder umiddelbart før ansøgningens  

 indgivelse, og at behovet for pension opstod, mens vedkommende havde  

 bopæl i Danmark.
 Ud over disse særlige betingelser skal øvrige  

 betingelser i lov om social pension være opfyldt, herunder kravet om 3  

 års bopæl i Danmark, jf. lovens § 4.
Australske statsborgere med bopæl i Australien -  

 Overenskomstens artikel 5, stk. 1,6 og 8 og artikel 9, stk.1 13. Australske statsborgere med bopæl i  

 Australien kan få udbetalt folkepension og førtidspension,  

 når vedkommende har været beskæftiget i Danmark i mindst 12  

 måneder som arbejdstager eller selvstændig erhvervsdrivende i  

 optjeningsperioden, dvs. mellem det 15. og det tidspunkt, hvorfra pensionen  

 ydes.
Om opgørelse af beskæftigelsesperioden, se pkt. 16.
 Retten til social pension for personer med et års  

 beskæftigelse i Danmark gælder både retten til at få  

 tilkendt pension under bopæl i Australien og retten til at medtage en  

 allerede tilkendt pension fra Danmark til Australien.
 Pension af sociale årsager kan dog ikke  

tilkendes personer, der bor i Australien.
 De personer, der ikke opfylder betingelsen om et års  

 beskæftigelse i Danmark kan kun få udbetalt en dansk pension i  

 Australien, hvis pensionen er tilkendt under bopæl i Danmark, og hvis  

 de har haft fast bopæl i Danmark i optjeningsperioden i mindst 10  

 år heraf mindst 5 år umiddelbart forud for indgivelse af  

 ansøgning om pension.
Danske statsborgere med bopæl i Australien -  

 Overenskomstens artikel 5, stk. 1 og 9, stk. 4 14. Danske statsborgere, der har bopæl i  

 Australien, har ret til at få tilkendt og udbetalt folkepension og  

 førtidspension på grund af helbredsmæssige forhold.
 Førtidspension på grund af sociale forhold  

 kan derimod kun tilkendes danske statsborgere under bopæl i Danmark.  

 Efter pensionstilkendelse kan denne pension dog fortsat udbetales, hvis  

 pensionisten får bopæl i Australien.
Forskellige bestemmelser om udbetaling af dansk pension  

   Overenskomstens artikel 5, stk. 9 15. Følgende tillæg og ydelser kan kun  

 udbetales til personer med bopæl i Australien, når betingelserne  

 i lov om social pension, om udbetaling af de pågældende ydelser i  

 udlandet er opfyldt:
-	pensionstillæg -	personlige tillæg -	bistandstillæg -	lejetillæg -	invaliditetsydelse Efter § 3, stk. 5, i lov om social pension kan  

 pensionstillæg ikke udbetales til personer, der bor i udlandet.  

 Pensionstillæg kan derfor ikke udbetales til personer, der bor i  

 Australien.
Det gælder både danske og australske  

 statsborgere.
 Efter § 3, stk. 2 og 3 i lov om social pension er det  

 en betingelse for at få udbetalt de øvrige nævnte  

 tillæg og ydelser under bopæl i udlandet, at modtageren er dansk  

 statsborger.
 Australske statsborgere kan derfor ikke få udbetalt  

 de nævnte tillæg og ydelser under bopæl i Australien.
Opgørelse af beskæftigelsesperioder -  

 Overenskomstens artikel 5, stk. 7 16. Ved anvendelse af bestemmelsen i  

 overenskomstens artikel 5, stk. 6, om 12 måneders beskæftigelse i  

 Danmark gælder følgende regler:
-	når et medlem af Arbejdsmarkedets Tillægspension har  

 betalt medlemsbidrag i et år på grundlag af udførelse  

 af beskæftigelse som lønmodtager, skal vedkommende anses for  

 at have tilbagelagt en beskæftigelsesperiode på 12 måneder  

 på dansk område, -	hvis en person godtgør, at han eller hun har været  

 beskæftiget på dansk område i en periode forud for 1. april  

 1964, medregnes denne periode, -	hvis en person godtgør, at han eller hun var selvstændig  

 erhvervsdrivende på dansk område i en periode medregnes denne  

 periode også.
Forholdet til pensionslovens § 8 - Overenskomstens  

 artikel 10 17. Overenskomsten berører ikke  

 bestemmelserne i § 8 i lov om social pension om, at ophold i udlandet i  

 forbindelse med uddannelse sidestilles med bopæl i Danmark.
 Dette indebærer, at sådanne perioder i  

 udlandet, som er tilbagelagt af en australsk statsborger, ikke skal medregnes  

 ved opgørelse af optjeningstid i forbindelse med tilkendelse af dansk  

 pension efter overenskomsten.
Bopælsperioder før 1. april 1957 -  

 Overenskomstens artikel 5, stk. 10 18. Bopælsperioder, der er tilbagelagt forud  

 for overenskomstens ikrafttræden, skal tages i betragtning ved  

 fastsættelse af pensionens størrelse.
Dog skal der ikke tages  

 hensyn til bopælsperioder, der er tilbagelagt forud for den 1. april  

 1957, ved beregning af størrelsen af folke- og førtidspension,  

 der udbetales til australske statsborgere med bopæl i Australien.
Ydelser efter lov om ATP 19. Overenskomsten berører ikke danske og  

 australske statsborgeres ret til at få udbetalt ydelser fra ATP.
Efter  

 ATP-loven er der ret til at få udbetalt ydelser under bopæl i  

 udlandet.
Kapitel 5 Behandling af ansøgning om pension -  

 Overenskomstens afsnit V Almindelige regler om ansøgning om pension -  

 Overenskomstens artikel 11, stk. 1 og 2 og artikel 12, stk. 5 - Administrativ  

 aftales artikel 5 20. Ansøgning om pension indgives i  

 bopælslandet.
En ansøgning om pension efter ét lands  

 lovgivning anses tillige som en ansøgning om en tilsvarende ydelse  

 efter det andet lands lovgivning.
 Datoen for indgivelse af ansøgning om dansk pension  

 til den danske kommune anses derfor som ansøgningsdato i forhold til  

 den australske institution.
 Hvis en ansøgning, erklæring eller anke mv.  

 efter et lands lovgivning skal fremsættes inden en bestemt frist til  

 institutionen i dette land, anses fristen for overholdt, hvis  

 ansøgningen modtages af det andet lands institution inden fristens  

 udløb.
 En sådan erklæring eller anke skal straks  

 oversendes til den kompetente myndighed i det andet land.
Ansøgning om australsk pension fra en person, der  

 bor i Danmark - Administrativ aftales artikel 6 og 7 21. Ansøgningen indgives til  

 ansøgerens bopælskommune.
Ved ansøgningen anvendes en særlig australsk  

 ansøgningsblanket, der er udformet på både dansk og  

 engelsk.
Blanketten skal udfyldes og underskrives af ansøgeren.
Sagen skal fremsendes til Den Sociale Sikringsstyrelse  

 sammen med kopi af akterne i en eventuel dansk pensionssag.
Styrelsen skal  

 undersøge og bekræfte rigtigheden af ansøgerens identitet  

 og de personlige oplysninger, der i øvrigt angives i  

 ansøgningen.
Dette kan ske enten på grundlag af oplysninger i  

 dansk pensionssag, oplysninger i CPR-registret, eller på grundlag af  

 dokumentation, som fremskaffes af ansøgeren.
I sidstnævnte  

 tilfælde skal en bekræftet kopi af denne dokumentation medsendes  

 ansøgningen til Australien.
Ansøgningen sendes med en forbindelsesblanket til  

 forbindelsesorganet i Australien.
På blanketten oplyses  

 ansøgerens navn, adresse, cpr.nr. og eventuelt australsk  

 identitetsnummer.
På blanketten skal desuden oplyses, om der  

 ønskes tilbageholdelse i den australske efterbetaling, se pkt. 23.
 Der vedlægges  de relevante lægelige akter,  

 der foreligger i sagen, når der søges om pension af  

 helbredsmæssige årsager.
 Hvis den australske institution til brug for behandlingen  

 af ansøgningen anmoder om, at ansøgeren bliver  

 lægeundersøgt, kan denne anmodning imødekommes ved at  

 fremsende en allerede foreliggende lægeerklæring, hvis denne er  

 udfærdiget indenfor de seneste 12 måneder.
 Hvis en sådan erklæring ikke foreligger, eller  

 hvis de australske myndigheder ikke anser erklæringen for  

 tilstrækkelig, skal en ny undersøgelse foretages og  

 lægeerklæring udfærdiges.
Lægeerklæringen skal i denne situation afgives  

 på en særlig blanket.
Udgifter i forbindelse med  

 lægeundersøgelsen og erklæringen betales af kommunen.
 Den australske institution skal have underretning om de  

 afgørelser, der træffes i sagen om ret til dansk pension.  

 Underretningen sker ved forbindelsesblanketten.
 Når der gives afslag på en ansøgning om  

 dansk pension, skal begrundelsen for afslaget oplyses.
Når der tilkendes pension, skal pensionstypen  

 oplyses.
Det skal desuden oplyses, fra hvilket tidspunkt pensionen udbetales  

 og med hvilket beløb.
 På blanketten gives også oplysning om,  

 hvorvidt der ønskes tilbageholdt i en eventuel efterbetaling fra  

 Australien.
Ansøgning om dansk pension fra en person, der bor  

 i Australien 22. Ansøgningen indgives til den kompetente  

 institution i Australien, der videresender ansøgningen gennem det  

 australske forbindelsesorgan til Den Sociale Sikringsstyrelse.
Styrelsen  

 behandler ansøgningen og sender afgørelsen med klagevejledning  

 til det australske forbindelsesorgan.
Kapitel 6 Forskellige bestemmelser, overgangs- og slutbestemmelser Overenskomstens afsnit V og VI Tilbagebetaling mv. - Overenskomstens artikel 12, stk. 3 -  

 Administrativ aftales artikel 6, stk. 3 23. Overenskomsten giver adgang til, at der i visse  

 situationer kan tilbageholdes (modregnes) i ydelser, der udbetales efter  

 ét lands lovgivning, for ydelser, der er udbetalt efter det andet  

 lands lovgivning for samme periode.
 Hvis der i forbindelse med tilkendelse eller ændring  

 af en ydelse efter overenskomsten kommer et beløb til efterbetaling  

 for en periode, hvori det andet land allerede har udbetalt en tilsvarende  

 ydelse, der ville have været lavere, hvis begge ydelser var kommet til  

 udbetaling samtidig, kan der modregnes for det for meget udbetalte  

 beløb i efterbetalingen.
Når der er anmodet om modregning i en dansk  

 efterbetaling, skal kommunen/Den Sociale Sikringsstyrelse ved tilkendelse af  

 dansk pension underrette det australske forbindelsesorgan, når  

 pensionen tilkendes.
Modregningskravet udbetales herefter til den australske  

 myndighed, når der modtages en opgørelse over kravets  

 størrelse.
Et eventuelt overskydende beløb udbetales til  

 pensionisten.
Hvis der ikke inden 3 måneder fra underretningen til det  

 australske forbindelsesorgan er modtaget opgørelse af kravet,  

 udbetales efterbetalingen dog under alle omstændigheder til  

 pensionisten.
 Tilsvarende vil en australsk efterbetaling blive udbetalt  

 til pensionisten efter 3 måneder, hvis der ikke inden da er modtaget en  

 opgørelse over et dansk krav om tilbageholdelse.
 Gensidig bistand mv. - Overenskomstens artikel 13 -  

 Administrativ aftales artikel 8 og 9.
 24. Overenskomsten indeholder en generel regel, som  

 forpligter landenes myndigheder til at bistå hinanden ved  

 gennemførelse af overenskomsten, som om det drejede sig om  

 gennemførelse af landenes egen lovgivning.
 Ud over den helt generelle forpligtelse til at bistå  

 ved gennemførelse af overenskomsten således at det sikres, at  

 gennemførelsen sker så hensigtsmæssigt og smidigt som  

 muligt, er denne bestemmelse, mere konkret udmøntet i to bestemmelser  

 i den administrative aftale.
 Der er således efter disse bestemmelser mulighed for  

 at anmode den australske myndighed om at skaffe sociale og  

 erhvervsmæssige oplysninger vedrørende en dansk pensionist, der  

 bor i Australien.
 Desuden skal de to landes myndigheder bistå hinanden  

 i forbindelse med fremskaffelse af indtægtsoplysninger og leveattester  

 for personer, der modtager ydelser fra det andet land.
Administration og klageadgang 25. Administration af overenskomsten varetages i  

 Danmark af kommunerne for så vidt angår social pension til  

 personer, der har bopæl her i landet.
 Kommunernes afgørelser om ret til danske ydelser  

 efter overenskomsten kan ankes efter de almindelige danske regler herom.
 Administration af overenskomsten varetages i øvrigt  

 af Den Sociale Sikringsstyrelse, når det drejer sig om pension til  

 personer, der har bopæl i Australien og ansøgning om pension fra  

 Australien.
 Styrelsens afgørelser om social pension kan ankes  

 til Den Sociale Ankestyrelse.
Overgangsbestemmelser - Overenskomstens artikel 12, stk.  

 1 og 2 og artikel 17, stk. 1 26. Overenskomsten giver ikke ret til at få  

 udbetalt ydelser for perioder, der ligger forud for overenskomstens  

 ikrafttræden.
 Når ansøgning indgives efter  

 ikrafttrædelsestidspunktet for overenskomsten, tilkendes ydelser med  

 virkning fra ansøgningstidspunktet, medmindre der er fastsat andre  

 regler herom i landenes nationale lovgivning.
 Ved fastsættelse af ydelser skal der tages hensyn  

 til pensionsbegivenheder og optjeningsperioder forud for overenskomstens  

 ikrafttræden, se dog pkt. 18.
 Overenskomstens ikrafttræden kan ikke medføre  

 nedsættelse af ydelser, der er tilkendt forud for  

 ikrafttrædelsen.
Ikrafttræden og varighed - Overenskomstens artikel  

 17 - Administrativ aftales artikel 13 27. Overenskomsten og den administrative aftale  

 træder i kraft den 1. januar 2001.
 Overenskomsten er gældende for en  

 tidsubegrænset periode, indtil den opsiges af en af parterne med det  

 dertil fastsatte varsel.
 En eventuel opsigelse af overenskomsten medfører  

 ikke bortfald af retten til de ydelser, der er opnået efter  

 overenskomstens regler.
 Overenskomstens regler skal desuden fortsat anvendes for  

 personer, der har ansøgt om ydelser ved overenskomstens  

 ophør.
Den Sociale Sikringsstyrelse, den 5.  

 december 2000 Kirsten Thorball /Anni Banke Bilag 1 OVERENSKOMST  

 MELLEM  

 KONGERIGET DANMARK  

 OG  

 AUSTRALIEN  

 OM  

 SOCIAL SIKRING Kongeriget Danmark og Australien, der ønsker at  

 fortsætte de eksisterende venskabelige forbindelser mellem de to lande,  

 og som har besluttet at koordinere deres sociale sikringsordninger, er blevet  

 enige om følgende:
Afsnit I Almindelige bestemmelser ARTIKEL 1 Definitioner 1. I denne overenskomst, medmindre sammenhængen  

 kræver det anderledes, betyder:
a)	»område« i relation til Australien: Australien  

 som defineret i australsk lovgivning, og  

 i relation til Kongeriget Danmark: dets nationale område, med  

 undtagelse af Grønland og Færøerne b)	»lovgivning« i relation til Australien de love, der  

 er nævnt i artikel 2, stk. 1, litra a), og  

 i relation til Danmark de love, der er nævnt i artikel 2, stk. 1, litra  

 b c)	»ydelse« i relation til en part, en ydelse,  

 pension eller tillæg for hvilke der er fastsat bestemmelser i denne  

 parts lovgivning, samt alle yderligere beløb, forhøjelser eller  

 tillæg, der kan ydes som forøgelse af en sådan ydelse,  

 pension eller tillæg, eller som afledt ret fra en person, som opfylder  

 betingelserne for det yderligere beløb, forhøjelse eller  

 tillæg i henhold til denne parts lovgivning d)	»kompetent  

 myndighed« i relation til  

 Australien: Sekretariatet i det departement, der er ansvarlig for anvendelsen  

 af lovgivningen nævnt i artikel 2 stk 1, litra a), og  

 i relation til Danmark: Socialministeren e)	»kompetent  

 institution« i relation til  

 Australien: Den institution, der er ansvarlig for administrationen af  

 lovgivningen, ogz  

 i relation til Danmark: Den institution, som det påhviler at udrede  

 ydelser f)	»arbejdsperiode i  

 Australien« i relation til en  

 person, en periode defineret som sådan i australsk lovgivning, dog ikke  

 inkluderende nogen periode, der i henhold til artikel 7 anses for en periode,  

 i hvilken denne person var bosiddende i Australien g)	»bopæl« i relation til Danmark, fast  

 bopæl, som er lovligt etableret h)	»efterladt  

 person« i relation til Australien,  

 er en person, der ophører med at være del af et par på  

 grund af partnerens død, men ikke hvis personen, har en ny  

 partner.
 2. Ethvert udtryk, der ikke er defineret i denne artikel,  

 har den betydning, det er tillagt i den lovgivning, der finder  

 anvendelse.
ARTIKEL 2 Sagligt anvendelsesområde 1. Med forbehold af stk. 2, finder denne overenskomst  

 anvendelse på nedenstående love, som ændret på datoen  

 for denne overenskomsts underskrift, og på enhver lov som senere  

 ændrer, supplerer eller træder i stedet for disse:
 a)	i relation til Australien: Lov om social sikring af 1991 i den  

 udstrækning loven fastsætter bestemmelser for, anvendes på  

 eller har indflydelse på de følgende ydelser:
i) alderspension ii) invalidepension for stærkt  

 handicappede personer iii) forældreydelse til efterladte  

 personer b)	i relation til Danmark:
i) Lov om social pension med  

 tilhørende administrative bestemmelser, og ii) Lov om Arbejdsmarkedets  

 Tillægspension (ATP) med tilhørende administrative  

 bestemmelser.
 2. Uanset bestemmelserne i stk. 1, omfatter australsk  

 lovgivning ikke love givet på noget tidspunkt med det formål at  

 sætte socialsikringsoverenskomster i kraft.
 3. Denne overenskomst anvendes kun på love og  

 administrative bestemmelser, som udvider den gældende lovgivning til at  

 omfatte andre persongrupper, hvis ingen af parterne har fremsat indsigelse  

 over for den anden part inden for 3 måneder efter underretning om  

 sådanne love eller administrative bestemmelser.
ARTIKEL 3 Personkredsen Denne overenskomst finder anvendelse på enhver  

 person der:
 a)	for Australiens vedkommende:
i) er eller har været bosiddende i  

 Australien; eller ii) har eller har haft bopæl i  

 Danmark; b)	for Danmarks vedkommende er australsk eller dansk statsborger,  

 og i givet fald på andre personer med hensyn til rettigheder afledt fra  

 personer, der er omtalt under litra a) eller b).
Afsnit II Ligebehandling og eksport af ydelser ARTIKEL 4 Ligebehandling Med mindre andet er bestemt i denne overenskomst,  

 ligebehandler en part enhver person, som er omfattet af overenskomsten, med  

 hensyn til rettigheder og pligter, som fremgår enten direkte af denne  

 parts lovgivning eller som følge af denne overenskomst.
ARTIKEL 5 Udbetaling af ydelser i udlandet 1. Med forbehold af andre bestemmelser i denne  

 overenskomst udbetales en parts ydelser også på den anden parts  

 område.
 2. Når retten til en ydelse efter en parts  

 lovgivning er undergivet tidsmæssige begrænsninger, skal  

 henvisning til denne parts territorium i de pågældende  

 begrænsninger også forstås som henvisning til den anden  

 parts territorium.
 3. Hvis en part, ved lov eller administrative  

 bestemmelser, indfører restriktioner på overførsel af  

 dens valuta til udlandet, skal begge parter, så snart som praktisk  

 muligt, vedtage foranstaltninger til at garantere rettighederne til betaling  

 af ydelser, der er opnået ret til efter denne overenskomst.  Disse  

 foranstaltninger skal have tilbagevirkende kraft til det tidspunkt, hvor  

 restriktionerne blev indført.
 4. En ydelse, der udbetales af en part efter denne  

 overenskomst, skal betales uden fradrag for statslige administrationsafgifter  

 og gebyrer for behandling og betaling af denne ydelse, hvad enten modtageren  

 opholder sig på den anden parts område eller uden for begge  

 parters respektive områder.
 5. Enhver fritagelse givet på en parts område  

 for stempelafgift, rets- eller registreringsgebyrer for akter eller  

 dokumenter, der kan kræves fremlagt for de kompetente myndigheder og  

 kompetente institutioner på det samme område, skal også  

 finde anvendelse på akter og dokumenter, som, i henhold til denne  

 overenskomst, skal fremlægges for de kompetente myndigheder og  

 kompetente institutioner på den anden parts område.  Dokumenter  

 og akter, der kræves fremlagt i henhold til denne overenskomst, er  

 fritaget for bekræftelse eller legalisering af diplomatiske eller  

 konsulære myndigheder.
 6. Udbetaling af pension i henhold til lov om social  

 pension til en australsk statsborger med bopæl på australsk  

 område kan kun ske, hvis vedkommende i den optjeningsperiode, der  

 gælder efter lov om social pension, har været beskæftiget  

 på dansk område i mindst 12 måneder som arbejdstager eller  

 selvstændig erhvervsdrivende.
 7. For så vidt angår stk. 6 skal  

 følgende bestemmelser gælde:
a)	når en person har betalt medlemsbidrag for et år til  

 Arbejdsmarkedets Tillægspension (ATP) som følge af  

 beskæftigelse, skal vedkommende anses for at have tilbagelagt en  

 beskæftigelsesperiode på 12 måneder på dansk  

 område b)	hvis en person godtgør, at han eller hun har været  

 beskæftiget på dansk område i en periode forud for 1. april  

 1964, medregnes denne periode også c)	hvis en person godtgør, at han eller hun var  

 selvstændig erhvervsdrivende på dansk område i en periode,  

 medregnes denne periode også.
 8. Uanset betingelserne i stk. 6 ikke er opfyldt, kan en  

 pension, tilkendt en australsk statsborger med bopæl på dansk  

 område, dog fremdeles udbetales på australsk område,  

 såfremt den pågældende, i den optjeningsperiode der  

 gælder efter lov om social pension, har haft bopæl på dansk  

 område i mindst 10 år, af hvilke de 5 år er umiddelbart  

 forud for ansøgningen om pension.
 9. Følgende tillæg og ydelser efter lov om  

 social pension udbetales kun til parternes statsborgere med bopæl uden  

 for dansk område, i det omfang det er fastsat i loven:
a)	pensionstillæg b)	personligt tillæg c)	bistandstillæg d)	plejetillæg e)	invaliditetsydelse.
 10. Uanset andre bestemmelser i denne overenskomst,  

 medregnes bopælsperioder på dansk område forud for 1. april  

 1957 ikke ved beregning af en ydelse efter lov om social pension til en  

 australsk statsborger, bosat uden for dansk område.
 11. Rettighederne i denne artikel omfatter ikke  

 huslejetilskud eller farmaceutisk tilskud.
Afsnit III Bestemmelser om australske ydelser ARTIKEL 6 Bopæl eller ophold på dansk område 1. Når en person, som ville være berettiget  

 til en ydelse efter australsk lovgivning eller i følge denne  

 overenskomst, bortset fra at pågældende ikke er australsk  

 bosiddende og ikke er i Australien den dato, på hvilken  

 ansøgningen om denne ydelse er indgivet, men:
a)	er australsk bosiddende eller har bopæl på dansk  

 område, og b)	er i Australien, eller på dansk område, anses denne person, for så vidt angår  

 indgivelse af denne ansøgning, for at være australsk bosiddende  

 og i Australien på denne dato.
 2. Stk. 1 finder ikke anvendelse på en person, der  

 er ansøger om forældreydelse.
ARTIKEL 7 Sammenlægning for Australien 1. Når en person, der er omfattet af denne  

 overenskomst, har ansøgt om en australsk ydelse efter denne  

 overenskomst og har optjent:
a)	en periode som australsk bosiddende, der er mindre end den periode,  

 der kræves for at berettige personen til en ydelse alene under  

 australsk lovgivning, og b)	en arbejdsperiode i Australien, der er den samme eller større  

 end den periode, der er fastlagt i overensstemmelse med stk. 2 for denne  

 person, og har optjent en bopælsperiode i Danmark i den  

 optjeningsperiode, der gælder efter lov om social pension, anses, dog  

 med forbehold af stk. 3, denne bopælsperiode i Danmark kun for en  

 periode, hvor personen var australsk bosiddende for det formål, at  

 opfylde minimumsoptjeningsperioder, der er fastsat i australsk lovgivning for  

 denne ydelse.
 2. Den minimumsperiode, der tages i betragtning med hensyn  

 til stk. 1, litra b) er følgende:
a)	for en australsk ydelse, der kan udbetales til en person, der ikke  

 er australsk bosiddende, kræves en minimums arbejdsperiode i Australien  

 på 1 år, af hvilken mindst 6 måneder skal være  

 sammenhængende, og b)	for en australsk ydelse, der kan udbetales til en australsk  

 bosiddende, kræves intet minimum opfyldt.
 3. Arbejdsperioder i Australien forud for 1. april 1957 og  

 bopælsperioder på dansk område forud for 1. april 1957  

 medregnes ikke ved anvendelsen af denne artikel.
ARTIKEL 8 Beregning af australske ydelser 1. Med forbehold af stk. 2, fastsættes  

 størrelsen af ydelsen i overensstemmelse med australsk lovgivning,  

 når en australsk ydelse kan udbetales, enten som følge af denne  

 overenskomst eller på anden vis, til en person der opholder sig uden  

 for Australien, dog således at der ved fastsættelsen af denne  

 persons indkomst med henblik på beregning af størrelsen af den  

 australske ydelse, kun tages hensyn til en andel af enhver dansk ydelse, som  

 personen modtager.  Denne andel beregnes ved at multiplicere antallet af hele  

 måneder, som personen har optjent i en periode med arbejdsperioder i  

 Australien (ikke overstigende 300), med den danske ydelses beløb, og  

 dividere resultatet med 300.
 2. En person, der er omfattet af stk. 1, er kun berettiget  

 til at nyde godt af indkomstberegningen beskrevet i stk. 1, for perioder i  

 hvilke størrelsen af pågældendes australske ydelse er  

 fastsat forholdsmæssigt efter australsk lovgivning.
 3. Når en australsk ydelse kan udbetales til en  

 person med bopæl i Danmark, enten i følge denne overenskomst  

 eller på anden vis, skal Australien ved fastsættelsen af denne  

 persons indkomst se bort fra ethvert personligt tillæg efter den danske  

 lov om social pension, og fra enhver anden tilsvarende ydelse, der ydes denne  

 person, og som der løbende træffes fælles beslutning om  

 ved brevveksling mellem de ministre, der administrerer lovgivningen i  

 Australien og Danmark.
 4. Så snart som praktisk muligt efter brevveksling,  

 hvor der er truffet fælles beslutning om danske ydelser med henblik  

 på gennemførelsen af stk. 3, offentliggør ministeren, der  

 administrerer den australske lovgivning, en notits i »Commonwealth of Australia Gazette«, der specificerer de danske ydelser.
 5. Med forbehold af bestemmelserne i stk. 6,  

 fastsættes størrelsen af en australsk ydelse, der kun ydes i  

 henhold til denne overenskomst, til en person i Australien, ved:
a)	at beregne personens indkomst i overensstemmelse med australsk  

 lovgivning, idet der i beregningen dog bortses fra den danske ydelse, som  

 personen modtager, b)	at trække beløbet, personen modtager som dansk ydelse,  

 fra maximumbeløbet af den australske ydelse, og c)	at anvende den relevante ydelsesberegning ifølge australsk  

 lovgivning på den resterende ydelse, som er fremkommet ved anvendelsen  

 af litra b), idet det beløb, som er beregnet ved anvendelse af litra  

 a), anvendes som personens indkomst.
 6. Når en person i et parforhold, eller både  

 denne person og hans eller hendes partner, modtager en eller flere danske  

 ydelser, anses hver af disse, ved anvendelsen af stk. 5 og efter australsk  

 lovgivning, som modtagere af halvdelen af ydelsesbeløbet eller summen  

 af begge ydelser, alt efter forholdene.
 7. Hvis en person uden anvendelse af stk. 5 ville have ret  

 til en australsk ydelse eller ville have ret, såfremt en  

 ansøgning var indgivet, anses personen for at modtage ydelsen i  

 forhold til partnerens ansøgning om en ydelse efter australsk  

 lovgivning.
Afsnit IV Bestemmelser om danske ydelser ARTIKEL 9 Almindelige bestemmelser om bopæl 1. Ved anvendelsen af denne artikel finder bestemmelserne  

 i dansk lovgivning, hvorefter retten til ydelser er betinget af bopæl  

 på dansk område, ikke anvendelse på en australsk  

 bosiddende, medmindre han eller hun ansøger om førtidspension  

 på grund af sociale forhold.
 2. Australske statsborgere har ret til  

 førtidspension på betingelse af, at de i den optjeningsperiode,  

 der gælder efter lov om social pension, i en sammenhængende  

 bopælsperiode på ikke under 12 måneder på dansk  

 område har været fysisk og psykisk i stand til at udøve et  

 normalt erhverv.
 3. Retten til førtidspension på grund af  

 sociale forhold for australske statsborgere er yderligere betinget af, at  

 vedkommende har fast bopæl på dansk område i mindst 12  

 måneder umiddelbart forud for indgivelse af ansøgning om  

 pension, og at behovet for pension opstod, mens vedkommende havde bopæl  

 på dansk område.
 4. Uanset artikel 4 i denne aftale er danske statsborgere  

 med bopæl på australsk område ikke berettiget til  

 tilkendelsen af førtidspension af sociale grunde.
ARTIKEL 10 Særlige bopælskrav Bestemmelserne i lov om social pension om, at  

 opholdsperioder i udlandet med henblik på uddannelse sidestilles med  

 bopæl på dansk område ved opgørelsen af  

 bopælstid, gælder, uanset bestemmelserne i artikel 4, kun for  

 danske statsborgere.
Afsnit V Øvrige og administrative bestemmelser ARTIKEL 11 Indgivelse af dokumenter 1. En ansøgning, erklæring eller anke  

 vedrørende en ydelse, hvad enten den ydes af en part efter denne  

 overenskomst eller på anden måde, kan når som helst efter  

 overenskomstens ikrafttræden indgives på den anden parts  

 område, i overensstemmelse med den administrative aftale indgået  

 ifølge artikel 14.
 2. Ved fastsættelsen af ret til en ydelse betragtes  

 datoen, hvor ansøgningen, erklæringen eller anken, der er omtalt  

 i stk. 1, er indgivet til den kompetente institution hos den anden part som  

 dette dokuments indgivelsesdato hos den kompetente institution hos den  

 første part.
 3. For Australiens vedkommende er den henvisning til et  

 ankedokument, der er nævnt i denne artikel, en henvisning til et  

 dokument vedrørende en anke, der kan indgives til en administrativ  

 myndighed etableret efter australske sociale sikringslove.
ARTIKEL 12 Afgørelse af ansøgninger 1. Med forbehold af denne overenskomst tages  

 følgende i betragtning ved fastsættelsen af en persons ret til  

 en ydelse efter denne overenskomst:
a)	en periode som australsk bosiddende og en periode med bopæl i  

 Danmark, og b)	enhver begivenhed eller forhold, der er relevant for denne  

 ret, i den udstrækning disse perioder eller begivenheder  

 er anvendelige med hensyn til denne person, uanset hvornår de blev  

 optjent eller indtraf.
 2. Datoen for udbetalingen af en ydelse efter denne  

 overenskomst bestemmes i overensstemmelse med den berørte parts  

 lovgivning, men kan aldrig være tidligere end  

 ikrafttrædelsesdatoen for denne overenskomst.
 3. Hvis:
a)	en part til en person udbetaler en ydelse, der vedrører en  

 tidligere periode, b)	den anden part efter dens lovgivning har udbetalt en ydelse til  

 denne person for hele eller en del af den samme periode, og c)	størrelsen af den ydelse, der er udbetalt af den anden part  

 skulle have været reduceret, hvis den ydelse, der betales af den  

 første part, var kommet til udbetaling i løbet af denne  

 periode, Da:
d)	skal beløbet, der ikke skulle være betalt af den anden  

 part, hvis den i litra a) omtalte ydelse var blevet udbetalt løbende  

 gennem den tidligere periode, betragtes som tilbagebetalingspligtigt for den  

 person til den anden part, og e)	den anden part kan bestemme, at beløbet eller dele deraf kan  

 fratrækkes fremtidige ydelser, der skal udbetales til personen fra  

 denne part.
 4. For Australiens vedkommende betyder en ydelse, som  

 omtalt i stk. 3, en pension, en ydelse eller et tillæg, der kan ydes  

 efter australsk social sikringslovgivning, og for Danmarks vedkommende enhver  

 ydelse efter dansk lovgivning defineret i artikel 2, stk. 1, litra b).
 5. Ansøgning om en ydelse til den ene parts  

 kompetente myndighed betragtes som en ansøgning om en ydelse fra den  

 anden part.  Datoen for modtagelse af ansøgningen til den  

 første parts institution betragtes som den dato, ansøgningen er  

 modtaget af den anden parts institution.
ARTIKEL 13 Udveksling af oplysninger og gensidig bistand 1. De kompetente myndigheder og kompetente institutioner,  

 der har ansvaret for anvendelsen af denne overenskomst:
a)	meddeler hinanden alle oplysninger, der er nødvendige for  

 anvendelsen af denne overenskomst, b)	yder hinanden bistand, herunder enhver meddelelse af oplysning som  

 er nødvendig med hensyn til fastsættelse af betaling af ydelser  

 efter denne overenskomst eller efter enhver af parternes sociale  

 sikringslove, som om det drejede sig om anvendelsen af deres egen  

 lovgivning, c)	underretter hurtigst muligt hinanden om foranstaltninger, de har  

 truffet med henblik på anvendelsen af denne overenskomst, eller om  

 ændringer i deres lovgivning, hvis disse ændringer har betydning  

 for anvendelsen af denne overenskomst, og d)	bistår på anmodning hinanden vedrørende  

 gennemførelsen af overenskomster om social sikring indgået af  

 hver af parterne med tredie lande, i den udstrækning og under de  

 omstændigheder der er nærmere angivet i den administrative  

 aftale, der er udfærdiget i overensstemmelse med artikel 14.
 2. Den hjælp, der er henvist til i stk. 1, ydes  

 vederlagsfrit med forbehold af enhver administrativ aftale udfærdiget i  

 henhold til artikel 14.
 3. Medmindre videregivelse kan kræves efter en parts  

 lovgivning, er enhver oplysning om enkeltpersoner, der gives i  

 overensstemmelse med denne overenskomst til en parts kompetente myndighed  

 eller institution fra den anden parts kompetente myndighed eller institution,  

 hemmelig, og må kun anvendes til det formål at gennemføre  

 denne overenskomst og parternes sociale sikringslove.
 4. Bestemmelserne i stk. 1 og 3 kan på ingen  

 måde fortolkes således, at de pålægger en parts  

 kompetente myndighed eller institutions forpligtelser:
a)	til at udføre administrative foranstaltninger, der er i strid  

 med lov og administrativ praksis for nogen af parterne, eller b)	til at fremskaffe oplysninger, som ikke kan indhentes efter de love  

 eller som led i den almindelige administrative fremgangsmåde, der  

 gælder for den ene eller den anden part.
 5. Ved anvendelsen af denne overenskomst kan den ene af  

 parternes kompetente myndigheder og institutioner kommunikere med den anden  

 på den pågældende parts officielle sprog.
ARTIKEL 14 Administrativ aftale Parternes kompetente myndigheder indgår enhver administrativ aftale,  

 der er nødvendig for at gennemføre denne overenskomst.
ARTIKEL 15 Løsning af uoverensstemmelser 1. Parterne skal fortolke denne overenskomst loyalt i  

 overensstemmelse med den sædvanlige betydning, der måtte  

 tillægges overenskomstens udtryk i deres sammenhæng og i lyset af  

 dens hensigt og formål, undtagen hvor denne betydning er blevet  

 modificeret ved en definition i artikel 1.
 2. Parterne skal på anmodning fra enhver af parterne  

 omgående konsultere hinanden vedrørende spørgsmål,  

 der ikke er løst af de kompetente myndigheder i overensstemmelse med  

 stk. 1.
ARTIKEL 16 Genforhandling af overenskomsten Når en part anmoder den anden om at mødes for  

 at genforhandle denne overenskomst, skal parterne mødes med henblik  

 herpå senest 6 måneder efter anmodningen er fremført, og  

 mødet skal holdes på den parts område, til hvilken  

 anmodning blev stilet, medmindre parterne enes om noget andet.
Afsnit VI Overgangsbestemmelser og afsluttende bestemmelser ARTIKEL 17 Ikrafttrædelse og opsigelse 1. Med forbehold af begge parters sociale sikringslove,  

 kan denne overenskomst ikke medføre nedsættelse af noget  

 ydelsesbeløb til hvilken retten var erhvervet forud for dens  

 ikrafttræden.
 2. Denne overenskomst træder i kraft to  

 måneder efter parterne via diplomatiske kanaler gennem noteveksling har  

 underrettet hinanden om, at alle forfatningsmæssige eller  

 lovmæssige krav, der er nødvendige for at give denne  

 overenskomst virkning, er afsluttet.
 3. Med forbehold af stk. 4, forbliver denne overenskomst i  

 kraft indtil udløbet af 12 måneder efter den dato, hvor en af  

 parterne fra den anden via diplomatiske kanaler, modtager en note, der  

 angiver den anden parts hensigt om at opsige denne overenskomst.
 4. For det tilfælde hvor denne overenskomst er  

 opsagt i henhold til stk. 3, fortsætter overenskomsten med at have  

 virkning for alle personer der:
a)	 på datoen for opsigelsen modtager ydelser, eller b)	forud for udløbet af den periode, der er omtalt i stk. 3, har  

 indgivet ansøgning, om og ville være berettiget til at modtage  

 ydelser, i kraft af denne overenskomst.
TIL BEKRÆFTELSE AF FORANSTÅENDE har  

 undertegnede, der dertil er behørigt bemyndiget af deres regeringer,  

 underskrevet denne overenskomst UDFÆRDIGET i Canberra i to eksemplarer den 1. juli  

 1999 på dansk og engelsk, hvilke tekster skal have samme gyldighed.
FOR KONGERIGET DANMARK FOR AUSTRALIEN [Signed:] [Signed:] KRIS LUND-JENSEN JOCELYN NEWMAN Bilag 2 ADMINISTRATIV AFTALE  

 OM  

 GENNEMFØRELSE AF OVERENSKOMST OM SOCIAL SIKRING  

 MELLEM  

 DANMARK OG AUSTRALIEN Administrativ aftale I henhold til artikel 14 i overenskomsten om social  

 sikring mellem Danmark og Australien, underskrevet den 1. Juli 1999,  

 udfærdiger de kompetente myndigheder herved den administrative aftale  

 som udformet i de følgende artikler til gennemførelsen af  

 overenskomsten.
Artikel 1 Definitioner 1. I denne aftale betyder:
» » i)	i forhold til Australien   Centrelink International Services,  

 Hobart, og ii)	i forhold til Danmark - for pensioner der udbetales efter  

 lovgivningen om Arbejdsmarkedets Tillægspension (ATP), Arbejdsmarkedets  

 tillægspension, Hillerød, og i alle andre tilfælde Den  

 Sociale Sikringsstyrelse, København.
 2. Et udtryk, som er defineret i overenskomsten, har,  

 når det anvendes i denne aftale, den samme betydning som i  

 overenskomsten.
Artikel 2 Kommunikation mellem kompetente institutioner 1. Kommunikation i forbindelse med administrationen af  

 overenskomsten og denne aftale sendes til og fra - alt efter forholdene - det  

 pågældende forbindelsesorgan.
2. I Danmark sendes kommunikation direkte til og fra - alt  

 efter forholdene - den kompetente institution.
Når vedkommende  

 kompetente institution ikke kendes, eller hvor anden bistand er  

 nødvendig, sendes kommunikation til Den Sociale Sikringsstyrelse.
Artikel 3 Udfærdigelse af blanketter og dokumenter 1. Parternes forbindelsesorganer aftaler de fælles  

 blanketter, som er nødvendige for gennemførelse af den  

 administrative aftale.
 2. Alle andre blanketter og dokumenter, som er  

 nødvendige for gennemførelse af overenskomsten eller denne  

 aftale, udfærdiges af hvert forbindelsesorgan efter konsultationer med  

 det andet.
Artikel 4 Oplysninger om forsikringsperioder og arbejdsperioder i  

 Australien I tilfælde som nævnt i artiklerne 7 og 9 i  

 overenskomsten:
a)	attestere den danske kompetente institution - på anmodning fra  

 det australske forbindelsesorgan - de forsikrings- og bopælsperioder i  

 Danmark, som en person har tilbagelagt efter dansk lovgivning, og  

 tilvejebringer andre oplysninger, som måtte være  

 nødvendige, og b)	det australske forbindelsesorgan attestere - på anmodning fra  

 den danske kompetente institution - en persons arbejdsperioder i Australien  

 og tilvejebringer andre oplysninger, som måtte være  

 nødvendige.
Artikel 5 Indgivelse af ansøgninger mv.
 Ansøgninger om ydelser, klager og alle  

 tilhørende dokumenter og enhver anmeldelse eller andre meddelelser fra  

 en person til en kompetent institution i det ene land mens personen har  

 ophold i det andet land, modtages:
a)	i Australien - af ethvert kontor under den kompetente institution,  

 og b)	i Danmark - af bopælskommunen.
Artikel 6 Behandling af ansøgninger 1. En ansøgning, som indgives til den kompetent  

 institution i et land om en ydelse efter lovgivningen i det andet land,  

 behandles således:
 a)	den kompetente institution, som modtager ansøgningen:
i) stempler ansøgningsblanketten med  

 dato for modtagelsen, ii) bekræfter ansøgerens  

 identitet og efterprøver rigtigheden af de personlige oplysninger, som  

 er indeholdt i ansøgnings blanketten på grundlag af de  

 oplysninger som institutionen er i besiddelse af, eller af dokumenter, som  

 fremskaffes af ansøgeren, og tager - hvor det er fornødent -  

 bekræftede kopier af de originale dokumenter; b)	den modtagende institutions forbindelsesorgan:
i) registrerer modtagelsen af  

 ansøgningen, ii) udfylder en forbindelsesblanket  

 vedrørende ansøgningen, iii) bekræfter bopælsperioder i  

 det land, som modtager ansøgningen, og iv) sender så hurtigt som muligt  

 ansøgningsblanketten med tilhørende dokumenter i original eller  

 bekræftet kopi sammen med forbindelsesblanketten til  

 forbindelsesorganet i det andet land, og c)	enhver opgave som skal varetages af det danske forbindelsesorgan  

 varetages af den danske kompetente institution.
 2. En kompetent institution, som træffer  

 afgørelse om ret til en ydelse efter overenskomsten, underretter den  

 anden kompetente institution om afgørelsen ved hjælp af en  

 forbindelsesblanket.
3. Når den ene part oversender en ansøgning  

 til den anden part, angiver den oversendende part på  

 forbindelsesblanketten, om den ønsker at gøre krav  

 gældende overfor efterbetalinger af en ydelse, som måtte blive  

 udbetalt efter overenskomsten fra den anden parts kompetente institution,  

 efter artikel 12, stk. 3, i overenskomsten.
Når en sådan  

 anmodning fremsættes, vil den anden part - når der tilkendes en  

 ydelse - underrette den oversendende part herom i den aftalte form om  

 enkeltheder om tilkendelse af ydelser.
Den part, der tilkender ydelsen,  

 frigiver en eventuel efterbetaling til ydelsesmodtageren efter en periode  

 på 3 måneder fra datoen for underretningen til den oversendende  

 part, med mindre den oversendende part anmoder om udbetaling efter artikel  

 12, stk. 3, i overenskomsten inden udløbet af denne periode.
Artikel 7 Lægeundersøgelser 1. Under forbehold af bestemmelsen i stk. 2 skal den  

 kompetente institution eller et forbindelsesorgan i et af landene, når  

 den kompetente institution eller forbindelsesorganet på vegne af den  

 kompetente institution i det andet land anmoder om, at der foretages en  

 lægelig undersøgelse i forbindelse med behandling af en  

 ansøgning eller genvurdering af en sag om ret til en ydelse,  

 sørge for at undersøgelsen bliver udført af en  

 læge udpeget til dette formål, og for at en  

 lægeerklæring afgivet på en aftalt blanket bliver indgivet  

 til den kompetente institution eller forbindelsesorganet i det anmodende land  

 så hurtigt som muligt.
2. Når en kompetent institution eller et  

 forbindelsesorgan i et land, som modtager en anmodning efter bestemmelsen i  

 stk. 1, har adgang til en passende lægeerklæring, som er  

 udfærdiget inden for de seneste 12 måneder forud for anmodningen,  

 kan det efterkomme anmodningen ved at fremsende en kopi af denne  

 erklæring.
Den kompetente institution eller forbindelsesorganet i det  

 land, som har anmodet om en lægeerklæring, afgør om den  

 fremsendte erklæring er tilstrækkelig, og hvis erklæringen  

 anses for utilstrækkelig, udfærdiges ny erklæring efter  

 bestemmelsen i stk. 1.
 3. Det land, hvor undersøgelsen finder sted, er  

 ansvarlig for udgifter i forbindelse med lægeundersøgelser efter  

 stk. 1 og 2. Ansvaret for udgifter udstrækkes alene til de udgifter,  

 der er opstået i forbindelse med rejse, udfærdigelse af  

 erklæring, undersøgelse og behandling af ansøgeren efter  

 ønske fra den kompetente institution.
 4. De læger, der udpeges til at udføre  

 undersøgelser efter stk. 1 og stk. 2, er:
i Australien   Health Services Australia  

 (HSA) eller Approved Medical Practitioners (AMP), og i Danmark - alment praktiserende læger  

 eller speciallæger.
Artikel 8 Administration af danske sociale pensioner Når en person, som ansøger om eller modtager  

 en ydelse, der udbetales efter lovgivningen i Danmark, opholder sig eller har  

 bopæl i Australien, fremskaffer forbindelsesorganet på anmodning  

 - under forbehold af australsk lovgivning - sådanne oplysninger som  

 anmodet om af den danske kompetente institution.
Artikel 9 Indkomstoplysninger og supplerende oplysninger 1. Når der anmodes herom, fremskaffer den kompetente  

 institution fra den ene part detaljer om indkomst for en person, som  

 ansøger om eller modtager en ydelse i henhold til den anden parts  

 lovgivning, og for modtagerens ægtefælle eller partner.
 2. Forbindelsesorganer og kompetente institutioner  

 bistår hinanden med at fastslå identiteten og adresser på  

 personer, som modtager pension eller ydelser efter overenskomsten.
Artikel 10 Anker og tilhørende dokumenter 1. En kompetent institution, som modtager en anke og  

 tilhørende dokumenter vedrørende det andet lands  

 lovgivning:
a)	stempler dokumenterne med dato for modtagelsen, b)	registrerer modtagelsen af dokumenterne hos dens eget  

 forbindelsesorgan og c)	sender så hurtigt som muligt dokumenterne til den anden  

 kompetente institutions forbindelsesorgan.
 2. Enhver opgave, som skal varetages af det danske  

 forbindelsesorgan, varetages af den danske kompetente institution.
Artikel 11 Statistiske oplysninger Ved aftalens ikrafttræden og på årlig  

 basis udveksler de kompetente institutioner i overensstemmelse med  

 overenskomstens artikel 13 statistik vedrørende de udbetalinger, som  

 de har foretaget efter overenskomsten.
Disse statistikker skal indeholde  

 oplysninger om antallet af ydelsesmodtagere og kontantværdi af de  

 udbetalte ydelser, efter ydelsestype, i den udstrækning sådant  

 statistisk materiale er tilgængeligt.
Artikel 12 Udveksling af information Ved overenskomstens ikrafttræden og i  

 overensstemmelse med overenskomstens artikel 13, udveksler de kompetente  

 institutioner oplysninger om udbetalinger til den anden parts territorium og  

 til klienter med bopæl i den anden stats territorium, i den  

 udstrækning oplysningerne er tilgængelige.
Artikel 13 Ikrafttrædelsesdato Denne aftale træder i kraft på samme dato som  

 overenskomsten og har samme varighed som overenskomsten.
 Underskrevet den 1. Juli 1999 på engelsk og dansk;  

 hver tekst har samme gyldighed.
For den kompetente myndighed i    For den kompetente  

 myndighed i Danmark      Australien Kris Lund-Jensen     J A McWilliam Bilag 3 BLANKETOVERSIGT Forbindelsesblanket.
Fælles dansk   australsk  

   anvendes ved kommunikation mellem de to landes institutioner.
Dansk ansøgningsskema   anvendes ved  

 ansøgning om dansk pension til personer, der bor i Australien Australsk ansøgningsskema   anvendes ved  

 ansøgning om australsk pension til personer, der bor i Danmark.
 Dansk lægeerklæring    anvendes  

 når der anmodes om supplerende lægeundersøgelser for  

 personer, der bor i Australien.
 Australsk lægeerklæring    anvendes  

 når der anmodes om supplerende lægeundersøgelser for  

 personer, der bor i Danmark.
Bilag 4 Indholdsfortegnelse (Indholdsfortegnelsen henviser til  

 punkter) Kapitel 1. Indledning 1 Kapitel 2. Almindelige bestemmelser  

  

 Definitioner 2  

 Område 3  

 Lovgivning 4  

 Efterladte personer 5  

 Kompetente institutioner 6  

 Personkreds 7 Kapitel 3. Ligebehandling og eksport af ydelser  

 Ligebehandling 8  

 Hvilket lands lovgivning anvendes 9  

 Udbetaling af ydelser i udlandet 10 Kapitel 4. Bestemmelser om danske ydelser  

 Social pension 11  

 Australske statsborgere med bopæl i Danmark 12  

 Australske statsborgere med bopæl i Australien 13  

 Danske statsborgere med bopæl i Australien 14  

 Forskellige bestemmelser om udbetaling af dansk pension 15  

 Opgørelse af beskæftigelsesperioder 16  

 Forholdet til pensionslovens § 8 17  

 Bopælsperioder før 1. april 1957 18  

 Ydelser efter lov om ATP 19 Kapitel 5. Behandling af ansøgning om pension  

 Almindelige regler om ansøgning om pension 20  

 Ansøgning om australsk pension fra en person, der bor i Danmark 21  

 Ansøgning om dansk pension fra en person, der bor i Australien 22 Kapitel 6. Forskellige bestemmelser, overgangs- og  

 slutbestemmelser  

 Tilbagebetaling mv. 23  

 Gensidig bistand mv. 24  

 Administration og klageadgang 25  

 Overgangsbestemmelser 26  

 Ikrafttræden og varighed 27
Bilagsfortegnelse  

 Bilag 1 Overenskomst af 1. juli 1999 mellem Kongeriget Danmark og Australien  

 om social sikring  

 Bilag 2 Administrativ aftale af 1. juli 1999 om gennemførelse af  

 overenskomst af 1. juli 1999 mellem Kongeriget Danmark og Australien om  

 social sikring  

 Bilag 3 Blanketoversigt 1)   Vejledningen  

 blev udsendt til samtlige kommuner mfl. med nedenstående skrivelse:
» Der er den 1. juli 1999 indgået en overenskomst om social sikring  

 mellem Danmark og Australien.
Den træder i kraft den 1. januar  

 2001.
 Overenskomsten giver forbedrede muligheder for at tildele og udbetale  

 dansk pension til personer, der bor i Australien og australsk pension til  

 personer, der bor i Danmark.
 Administrationen af overenskomsten foregår i vid udstrækning i  

 Den Sociale Sikringsstyrelse.
 Kommunerne skal dog være opmærksom på overenskomstens  

 regler, når de skal vejlede borgere om muligheden for at få  

 tilkendt australsk pension under bopæl i Danmark samt mulighederne for  

 at få tildelt/udbetalt dansk pension i Australien.
 Modtager kommunen en ansøgning om pension fra Australien meddeles  

 det til Den Sociale Sikringsstyrelse, der så vil sende ansøgeren  

 de fornødne blanketter.
 I de tilfælde, hvor en pensionsansøger eller en kommune  

 allerede har rettet henvendelse til Sikringsstyrelsen, vil styrelsen af egen  

 drift optage sagen til behandling.
Der vedlægges en oversigt over tidligere udsendte vejledninger til  

 konventioner og overenskomster om social sikring.
Vejledninger findes  

 på Socialministeriets hjemmeside: www.sm.dk.
