Cirkulæreskrivelse om  

 behandling af berusede indsatte i de åbne fængsler (Til kriminalforsorgens  

 fængsler og arresthusene) Hvis en indsat vurderes  

 beruset på grund af indtagelse af alkohol eller andre berusende og/eller  

 bedøvende midler i en sådan grad, at den pågældende ikke vil kunne anbringes  

 i  

 almindeligt fællesskab (på egen stue/afdeling), skal fængslet nøje overveje,  

 om  

 den indsattes tilstand tilsiger   

 	  

    

 at der sker udelukkelse fra fællesskab, eller   

 	  

    

 at der sker anbringelse i observationscelle.
 De nærmere regler for  

 udelukkelse fra fællesskab samt anbringelse i observationscelle findes i  

 straffuldbyrdelseslovens §§ 63-64 samt i bekendtgørelse nr. 673 af 9. juli  

 2003  

 om udelukkelse af indsatte fra fællesskab, herunder anbringelse i  

 observationscelle m.v., i fængsler og arresthuse (bekendtgørelse om  

 udelukkelse  

 fra fællesskab) samt tilhørende vejledning.
Såfremt fængslet skønner, at  

 indsattes tilstand gør det uforsvarligt at anbringe den pågældende i  

 fængslet,  

 skal det på baggrund af en konkret vurdering overvejes,   

 	  

    

 om indsatte bør transporteres til skadestue med henblik på  

 vurdering og eventuel behandling, eller   

 	  

    

 om der skal tages kontakt med et lukket fængsel/arresthus med  

 henblik på placering der, eventuelt i sikringscelle.
1. Udelukkelse fra  

 fællesskab Udelukkelse fra fællesskab  

 kan kun finde sted, såfremt betingelserne i straffuldbyrdelseslovens § 63 er  

 tilstede.
 Når der er tale om berusede  

 indsatte, vil udelukkelse fra fællesskab således typisk kunne komme på tale i  

 tilfælde, hvor den indsatte udviser voldsom adfærd, og hvor behovet for  

 observation ikke gør observationscelleanbringelse påkrævet.
 Ved udelukkelse fra  

 fællesskab skal reglerne i bekendtgørelse om udelukkelse fra fællesskab  

 iagttages.
2. Anbringelse i  

 observationscelle Anbringelse i observationscelle  

 kan kun finde sted, såfremt betingelserne i § 14 i bekendtgørelse om  

 udelukkelse fra fællesskab er opfyldt.
 Anbringelse kan kun ske i en  

 celle, der er godkendt som observationscelle af Direktoratet for  

 Kriminalforsorgen, jf. bekendtgørelsens § 15.
 Ved anbringelse i  

 observationscelle skal reglerne i bekendtgørelsens §§ 16-19 iagttages.
 Hvis fængslet ikke har en  

 godkendt observationscelle, må den indsatte søges overført til et arresthus  

 eller fængsel, der har en godkendt observationscelle.
3. Lægetilkald Uanset om en beruset indsat  

 udelukkes fra fællesskab eller anbringes i observationscelle, skal der altid  

 foretages en vurdering af, om læge bør tilkaldes.
 Lægetilkald vil eksempelvis  

 som udgangspunkt skulle ske i følgende tilfælde:
  

 	  

    

 Hvis den indsatte er kraftigt beruset,   

 	  

    

 hvis den indsatte er ordineret antabus,   

 	  

    

 ved mistanke om samtidig indtagelse af alkohol og  

 medicin/euforiserende stoffer, og/eller   

 	  

    

 hvis den indsatte virker sløj eller almentilstanden i øvrigt  

 tilsiger det.
 I tvivlstilfælde bør der  

 altid tages kontakt til læge.
Regler om lægetilkald til  

 indsatte, der er anbragt i observationscelle, er fastsat i § 18, stk. 1, i  

 bekendtgørelse  

 om udelukkelse fra fællesskab.
Det fremgår heraf, at der skal tilkaldes læge,  

 hvis der er mistanke om sygdom, herunder om tilskadekomst, hos den indsatte i  

 forbindelse med anbringelsen, eller den indsatte selv anmoder om lægehjælp.
 Der henvises i øvrigt til § 4  

 i bekendtgørelse om sundhedsmæssig bistand til indsatte i kriminalforsorgens  

 institutioner.
4. Tilsyn med den  

 indsatte a.
Udelukkelse fra  

 fællesskab Såfremt en beruset indsat  

 udelukkes fra fællesskab, skal der foretages en vurdering af, om indsattes  

 tilstand tilsiger, at der skal ske særligt tilsyn med indsatte.
 Såfremt der skønnes at være  

 behov for at føre særligt tilsyn med den indsatte, skal dette ske efter  

 principperne i § 19 i bekendtgørelse om udelukkelse fra fællesskab.
Hvis der skønnes behov for at  

 tilkalde læge, skal der foretages hyppigt tilsyn med den indsatte, indtil  

 lægen  

 har tilset den pågældende.
Herefter vil det bero på lægens oplysninger om den  

 indsatte og personalets konkrete vurdering, om der fortsat er behov for at  

 føre  

 særligt tilsyn med den indsatte, og i givet fald med hvilken frekvens.
b.
Anbringelse i  

 observationscelle Såfremt en indsat anbringes i  

 observationscelle, skal der foretages særligt tilsyn som beskrevet i § 19 i  

 bekendtgørelse om udelukkelse fra fællesskab.
Hvis der skønnes behov for at  

 tilkalde læge, skal der foretages hyppigt tilsyn med den indsatte, indtil  

 lægen  

 har tilset den pågældende.
Herefter vil det bero på lægens oplysninger om den  

 indsatte og personalets konkrete vurdering, hvor hyppigt der skal ske tilsyn.  

 Se i øvrigt pkt. 6 i vejledningen om udelukkelse fra fællesskab.
5. Ophør af  

 foranstaltningen Udelukkelse fra fællesskab  

 eller anbringelse i observationscelle skal straks bringes til ophør, når  

 betingelserne herfor ikke længere er til stede.
6. Ikrafttræden Cirkulæreskrivelsen træder i  

 kraft den 1. november 2003.
