Ved noteveksling i Katmandu den 16. juni og den 16. juli 1993 blev der indgået en overenskomst mellem Danmark og Nepal, ifølge hvilken den danske regering ydede støtte inden for et beløb af 19 millioner kroner til levering af skummetmælkspulver og smørolie.
Hovedformålet med projektet var at styrke finansieringen af de lokale  

 komponenter i en række mejeriudviklingsprojekter samt at styrke den  

 finansielle struktur i Dairy Development Corporation forud for en planlagt  

 omfattende restrukturering af organisationen.
Restruktureringen forventes at  

 indebære en delvis privatisering af mejerierne og en delvis overtagelse af  

 andre mindre anlæg, eksempelvis mælkeindsamlingsstationer af lokale  

 kooperativer.
Danida assisterer med udarbejdelsen af grundlaget for disse  

 restruktureringsplaner.
 Overenskomsten trådte i kraft den 16. juli 1993. Den blev gennemført i  

 perioden maj til oktober 1993.
