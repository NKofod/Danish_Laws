Resumé A klagede over, at han ved Statsamtets (SA's) og  

 Civilretsdirektoratets (CD's) afgørelser var pålagt bidragspligt for hans  

 tidligere hustrus (B's) underhold i perioden fra samlivsophævelsen til datoen  

 for separationsbevillingen.
A mente, at han havde opfyldt sin  

 forsørgelsespligt  

 i denne periode.
A og B blev separeret på vilkår, at A skulle bidrage til B's  

 underhold i 8 år fra separationsbevillingens dato.
Ved SA's behandling af  

 sagen  

 om bidragsstørrelsen oplyste B, at hun ønskede bidrag fastsat fra  

 "separationsbevillingens dato - gerne før". SA partshørte ikke A i  

 relation til B's begæring om fastsættelse af bidrag forud for separationen og  

 fastsatte A's bidragspligt med virkning fra ægtefællernes samlivsophævelse.
Ombudsmanden udtalte, at A burde have været gjort bekendt med, at  

 B havde anmodet om fastsættelse af underholdsbidrag forud for separationen,  

 således at han havde haft lejlighed til at fremkomme med en udtalelse, før  

 der  

 blev truffet afgørelse i sagen.
Ombudsmanden kritiserede, at CD ikke ved  

 behandlingen af A's klage var blevet opmærksom på partshøringsmanglen, og  

 henstillede, at Civilretsdirektoratet genoptog sagen til fornyet behandling.  

 (J. nr. 1992-661-651).
 Manglende partshøring om fastsættelse af bidragspligt forud  

 for separation.
A klagede over, at  

 Civilretsdirektoratet ikke havde fundet grundlag for at ændre statsamtets  

 afgørelse, hvorved A med virkning fra den 18. juni 1990 og indtil videre  

 skulle  

 bidrage til hans fraskilte hustru B's underhold med 4.000 kr. om måneden.
A  

 havde ansøgt om, at bidraget blev fastsat med virkning fra den 1. september  

 1990.
Det fremgik af de  

 foreliggende oplysninger, at A og B indgik ægteskab den 6. februar 1973.  

 Ægtefællerne blev separeret ved statsamtets bevilling af 16. august 1990  

 bl.a.  

 på vilkår, at A skulle bidrage til B's underhold i 8 år fra bevillingens  

 dato.  

 Statsamtet skulle nærmere fastsætte vilkårene for hustrubidraget.
I øvrigt  

 blev  

 forældremyndigheden over fællesbarnet C tildelt B, og A skulle i henhold til  

 statsamtets afgørelse betale det til enhver tid gældende normalbidrag + 100%  

 til C's underhold med virkning fra den 18. juni 1990. Separationsvilkårene  

 var  

 i overensstemmelse med det, A og B havde aftalt forud for  

 separationsansøgningen og godkendt ved vilkårsforhandlingerne den 25. juli  

 1990.
Ved afgørelse af 31. oktober  

 1990 pålagde statsamtet A at betale 4.000 kr. om måneden til B.
Bidraget blev  

 fastsat med virkning fra den 18. juni 1990.
Som grundlag for statsamtets  

 afgørelse forelå bl.a. de oplysningsskemaer, som A og B havde udfyldt.
Det  

 fremgik heraf, at A i 1989 havde haft en bruttoindtægt på 302.098 kr. og  

 forventede en indtægt i 1990 på ca. 310.000 kr.
A's bruttoindtægt var i juni  

 1990 ca. 23.600 kr. om måneden.
Med hensyn til B blev det af statsamtet lagt  

 til grund, at hun havde en månedlig pension på 5.526 kr.
 Med hensyn til fastsættelse  

 af bidragspligt i tiden før separationen blev afgørelsen truffet i medfør af  

 §  

 6, jf. § 8, i lov om ægteskabets retsvirkning, hvorefter statsamtet kan  

 pålægge  

 den ene ægtefælle at betale bidrag til den andens underhold, hvis de på grund  

 af uoverensstemmelse ikke lever sammen.
 Den 9. august 1991 påklagede  

 A statsamtets afgørelse af 31. oktober  

 1990.  

 A  

 klagede ikke over selve beregningen af hustrubidragets  

 størrelse, men over datoen for begyndelsestidspunktet for bidragspligten, og  

 at  

 A således skulle betale hustrubidrag fra samlivsophævelsen d. 18. juni  

 1990. A  

 anførte, at han ikke havde  

 tilsidesat sin forsørgelsespligt i perioden fra samlivsophævelsen til den 1.  

 september  

 1990. A  

 fremhævede, at han indtil sidstnævnte dato fortsat foretog faste månedlige  

 overførsler af sin indkomst til en budgetkonto, der skulle dække de faste  

 udgifter til f.eks. lys, vand, varme, telefon, forsikring osv.
 Endvidere anførte A, at B  

 ifølge bodelingsoverenskomsten overtog det fælles motorkøretøj, idet hun  

 overtog restgælden, som på det tidspunkt var mindre end køretøjets salgspris.
Den 23. oktober 1991  

 stadfæstede Civilretsdirektoratet statsamtets afgørelse.
Direktoratet anførte  

 i  

 skrivelsen til A bl.a. følgende:
 "...
Det bemærkes, at (B) i det  

 gule oplysningsskema har søgt om at bidraget fastsættes fra "16. august  

 1990 - eventuelt før." Det bemærkes endvidere, at  

 spørgsmålet om betaling af udgifter til terminsydelse, andre lån, lys, varme,  

 vand, telefon og forsikring i tiden omkring samlivsophævelsen og separationen  

 henhører under bodelingen, og sådanne betalinger tillægges derfor normalt  

 ikke  

 betydning ved bidragsfastsættelsen.
Det fremgår af sagen, at  

 fællesboet er delt med virkning fra den 16. august 1990, og at De overtog  

 forpligtelserne for den kassekredit, hvoraf de ovennævnte udgifter er  

 afholdt.  

 Det fremgår endvidere, at et eventuelt provenu i forbindelse med salget af  

 Deres og (B's) faste ejendom skal anvendes til indfrielse af 2 lån, derefter  

 til dækning af underskuddet på en særlig oprettet konto til betaling af faste  

 ydelser på ejendommen og endelig til nedbringelse af den nævnte  

 kassekredit." Den 27. oktober 1991 anmodede  

 A Civilretsdirektoratet om at tage hans sag op til fornyet overvejelse.
A  

 kritiserede bl.a., at der tilsyneladende var blevet lagt stor vægt på  

 bodelingsoverenskomstens afsnit 4, hvorefter bl.a. kassekreditten skulle  

 nedbringes ved et eventuelt provenu ved salget af den fælles ejendom.
A  

 meddelte, at han efter salget af ejendommen havde en gæld på ca. 145.000 kr.,  

 hvoraf ca. 65.000 kr. hidrørte fra A's overtagelse af kassekreditten.
Desuden  

 kritiserede A, at Civilretsdirektoratet ikke henregnede udgifter til lys,  

 varme, vand, telefon, forsikring osv. til underhold i relation til  

 vurderingen  

 af, om en ægtefælle havde opfyldt sin forsørgelsespligt i perioden efter  

 samlivsophævelse.
 Civilretsdirektoratet  

 meddelte den 22. november 1991, at direktoratet efter at have gennemgået  

 sagen  

 på ny fastholdt den tidligere trufne afgørelse.
 A klagede i sit brev til mig  

 over, at han var blevet pålagt bidragspligt i perioden fra samlivsophævelsen  

 (den 18. juni 1990) til datoen for separationsbevillingen (den 16. august  

 1990). A anførte særligt, at statsamtet og Civilretsdirektoratet ikke havde  

 medtaget hans udgifter til bolig, forsikring m.m. ved vurderingen af, om  

 forsørgelsespligten i den pågældende periode var opfyldt.
 I en skrivelse til A udtalte  

 jeg herefter følgende:
 "... statsamts og  

 Civilretsdirektoratets afgørelser om fastsættelse af ægtefællebidrag i  

 perioden  

 forud for separation er truffet efter § 6, jf. § 8 i lov om ægteskabets  

 retsvirkninger (lovbekendtgørelse af 8. marts 1991 nr. 149).
 § 6  

  

 har følgende indhold:
"Lever ægtefællerne på  

 grund af uoverensstemmelse ikke sammen, finder reglerne i § 2 tilsvarende  

 anvendelse.
Det tilskud, som den ene ægtefælle herefter skal yde til den  

 anden  

 ægtefælles og de hos denne værende børns underhold, bliver på begæring at  

 fastsætte til et pengebidrag.
..." § 2  

  

 er sålydende:
"Det påhviler mand og  

 hustru gennem pengeydelse, gennem virksomhed i hjemmet eller på anden måde,  

 at  

 bidrage, hver efter sin evne, til at skaffe familien det underhold, som efter  

 ægtefællernes livsvilkår må anses for passende.
Til underholdet henregnes,  

 hvad  

 der udkræves til husholdningen og børnenes opdragelse såvel som  

 fyldestgørelse  

 af hver ægtefælles særlige behov." Fastsættelse af bidragspligt  

 efter § 6 forudsætter således en begæring fra den bidragsberettigede.
Denne  

 begæring må antages at foreligge den 24. august 1990 ved statsamtets  

 modtagelse  

 af (B's) gule oplysningskema, hvor hun anmodede om bidrag fastsat fra  

 "den  

 16. august 1990 - eventuelt før".
Med hensyn til  

 begyndelsestidspunktet for bidragsforpligtelsen fastsættes denne efter  

 praksis  

 normalt med virkning fra det tidspunkt, den bidragspligtige er blevet  

 "varslet" om den fremsatte begæring.
Imidlertid fastsættes bidrag  

 med  

 virkning fra samlivsophævelsen, hvis begæring herom er indgivet samtidig med  

 denne eller højst ca. 1-2 måneder senere.
(B's) begæring om fastsættelse  

 af bidragspligt i perioden forud for separation blev indgivet 2 måneder og 6  

 dage efter samlivsophævelsen.
De blev ikke bekendt med denne begæring,  

 forinden... Statsamt traf afgørelse den 31. oktober 1990 om fastsættelse af  

 bidragspligt for Dem i denne periode.
 I det følgende vil jeg  

 behandle det forhold, at ... Statsamt ikke hørte Dem i relation til (B's)  

 begæring om fastsættelse af bidrag forud for separationen.
 Forvaltningslovens § 19, stk.  

 1, der omhandler pligten til at høre parterne i en sag, har følgende ordlyd:
"Kan en part i en sag  

 ikke antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse." I den foreliggende sag må det  

 efter min opfattelse lægges til grund, at De ikke var - og ikke kunne antages  

 at være - bekendt med, at der i det hele taget verserede en sag om  

 fastsættelse  

 af underholdsbidrag forud for separationen (efter bestemmelserne i  

 retsvirkningsloven),  

  

 udover  

  

 sagen om  

 bidragets størrelse efter separationen (efter ægteskabslovens bestemmelser).
 Bestemmelsen om partshøring i  

 forvaltningslovens § 19 omfatter efter sin ordlyd ikke direkte spørgsmålet om  

 en myndigheds pligt til at underrette en part om, at sagen er rejst.
 I bemærkningerne til  

 forslaget til forvaltningsloven (Folketingstidende 1985/96, tillæg A, sp. 94)  

 anføres herom følgende:
"De foreslåede  

 bestemmelser i kapitel 5 må i praksis antages at medføre, at parter i de få  

 tilfælde, hvor en sag behandles af en myndighed, uden at parten er bekendt  

 hermed, vil blive gjort bekendt med sagen, inden myndigheden træffer  

 afgørelse." På den baggrund må  

 forvaltningslovens § 19, stk. 1, (hovedbestemmelsen i lovens kapitel 5)  

 forstås  

 således, at statsamtet i det foreliggende tilfælde har haft pligt til at gøre  

 Dem bekendt med sagen - og give Dem lejlighed til at fremkomme med en  

 udtalelse, før der blev truffet afgørelse om at pålægge Dem bidragspligt  

 forud  

 for separationen.
 Jeg har herved lagt vægt på  

 følgende:
 Efter Deres og (B's) aftale  

 om vilkårene for separationen skulle De betale bidrag i 8 år fra  

  

 separationsbevillingen at regne  

  

 (fremhævet  

 af mig). Vilkåret i den endelige bevilling var i overensstemmelse hermed.
 Da De ikke blev underrettet  

 om (B's) begæring, måtte De på den baggrund gå ud fra, at De ikke ved  

 statsamtets afgørelse om bidragets størrelse blev pålagt bidrag forud for  

 separationen.
De havde følgelig ingen  

 anledning til at redegøre for den økonomiske situation mellem Dem og (B) i  

 perioden mellem samlivsophævelsen og separationen.
Der forelå således ingen  

 oplysninger herom, da statsamtet traf afgørelse den 31. oktober 1990.
De havde heller ingen  

 anledning til at påberåbe Dem, at De og (B) ved bidragsaftalen havde  

 tilsigtet  

 at gøre endelig op med spørgsmålet om underholdsbidrag, også for så vidt  

 angår  

 tiden forud for separationen.
Det kunne i den forbindelse således have været  

 anført, at De og (B) vedrørende børnebidraget udtrykkeligt havde taget  

 stilling  

 til, at betaling skulle ske fra tidspunktet for samlivsophævelsen.
 Det skal dog understreges, at  

 det har ligget uden for min undersøgelse at tage stilling til, hvordan  

 bidragsaftalen nærmere skulle fortolkes.
 Det er efter min opfattelse  

 kritisabelt, at Civilretsdirektoratet ikke - i forbindelse med behandlingen  

 af  

 Deres klage - blev opmærksom på partshøringsmanglen og tog stilling til  

 konsekvenserne heraf.
 På den baggrund har jeg  

 derfor samtidig hermed henstillet til Civilretsdirektoratet at genoptage  

 sagen  

 til fornyet behandling for så vidt angår § 6-bidraget, særligt med henblik på  

 betydningen af den manglende høring.
Jeg har anmodet  

 Civilretsdirektoratet om at underrette mig om den afgørelse, der  

 træffes." Jeg modtog senere kopi af  

 Civilretsdirektoratets skrivelse af 5. november 1993 til A.
Heraf fremgik, at  

 Civilretsdirektoratet efter en fornyet gennemgang af sagen havde fundet, at  

 B's  

 behov for bidrag i perioden fra samlivsophævelsen den 18. juni 1990 og til  

 datoen for separationsbevillingen den 16. august 1990 delvist blev dækket  

 gennem A's betalinger af de faste udgifter.
Civilretsdirektoratet  

 anførte, at A's oplysning om, at A ikke havde haft mulighed for at modregne  

 disse udgifter ved refusionsopgørelsen i forbindelse med bodelingen, burde  

 være  

 indgået i statsamtets behandling af sagen.
Statsamtet kunne have haft  

 oplysningen, hvis man havde foretaget den foreskrevne partshøring forud for  

 bidragsfastsættelsen.
 Civilretsdirektoratet  

 erstattede som følge heraf det tab, A havde lidt ved den manglende  

 partshøring,  

 med et beløb skønsmæssigt fastsat til kr. 5.000.
 Jeg foretog herefter ikke  

 videre i sagen.
