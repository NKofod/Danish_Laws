1. INDLEDNING 2. DEFINITIONER 3. TEKNISKE OPLYSNINGER 4. TEKNISKE KRAV 5. MÅLEOPSTILLINGER 1. INDLEDNING Nærværende tekniske bestemmelser omhandler særudstyr der kan opnå en  

 selvstændig typegodkendelse som systemuafhængigt PABC-særudstyr for  

 tilslutning mellem en PABC's analoge abonnentledningssnitflader, typegodkendt  

 iflg.
Del 3, og analoge abonnentledninger mod det koblede telefonnet (jfr.  

 definitionsskitse).
 Systemuafhængigt PABC-særudstyr tilsluttes abonnentledningers  

 afgrænsningspunkt (monopolskillepunktet) som serie- eller parallelkoblet  

 udstyr mod PABC'ens abonnentlinieside.
 Systemuafhængigt PABC-særudstyr anvendes for at realisere funktioner, der  

 ikke er integrerede i selve PABC'en, ikke er realiserede som systemafhængigt  

 særudstyr eller som ikke kan realiseres ved hjælp af særudstyr tilsluttet  

 PABC'ens lokalledningssnitflader.
 Bestemmelserne gælder alle systemuafhængige PABC-særudstyr der naturligt  

 tilsluttes mellem en PABC-installation og analoge abonnentledninger mod det  

 koblede telefonnet, uanset anvendelsesformål og omfatter såvel relativt  

 simpelt serie- eller parallelkoblet udstyr som udstyr med automatiske  

 opkalds- eller svarefunktioner med mulighed for gennemstilling mod den  

 efterfølgende PABC-installation.
 Bestemmelserne omfatter derimod ikke udstyr for datatransmission,  

 faksimiletransmission, telefototransmission o.lign., idet sådanne udstyr  

 forudsættes tilsluttet PABC'ens lokalledningssnitflader og godkendt ifølge  

 »Tekniske bestemmelser for tilslutning af stikkontantbaseret  

 terminaludstyr til det offentlige telefonnet«.
 Opmærksomheden henledes på, at særudstyr, der i forvejen er typegodkendt  

 ifølge »Tekniske Bestemmelser for tilslutning af stikkontaktbaseret  

 terminaludstyr til det offentlige telefonnet«, uden yderligere  

 typegodkendelse kan anvendes som systemuafhængigt PABC-særudstyr tilsluttet  

 mellem PABC-installation og analog abonnentledning.
 Nærværende tekniske bestemmelser indeholder følgende:
- Afsnit 2 indeholder definitioner af anvendte udtryk og begreber der ikke  

 forudsættes almindelig kendte.
Definition af visse begreber er yderligere  

 anskueliggjorte i en definitionsskitse.
 - Afsnit 3 indeholder tekniske oplysninger om henholdsvis den analoge  

 abonnentledning mod det koblede telefonnet og PABC-installationens analoge  

 abonnentledningssnitflade.
 - Afsnit 4 beskriver de tekniske krav der kræves opfyldt af et  

 PABC-særudstyr der ønskes typegodkendt uden sammenhæng medd en specifik PABC  

 (systemuafhængigt PABC særudstyr).
 Generelt gælder, at der for et givet systemuafhængigt PABC-særudstyr kun  

 kræves opfyldelse af de krav der er relevante for det specifikke særudstyrs  

 funktioner.
 - Afsnit 5 indeholder generelle retningslinier for  

 typegodkendelsesmålinger samt detailmåleopstillinger til verifikation af de i  

 afsnit 4 specificerede krav.
