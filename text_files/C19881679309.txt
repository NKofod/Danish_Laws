(Til amtsråd samt skolestyrelser og  

 forstandere for ungdomskostskolerne) TIL ALLE AMTSRÅD SAMT SKOLESTYRELSERNE FOR SYDJYSK UNGDOMSKOSTSKOLE,  

 UNGDOMSKOSTSKOLEN TÅRUPGÅRD OG UNGDOMSKOSTSKOLEN HANDBJERGHUS SAMT  

 FORSTANDERNE FOR UNGDOMSKOSTSKOLERNE.
CIRKULÆRE OM NORMERING, AFLØNNING, TJENESTETID M.V.
FOR FORSTANDERE OG LÆRERE VED  

 KOMMUNALE UNGDOMSKOSTSKOLER.
 Efter reglerne i:
- Undervisningsministeriets lovbekendtgørelse nr. 236 af 24. april 1987 af  

 lov om fritidsundervisning m.v. § 22 - Undervisningsministeriets bekendtgørelse nr. 341 af 13. juli 1983 om  

 ungdomsskolen, herunder ungdomskostskolen, §§ 65 - 69, samt efter forhandling med Lærernes Centralorganisation og godkendelse af  

 Finansministeriet fastsættes følgende:
 NORMERING.
§ 1 Ved hver kommunal ungdomskostskole normeres 1 stilling som forstander.
Stk. 2 For hver 7 årselever normeres 1 stilling som fastansat lærer.
Stk. 3 Til varetagelse af timer, der ikke kan tillægges de i stk. 1. og stk. 2.  

 nævnte, ansættes kvotalærere og timelønnede lærere.
Stk. 4 Lærere med mere end 450 løntimer årligt betegnes kvotalærere.
Lærere, der  

 tillægges til og med 450 løntimer årligt betegnes timelønnede lærere.
 AFLØNNING.
§ 2 Forstanderens stilling henføres til lønramme 31 med særligt tillæg på kr.  

 11.002,58 ( årligt grundbeløb pr. 1. oktober 1984).
Stk. 2 De fastansatte læreres stillinger henføres fra 1. april 1985 til  

 lønrammerne 13/21/23/24.
Stk. 3 Kvotalærere aflønnes som fastansatte lærere , jfr. stk. 2, i forhold til  

 løntimetallet ( kvotaløn ).
Stk. 4 Timelønnede lærere aflønnes med den timebetaling, der gælder for lærere i  

 ungdomsskolen, jfr. for tiden Undervisningsministeriets cirkulære af 28.  

 marts 1988 om løn til ledere og lærere i ungdomsskolen og ved  

 fritidsundervisning for voksne.
 ANSÆTTELSESOMRÅDE.
§ 3 Forstanderen og de fastansatte lærere ansættes ved ungdomskostskolen.
Stk. 2 Undervisningsministeriets cirkulære af 4. oktober 1976 med bilag om  

 ansættelsesområder for folkeskolens tjenestemænd finder tilsvarende  

 anvendelse for disse ansatte.
Den amtsrådskreds, der henvises til heri, er  

 for ungdomskostskolens vedkommende den amtsrådskreds, hvori ungdomskostskolen  

 er beliggende, medmindre Undervisningsministeriet bestemmer andet.
Stk. 3 Kvotalærere ansættes ved ungdomskostskolen.
Ansættelsesområdet er den  

 kommunen, hvor ungdomskostskolen er beliggende, medmindre  

 Undervisningsministeriet bestemmer andet.
 PLIGTIGT TIMETAL.
§ 4 Det fulde årlige  løntimetal  er for  forstandere  351  

 timer.
Løntimetallet nedsættes fra begyndelsen af skoleåret i det kalenderår,  

 i hvilket de pågældende fylder 60 år til 302,25 timer.
§ 5 Det fulde årlige  løntimetal  er for  lærere  1053 timer  

 fordelt på mindst 32 uger.
Løntimetallet nedsættes fra begyndelsen af  

 skoleåret i det kalenderår, i hvilket pågældende fylder 60 år, til 897 timer.
Stk. 2 Løntimetallet for kvotalærere kan være fuldt årligt timetal, jfr. stk. 1.,  

 eller en kvota heraf, dog mindst 451 løntimer årligt § 6 Det fulde årlige løntimetal er fastsat under hensyntagen til, at der  

 påhviler lærererne forpligtelse til - udover at tilrettelægge og forberede  

 undervisningen m.v. - at varetage en række opgaver uden direkte forbindelse  

 med undervisningen, herunder bl.a.:
- kontakten mellem skolen og elevernes hjem, - deltagelse i kollegiale konferencer og møder, - deltagelse i planlægning af undervisningen, - medvirken ved gennemførelse af lejrskoleophold, ekskursioner og  

 lignende, - medvirken ved løsning af forskellige sociale opgaver vedrørende eleverne  

 og - medvirken ved gennemførelse af prøver.
Stk. 2 De i stk. 1 nævnte opgaver kan derfor ikke vederlægges særskilt, medmindre  

 der er hjemmel til det.
 TIMEREDUKTIONER.
§ 7 Til  fastansatte lærere og kvotalærere  kan der ydes en  

timereduktion  på indtil 40% af den pågældende lærers løntimetal  

 efter skolens vurdering af omfanget af den pågældendes pædagogiske virksomhed  

 i forbindelse med kostskoleformen (  kost-og tilsynstimer  ) dog  

 maximalt 421,20 timer årligt, jfr. § 8, stk. 2.
Stk. 2 I særlige tilfælde kan timereduktionen for den enkelte lærer, hvor en  

 læreres særlige forudsætninger og kostskolearbejdets art og omfang begrunder  

 det, efter ansøgning til Undervisningsministeriet, Direktoratet for  

 Folkeoplysning Frie grundskoler m.v. fastsættes højere end 40%.
§ 8 Skolerne kan til timereduktionen for kostskolevirksomheden, jfr. § 7,  

 anvende mellem 44 og 62 løntimer pr. årselev.
Stk. 2 Ved fastsættelse af arbejdstid og omregning til løntimer for det særlige  

 arbejde forbundet med kostskolevirksomheden, jfr. § 7, lægges følgende regler  

 til grund:.
(normalt mellem kl.7.00 og 23.00), hvor vedkommende lærere er i fuld aktiv tjeneste,indgår tjenestens længde  

 fuldt ud i arbejdstimetallet (1:1).
(normalt mellem kl.23.00 og kl. 7.00) indgår tjenestens længde i arbejdstimetallet med 1/3 (3:1), når læreren  

 kan opholde sig i eget hjem, og med 3/4 (4:3), når læreren har pligt til at  

 tage natophold i et dertil indrettet vagtværelse på skolen.
Stk. 3 Den grundlæggende forpligtelse for skolen og dermed lærerpersonalet til at  

 sørge for, at eleverne opholder sig på skolen under betryggende personlige  

 forhold og til at tilvejebringe et tilfredsstillende pædagogisk miljø for  

 eleverne, skal fuldt ud efterleves inden for rammerne af de under stk. 1  

 nævnte løntimetal.
Stk. 4 Antallet af kost- og tilsynstimer og fordelingen mellem lærerne fastsættes  

 for et skoleår - eller for kortere perioder ad gangen - af skolens styrelse  

 på grundlag af en indstilling, som den indhenter fra skolens forstander og  

 samtlige fastansatte lærere og kvotalærere.
§ 9 Der ydes hver af de lærere, der over en længere periode tillægges  

skolevejledningsopgaver  eller  biblioteksarbejde,  en  

timereduktion  på minimum 2 løntimer pr. godkendt kursusuge i  

 perioden.
Der kan højst anvendes 6 løntimer pr. årselev til disse formål.
§ 10 På skoler, hvor der er oprettet lærerråd, ydes der  lærerrådsformanden  

 en timereduktion  svarende til 2/3 løntime pr. årselev under forudsætning  

 af, at lærerrådsformanden har en samlet virksomhed over 3 måneder.
Er  

 virksomheden kortere end et år, ydes reduktionen forholdsmæssigt.
§ 11 Der ydes  forstandere  samt  fastansatte lærere  og  

kvotalærere  timereduktion som følge af  

ferieforlængelsen . Denne reduktion udgør for forstandere 19,5  

 løntimer årligt og for lærere med fuldt årligt løntimetal 23,17 løntimer  

 årligt.
For øvrige fastansatte lærere og kvotalærere udgør reduktionen 0,022  

 ganget med de pågældendes årlige løntimetal, opgjort efter §§ 4 - 10.
§ 12 Der ydes  fastansatte lærere og kvotalærere timereduktion  for  

 arbejde på  ubekvemme tidspunkter . Denne reduktion udgør for lærere  

 med fuldt årligt løntimetal 19,4 løntimer årligt.
For øvrige fastansatte  

 lærere og kvotalærere udgør reduktionen pr. 1. januar 1987 0,01846 ganget med  

 de pågældendes årlige løntimetal, opgjort efter §§ 5-10.
Stk. 2 Reduktionerne udgør pr. 1. april 1987 for lærere med fuldt årligt  

 løntimetal 21,1 løntimer årligt.
For øvrige fastansatte lærere og kvotalærere  

 udgør reduktionen pr. 1. april 1987 0,02 ganget med de pågældendes årlige  

 løntimetal, opgjort efter §§ 5-10.
§ 13 Deltager  forstandere, fastansatte lærere eller kvotalærere, i videre  

 uddannelse tilrettelagt efter § 21 i lov om uddannelse af lærere til  

 folkeskolen, jfr. lovbekendtgørelse nr. 334 af 4. juli 1985, eller på kurser  

 arrangeret af en eller flere primærkommuner eller amtskommuner m.fl., kan  

 vedkommende skolemyndighed med virkning fra 1. august 1987 bestemme, at  

 deltagelse i videre uddannelse indgår i lærerens pligtige timetal, når kurset  

 har en varighed af 40 timer eller derover.
Stk. 2 For hver kursustime, der ligger uden for den enkelte forstander/lærers  

 skemalagte undervisningstid, ydes der en  timereduktion  på 1 time.  

 Ved opgørelsen af antallet af reduktionstimer for deltagelse i et eller flere  

 kursus fratrækkes dog forlods ialt 10 timer, jfr. i øvrigt  

 Undervisningsministeriets cirkulære af 17. marts 1986 om nedsættelse af det  

 pligtige timetal for lærere i folkeskolen ved deltagelse i videre uddannelse.
 OVERTIMEBETALING.
§ 14 Overtimer bør så vidt muligt undgås.
Stk.2 Lærere med fuldt pligtigt løntimetal aflønnes for eventuelle timer ud over  

 det fulde årlige løntimetal, jfr. §§ 5-10, med 1,25/1053 af den fastsatte  

 fulde årlige løn, jfr. § 2, stk. 2. Opgørelsen og betalingen foretages ved  

 udgangen af hvert skoleår.
Stk. 3 Undervisningsministeriet kan fastsætte regler for afspadsering af  

 overtimer.
Stk. 4 Forstandere kan ikke oppebære betaling for overtimer.
Stk. 5 Lærere, der har nedsat timetal som følge af alder, jfr. § 5, kan ikke have  

 overtimer.
Undervisningsministeriet, Direktoratet for Folkeoplysning, Frie  

 Grundskoler m.v. kan i særlige tilfælde fravige denne bestemmelse.
Stk. 6 Kvotalærere med mindre end fuldt pligtigt løntimetal kan ikke have  

 overtimer.
 KOSTSKOLETILLÆG.
§ 15 Som godtgørelse for det særlige arbejde forbundet med  

 kostskolevirksomheden, herunder arbejde på ubekvemme tidspunkter, ydes et  

kostskoletillæg.
Stk. 2 Kostskoletillægget  til  forstandere  udgør kr. 412,00 pr.  

 år eller kr. 34,33 pr. måned.
Fra 1. april 1987 udgør tillægget tilsvarende  

 henholdsvis kr. 431,00 og kr. 35,92.
Stk. 3 Tillægget til lærere med fuldt årligt løntimetal udgør kr. 4.492,00 pr. år  

 eller kr. 374,33 pr. måned.  Fra 1. april 1987  udgør tilægget  

 tilsvarende henholdsvis kr. 5.716,00 pr. år og kr. 476,33 pr. måned.  Fra  

 1. oktober 1987 udgør tillægget tilsvarende henholdsvis kr. 5.751,00 pr.  

 år og 479,25 pr. måned.
Tillægget indgår ikke ved beregning af  

 overtimebetaling.
Stk. 4 Tillægget pr. måned til øvrige fastansatte lærere og kvotalærere udgør kr.  

 0,36 ganget med det årlige løntimetal.
 Fra 1. april 1987  udgør tillægget tilsvarende kr. 0,45 og  fra  

 1. oktober 1987 udgør tillægget kr. 0,46 ganget med det årlige løntimetal  

 opgjort efter §§ 5-10.
 PENSION OG ØVRIGE ANSÆTTELSESVILKÅR.
§ 16 Forstanderen og de fastansatte lærere er med hensyn til pension omfattet  

 af de for folkeskolens tjenestemænd gældende regler.
Stk. 2 Til kvotalærere ydes fra 1. april 1986 pension efter reglerne i  

 Undervisningsministeriets cirkulære af 25. februar 1987 om pensionssikring af  

 timelærere m.fl.
§ 17 For forstanderen og de fastansatte lærere gælder iøvrigt, medmindre andet  

 fremgår ovenfor, reglerne for folkeskolens tjenestemænd.
 IKRAFTTRÆDELSESBESTEMMELSER.
§ 18 Cirkulæret har virkning fra 1. januar 1987, medmindre andet fremgår af de  

 enkelte bestemmelser.
Stk. 2 Fra samme tidspunkt ophæves følgende regler:
- Undervisningsministeriets cirkulære af 6. april 1984 om tjenestetid m.v.  

 for forstandere og lærere ved kommunale ungdomskostskoler - Undervisningsministeriets cirkulære af 9. september 1986 om  

 omklassificering af forstandere og lærere ved kommunale ungdomskostskoler.
 - Undervisningsministeriets cirkulærer af henholdsvis 8. januar, 27. maj  

 og 15. november 1987 om ulempegodtgørelse til forstandere og lærere ved  

 kommunale ungdomskostskoler.
 Undervisningsministeriet, den 6. april  

 1988.
 P.m.v.
 e.b.
 Mogens Lunge.
 fm.
