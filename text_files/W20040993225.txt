Klage  

 over, at brud på kæben ikke blev konstateret Nævnet fandt ikke grundlag for at kritisere  

 reservelægen for hendes behandling af patienten den 19. december 2002 på  

 skadestuen, idet det var nævnets vurdering, at det ikke var under normen for  

 almindelig  

 anerkendt faglig standard, at en reservelæge fra ortopædkirurgisk afdeling  

 ikke  

 opdagede, at der var forandringer i form af forkortning af underkæbebenet og  

 forskydning ved kæbeleddet, når der ikke samtidig var en synlig brudlinie.
 Nævnet fandt grundlag for at kritisere speciallægen fra  

 radiologisk afdeling, idet det var nævnets opfattelse, at på trods af, at  

 speciallægen vurderede, at røntgenundersøgelsen ikke var sufficient, burde  

 han  

 have erkendt forandringerne i kæbebenet og på grundlag af disse have tilrådet  

 patienten, at hun blev indkaldt til specialoptagelser af det pågældende  

 kæbeled.
Det var nævnets vurdering, at røntgenundersøgelsen af  

 patientens kæbe den 19. december 2002 viser en betydelig forkortning af  

 underkæbebenets venstre side ved kæbeleddet, og at ledhovedet står roteret og  

 forskudt i forhold til ledskålen.
Det var nævnets vurdering, at  

 forandringerne  

 med stor sandsynlighed er udtryk for et brud i kæbehalsen med skred af  

 ledhovedet.
Højre side af kæbebenet frembyder intet unormalt.
 Nævnet fandt endvidere grundlag for at kritisere den  

 læge på ortopædkirurgisk afdeling, der på røntgenkonferencen efter den 20.  

 december 2002 havde ansvaret for at følge op på behandlingen af patienten,  

 idet  

 der var tale om røntgenbilleder, der blev beskrevet som ikke værende  

 sufficiente.
