I medfør af §§ 4, 15, stk. 2, 71, stk. 10 og 11, 72, 75, 76, stk. 3, 79, stk. 1, 80, stk. 4 og 5, 83, stk. 4 og 5, 89, stk. 5, 95, 105, 108b, 109, stk 2 og 4-6, 110, 111, stk. 2 og 3, 114 og 123, stk. 2 i toldloven, jf. lovbekendtgørelse nr. 153 af 27. februar 1992 samt § 1, stk. 4 i lov om administration af Det Europæiske Fællesskabs forordninger om markedsordninger for landbrugsvarer m.v. jf.
 lovbekendtgørelse nr. 414 af 13. juni 1990 fastsættes (* 1):
Toldbehandling af befordringsmidler Skibe § 1.  Bestemmelserne om søværts vareførsel m.v. i  

 toldloven og i denne bekendtgørelse samt de hertil knyttede  

 straffebestemmelser anvendes overfor skibe, der er hjemmehørende i de stater,  

 der har ratificeret konventionen af 19. august 1925 om bekæmpelse af smugleri  

 af alkoholholdige varer (Helsingforskonventionen) og dennes  

 slutningsprotokol; bestemmelserne anvendes inden for de områder og i det  

 omfang, der er fastsat i konventionens artikel 9.
 § 2.  Ved skibe forstås i denne bekendtgørelse skibe,  

 både og fartøjer af enhver art, med undtagelse af sø-luftfartøjer.
 § 3.  Skibe, der befinder sig i toldområdet er  

 undergivet toldkontrol.
Stk. 2.  Skibe skal stoppe på de statslige told- og  

 skattemyndigheders forlangende.
Stopordre afgives enten mundtligt eller ved  

 stopsignalet: »Stop Deres skib øjeblikkeligt«.
 Stk. 3.  Skibets fører skal give de oplysninger om skib  

 og ladning m.v., som er nødvendige for kontrollens udøvelse, og skal bekræfte  

 oplysningerne ved fremlæggelse af skibspapirer og ladningsdokumenter m.v.  

 samt påvise og åbne eller afdække alle adgange til lasten, rum og gemmer.
 Stk. 4.  De statslige told- og skattemyndigheder har ret  

 til overalt i skibet at foretage den undersøgelse (inkvirering), som er  

 nødvendig for kontrollens udøvelse.
Stk. 5.  Stk. 1-4 gælder tilsvarende, når svensk  

 toldbevogtningspersonale i toldområdet udøver toldbevogtningstjeneste i  

 overensstemmelse med den mellem Danmark og Sverige indgåede overenskomst af  

 28. oktober 1935 om fælles bevogtning til bekæmpelse af ulovlig indførsel af  

 alkoholholdige varer.
Svensk toldbevogtningspersonale har herunder samme  

 retsbeskyttelse som tilsvarende dansk bevogtningspersonale.
§ 4.  Uberigtigede varer kan forlanges henlagt under  

 toldlukke, når et skib befinder sig i toldområdet, eller når det under  

 sejlads mellem steder i toldområdet passerer fremmed eller internationalt  

 farvand.
Kan toldlukke ikke anbringes på forsvarlig måde, kan der træffes  

 forholdsregler til sikring af told- og afgifter, herunder kan skibet på  

 dettes bekostning besættes med toldvagt.
Stk. 2.  Skibe i toldområdet må ikke medføre uberigtiget  

 proviant m.v., medmindre de har påbegyndt en rejse, hvis endelige  

 bestemmelsessted er et anløbssted uden for toldområdet.
De i § 81, stk 6 og  

 7, nævnte fartøjer kan dog medføre uberigtiget proviant, der er indladet i  

 overensstemmelse med de for disse fartøjer fastsatte regler.
 Stk. 3.  Udenlandske lystfartøjer, som udelukkende er på  

 rejse mellem steder i hjemlandet og steder i toldområdet, samt danske  

 lystfartøjer må kun medføre uberigtiget proviant m.v. i det omfang, denne kan  

 tillades indført afgiftsfrit efter reglerne om afgiftsfrihed for rejsegods.
 § 5.  Havnemyndighederne skal underrette de statslige  

 told- og skattemyndigheder om skibets forventede ankomst samt om uanmeldte  

 skibes ankomst.
 Stk. 2.  Skibets fører skal snarest efter ankomsten  

 mundtligt anmelde over for de statslige told- og skattemyndigheder, hvorfra  

 skibet ankommer, og hvilken ladning det medfører.
 Stk. 3.  Losning og indladning af varer, landsætning og  

 ombordtagning af passagerer samt landsætning af besætningsmedlemmer skal  

 forud mundtligt anmeldes over for de statslige told- og skattemyndigheder og  

 må ikke påbegyndes før tilladelse dertil foreligger.
 Stk. 4.  Passagerskibe i rutefart og færger, der  

 ankommer efter en forud meddelt fartplan, er undtaget fra stk. 1-3. De  

 statslige told- og skattemyndigheder kan dog regulere landsætning og  

 ombordtagning af passagerer samt i særlige tilfælde forbyde losning og  

 indladning af varer, indtil inkvirering er foretaget.
 Stk. 5.  De statslige told- og skattemyndigheder kan  

 nægte adgang til et skib, indtil inkvireringen er afsluttet.
 § 6.  Føreren af et skib, der befinder sig i  

 toldområdet, skal før inkvireringen til de statslige told- og  

 skattemyndigheder afgive en skriftlig angivelse af skib, ladning og proviant  

 m.v. (tolddeklaration), jf § 102.
 Stk. 2.  Føreren af et skib, der ankommer til en dansk  

 havn, jf dog stk. 3, skal ved ankomsten afgive en tolddeklaration til de  

 statslige told- og skattemyndigheder eller til havnemyndigheden i de havne,  

 hvor havnemyndigheden er bemyndiget til at modtage deklarationen.
 Stk. 3.  Bestemmelsen i stk. 2 gælder ikke for skibe,  

 der ankommer til en dansk havn direkte fra en anden dansk havn, og som ikke  

 medbringer uberigtigede varer som ladning eller proviant.
Stk. 4.  Tolddeklarationen skal indeholde oplysninger om  

 skibsførerens navn og skibets data (art, navn, hjemsted og tonnage), antal  

 besætningsmedlemmer og passagerer, navnet på skibets stedlige repræsentant,  

 hvorfra skibet kommer, formålet med anløbet, ladningens art og mængde samt  

 indladningshavne og lossehavne med angivelse af de pågældende  

 ladningsdokumenters datoer og numre.
For varer, der er forsendt i  

 overensstemmelse med EF's ordninger for forsendelse, skal endvidere angives  

 forsendelsesdokumenternes antal og numre.
Tolddeklarationen skal indeholde  

 specificerede oplysninger om beholdningen af uberigtiget proviant m.v.  

 (herunder varer, der tilhører fører og besætningsmedlemmer), samt  

 skibsførerens erklæring om, at skibet ikke medfører andre eller flere varer  

 end de angivne, og at der ikke findes andre adgange til lastrum eller rum og  

 gemmer end de, som under inkvireringen vil blive påvist over for de statslige  

 told- og skattemyndigheder.
Tolddeklarationen skal endvidere indeholde  

 skibsførerens erklæring om betaling af isafgift, overholdelse af  

 epidemibestemmelserne samt bestemmelserne om sødygtighed og  

 olieansvarsforsikringscertifikat.
Stk. 5.  Ankommer skibet fra et land, hvormed Danmark  

 har truffet aftale om anvendelse af toldpas for skibe, skal skibsføreren  

 sammen med tolddeklarationen aflevere det af toldvæsenet i det pågældende  

 land udstedte toldpas.
Skibsføreren skal endvidere meddele oplysninger om  

 årsagen til eventuelle ændringer i beholdningerne.
Fremlægges toldpasset  

 ikke, eller er der væsentlige uoverensstemmelser mellem toldpassets  

 oplysninger og de forefundne beholdninger, som føreren ikke kan gøre rede  

 for, eller forefindes der under inkvireringen større mængder varer, der ikke  

 er angivet, er de statslige told- og skattemyndigheder berettiget til at  

 sætte toldvagt ved skibet på dettes bekostning.
 Stk. 6.  Ved inkvirering skal skibets nationalitets- og  

 målingsdokumenter efter anmodning afleveres til de statslige told- og  

 skattemyndigheder, hvor de forbliver, indtil der er givet tilladelse til  

 afsejling.
 § 7.  Føreren af et skib, der skal forlade  

 toldområdet, skal anmelde afsejlingen for de statslige told- og  

 skattemyndigheder.
 Stk. 2.  Passagerskibe i rutefart og færger, der afgår  

 efter en forud meddelt fartplan, er undtaget fra stk 1.
 Stk. 3.  De statslige told- og skattemyndigheder kan  

 forbyde et fartøjs afgang, indtil inkvirering er foretaget.
 § 8.  Føreren af et skib, der skal forlade  

 toldområdet, skal senest 2 timer inden afsejlingen afgive en skriftlig  

 angivelse af skib, ladning og proviant m.v. (tolddeklaration) til de  

 statslige told- og skattemyndigheder.
 Stk. 2.  Tolddeklarationen skal indeholde oplysninger om  

 tidspunktet for skibets afgang, om skibets bestemmelsessted og forventede  

 ankomsttidspunkt, ladningens art og dennes indladningshavne og lossehavne med  

 angivelse af de pågældende ladningsdokumenters datoer og numre samt  

 specificerede oplysninger om beholdningen af uberigtiget proviant m.v.  

 Tolddeklarationen skal endvidere indeholde skibsførerens erklæring om, at  

 skibet ikke medfører andre eller flere varer end de angivne.
 Stk. 3.  Skibsføreren skal opbevare en kopi af  

 tolddeklarationen om bord og skal på forlangende fremlægge den for de  

 statslige told- og skattemyndigheder.
 Stk. 4.  Afgår skibet til et land, hvormed Danmark har  

 truffet aftale om anvendelse af toldpas, eller er skibet under 120 tons  

 netto, eller fremsættes der anmodning derom, medgives skibets fører et af de  

 statslige told- og skattemyndigheder udstedt toldpas, indeholdende  

 oplysninger om skibet, ladning og proviant m.v.
 § 9.  De statslige told- og skattemyndigheder kan give  

 lettelser i de betingelser, der er fastsat i §§ 5-8, for så vidt angår skibe,  

 der tilhører danske eller fremmede statsmyndigheder, og som ikke medfører  

 gods eller passagerer mod betaling, samt fiskerfartøjer, skoleskibe, bugser-  

 og lodsbåde, bjærgningsfartøjer, passagerskibe i rutefart og færger, fartøjer  

 under 6 tons netto og fartøjer i fart mellem anløbssteder inden for samme  

 tolddistrikt eller på fjordene.
 § 10.  Føreren eller ejeren af et skib hæfter for told  

 og afgifter af varer, herunder restladning og proviantbeholdning, som i  

 toldområdet indlades, opbevares, fraføres eller forbruges i strid med  

 reglerne i denne bekendtgørelse.
 § 11.  Føreren af skibe, der i tidsrummet 15. december  

 - 31. marts anløber dansk havn inden for Skagen, skal efter nærmere fastsatte  

 retningslinier afgive angivelse vedrørende isafgift til de statslige told- og  

 skattemyndigheder, medmindre skibet i perioden allerede har betalt isafgift 2  

 gange.
Fly § 12.  Fly, der ankommer til eller afgår fra  

 toldområdet, må kun lande på og afgå fra landingspladser, der er godkendte af  

 de statslige told- og skattemyndigheder (toldlufthavne). Losning og  

 indladning af varer samt ilandsætning og ombordtagning af passagerer er  

 undergivet toldkontrol.
 Stk. 2.  Undtaget fra stk. 1, 1. pkt., er:
 § 13.  De statslige told- og skattemyndigheder kan som  

 betingelse for at anerkende en landingsplads som toldlufthavn kræve, at der  

 uden udgift for disse stilles fornødent udstyrede lokaler og indretninger til  

 rådighed for passagereftersyn m.v. samt etableres nødvendige afspærringer.
 Stk. 2.  De statslige told- og skattemyndigheder har i  

 en toldlufthavn uhindret adgang overalt på pladser, i bygninger, hangarer,  

 værksteder m.v. og fastsætter de bestemmelser, der er nødvendige for  

 kontrollens gennemførelse.
 § 14.  Fly, der befinder sig i toldområdet, er  

 undergivet toldkontrol.
 Stk. 2.  Flyets fører skal give de oplysninger om fly og  

 ladning m.v., som er nødvendige for kontrollens udøvelse og skal bekræfte  

 oplysningerne ved fremlæggelse af flyets rejsejournal og ladningsdokumenter  

 m.v. samt påvise og åbne eller afdække alle adgange til lasten, rum og  

 gemmer.
 Stk. 3.  De statslige told- og skattemyndigheder har ret  

 til at inkvirere flyet.
§ 15.  Når et fly befinder sig i toldområdet, eller  

 når det er under flyvning mellem steder i toldområdet, kan de statslige told-  

 og skattemyndigheder forlange uberigtigede varer henlagt under toldlukke.
Kan  

 toldlukke ikke anbringes på forsvarlig måde, kan der træffes forholdsregler  

 til sikring af told- og afgifter, herunder kan flyet på dettes bekostning  

 besættes med toldvagt.
 Stk. 2.  Fly i toldområdet må ikke medføre uberigtiget  

 proviant m.v., medmindre de har påbegyndt en rejse, hvis endelige  

 bestemmelsessted er et landingssted uden for toldområdet.
 Stk. 3.  Undtaget fra stk. 2 er dog fly i rutefart, der  

 efter en af de statslige told- og skattemyndigheder forud godkendt fartplan  

 har fået tilladelse til kombineret indenrigs- og udenrigsflyvning.
 § 16.  Lufthavnsmyndighederne skal underrette de  

 statslige told- og skattemyndigheder om flys forventede ankomst og afgang  

 samt om uanmeldte flys ankomst.
 Stk. 2.  Landsætning og ombordtagning af passagerer,  

 landsætning af besætningsmedlemmer samt losning og indladning af varer skal  

 forud mundtligt anmeldes til de statslige told- og skattemyndigheder og må  

 ikke påbegyndes, før tilladelse foreligger.
 Stk. 3.  Fly i rutefart, der ankommer efter en forud  

 meddelt fartplan, er undtaget fra stk. 1-2. De statslige told- og  

 skattemyndigheder kan dog regulere landsætning og ombordtagning af passagerer  

 samt i særlige tilfælde forbyde losning og indladning af varer, indtil  

 inkvireringen er foretaget.
 Stk. 4.  De statslige told- og skattemyndigheder kan  

 nægte adgang til et fly, indtil inkvireringen er afsluttet.
 § 17.  Føreren af et fly skal ved ankomst til  

 toldområdet afgive skriftlig angivelse af fly, ladning og proviant m.v.  

 (tolddeklaration) til de statslige told- og skattemyndigheder, jf § 102.
 Stk. 2.  De statslige told- og skattemyndigheder kan i  

 særlige tilfælde tillade, at den i stk. 1 omhandlede tolddeklaration ikke  

 afgives.
Stk. 3.  Tolddeklarationen skal indeholde oplysninger om  

 førerens navn og flyets data (art, nummer, nationalitet og ejerens navn),  

 antal besætningsmedlemmer og passagerer, navnet på flyets stedlige  

 repræsentant, hvorfra flyet kommer, ladningens art og mængde samt  

 indladningshavne og lossehavne med angivelse af de pågældende  

 ladningsdokumenters datoer og numre.
For varer, der er forsendt i  

 overensstemmelse med EF's ordninger for forsendelse, skal endvidere angives  

 forsendelsdokumenternes antal og numre.
Tolddeklarationen skal endvidere  

 indeholde summariske oplysninger om det medførte rejsegods og specificerede  

 oplysninger om beholdningen af uberigtiget proviant m.v. (herunder varer, der  

 tilhører fører og besætningsmedlemmer) samt førerens erklæring om, at flyet  

 ikke medfører andre eller flere varer end de angivne, og at der ikke findes  

 andre adgange til lastrum eller rum og gemmer end de, som under inkvireringen  

 vil blive påvist over for de statslige told- og skattemyndigheder.
 Stk. 4.  De statslige told- og skattemyndigheder kan  

 tillade, at den i stk. 3 omhandlede specifikation af proviantbeholdningen  

 udelades.
 Stk. 5.  Det kan tillades, at medarbejdere i eller  

 agenter for luftfartsselskaber på førerens vegne afgiver den i stk. 1  

 omhandlede tolddeklaration.
Stk. 6.  Ankommer flyet fra et land, hvormed Danmark har  

 truffet aftale om toldsamarbejde, skal føreren i forbindelse med afgivelse af  

 tolddeklarationen fremlægge eventuelle af toldvæsenet i det pågældende land  

 autoriserede tolddokumenter samt meddele oplysninger om årsagen til  

 eventuelle ændringer i beholdningerne.
Fremlægges dokumenterne ikke, eller er  

 der væsentlige uoverensstemmelser mellem dokumentets oplysninger og de  

 forefundne beholdninger, som føreren ikke kan gøre rede for, eller forefindes  

 der under inkvireringen større mængder varer, der ikke er angivet, er de  

 statslige told- og skattemyndigheder berettiget til at træffe forholdsregler  

 til sikring af told- og afgifter, herunder at sætte toldvagt ved flyet på  

 dettes bekostning.
 Stk. 7.  Ankommer flyet fra et sted i toldområdet med  

 uberigtigede varer, jf § 15, stk. 3, skal flyets fører fremlægge den i § 18,  

 stk. 5, nævnte tolddeklaration til de statslige told- og skattemyndigheder.
 § 18.  Føreren af et fly, der skal afgå fra en  

 toldlufthavn i toldområdet, skal før afgangen til de statslige told- og  

 skattemyndigheder afgive en skriftlig angivelse af fly, ladning og proviant  

 m.v. (tolddeklaration), og flyet må ikke afgå, før der er givet tilladelse.
 Stk. 2.  Tolddeklarationen skal indeholde oplysninger om  

 tidspunktet for flyets afgang, flyets bestemmelsessted, ladningens art og  

 dennes indladningshavne og lossehavne med angivelse af de pågældende  

 ladningsdokumenters datoer og numre samt summariske oplysninger om det  

 medførte rejsegods og oplysninger om beholdningen af uberigtiget proviant  

 m.v. specificeret som anført i § 17, stk. 3 og 4. Tolddeklarationen skal  

 endvidere indeholde førerens erklæring om, at flyet ikke medfører andre eller  

 flere varer end de angivne.
 Stk. 3.  Det kan tillades, at medarbejdere i eller  

 agenter for luftfartsselskaber på førerens vegne afgiver den i stk. 1 og 2  

 nævnte tolddeklaration.
 Stk. 4.  Afgår flyet til et land, hvormed Danmark har  

 truffet aftale om toldsamarbejde, medgives flyets fører et af de statslige  

 told- og skattemyndigheder autoriseret tolddokument, der indeholder  

 oplysninger om flyet, ladning og proviant m.v.
 Stk. 5.  Afgår flyet med uberigtigede varer til en  

 toldlufthavn i toldområdet, medgives flyets fører et eksemplar af den  

 tolddeklaration, der er nævnt i stk. 2. Deklarationen skal fremlægges for de  

 statslige told- og skattemyndigheder på ankomststedet.
 § 19.  Fly, der udelukkende er i fart mellem  

 landingspladser i toldområdet, er undtaget fra bestemmelserne i §§ 16 og 18.
 Stk. 2.  De statslige told- og skattemyndigheder kan  

 give lettelser i de bestemmelser, der er fastsat i §§ 17 og 18, for så vidt  

 angår fly, der tilhører danske eller fremmede statsmyndigheder, og som ikke  

 medfører gods eller passagerer mod betaling.
§ 20.  Fra et fly må der ikke nedkastes uberigtigede  

 varer i toldområdet, medmindre det sker af sikkerhedsmæssige grunde.
Ejeren  

 eller den, der har rådighed over flyet, hæfter for told og afgifter af  

 nedkastede varer, der ikke tilvejebringes og ikke kan anses for tilintetgjort  

 ved nedkastningen.
 Stk. 2.  Nedkastes der af sikkerhedsmæssige grunde  

 uberigtigede varer i toldområdet, skal føreren snarest underrette de  

 statslige told- og skattemyndigheder.
 § 21.  Føreren eller ejeren af et fly hæfter for told  

 og afgifter af varer, herunder restladning og proviantbeholdning, som i  

 toldområdet indlades, opbevares, fraføres eller forbruges i strid med  

 reglerne i denne bekendtgørelse.
Tog § 22.  Togtrafik mellem udlandet og toldområdet er  

 undergivet toldkontrol.
 Stk. 2.  De statslige told- og skattemyndigheder har ret  

 til at inkvirere tog og togdele, der ankommer til eller afgår fra  

 toldområdet.
 Stk. 3.  Togpersonale og andre beskæftiget i tog, f.eks.  

 sovevogns-, restaurations- og postpersonale, har pligt til at give de  

 oplysninger, der er nødvendige for kontroludøvelsen, herunder oplysninger om  

 tog og ladning, samt til at påvise og åbne eller afdække alle adgange til  

 lasten, rum og gemmer.
Stk. 4.  Indtil inkvireringen er afsluttet, må tog ikke  

 uden de statslige told- og skattemyndigheders tilladelse køres bort fra  

 kontrolstedet, og varer må ikke aflæsses.
De statslige told- og  

 skattemyndigheder kan nægte personer adgang til toget under inkvireringen.
I  

 persontog kan inkvireringen foretages under kørslen.
 Stk. 5.  De i stk. 3 nævnte personer må fra toget kun  

 fraføre varer, der forinden er angivet for de statslige told- og  

 skattemyndigheder.
 § 23.  Beholdningen af uberigtiget spiritus og  

 tobaksvarer i internationale togs restaurationsvogne kan forlanges anbragt  

 under toldlukke.
Lastbiler og andre befordringsmidler § 24.  Lastbiltrafik mellem udlandet og toldområdet er  

 undergivet toldkontrol.
 Stk. 2.  Lastbiler skal ved indpassage i og udpassage  

 fra toldområdet uopfordret standse op for toldkontrol, og skal i øvrigt i  

 toldområdet standse op for toldkontrol på de statslige told- og  

 skattemyndigheders forlangende.
 Stk. 3.  Lastbilens fører har pligt til at give de  

 oplysninger, der er nødvendige for kontroludøvelsen, herunder om lastbil og  

 ladning, m.v., og til at bekræfte oplysningerne ved fremlæggelse af  

 registreringspapirer m.v. og ladningsdokumenter samt til at påvise og åbne  

 eller afdække alle adgange til lasten, rum og gemmer.
 Stk. 4.  De statslige told- og skattemyndigheder har ret  

 til at inkvirere lastbilen.
 § 25.  De statslige told- og skattemyndigheder kan  

 bestemme, hvor toldbehandlingen af lastbiler skal finde sted.
Stk. 2.  En lastbil må ikke køres bort fra  

 toldbehandlingsstedet, og varer må ikke aflæsses eller fjernes uden de  

 statslige told- og skattemyndigheders tilladelse.
Indtil inkvireringen er  

 afsluttet, må personer ikke uden de nævnte myndigheders tilladelse forlade  

 lastbilen og personer kan nægtes adgang til den.
§ 26.  Føreren af en lastbil, der ankommer til  

 toldområdet, skal, før inkvireringen påbegyndes, til de statslige told- og  

 skattemyndigheder mundtligt give oplysning om lastbil, ladning og proviant  

 m.v.
De statslige told- og skattemyndigheder kan kræve, at disse oplysninger  

 afgives skriftligt (i en tolddeklaration), jf. § 102.
 § 27.  Lastbiltrafik over landegrænserne må kun finde  

 sted over de af de statslige told- og skattemyndigheder hertil godkendte  

 overgangssteder.
 Stk. 2.  Sker toldbehandlingen ikke på overgangsstedet,  

 kan de statslige told- og skattemyndigheder bestemme, at lastbiler skal følge  

 en bestemt rute mellem overgangsstedet og toldbehandlingsstedet; kørslen skal  

 ske uden ophold, og varer må ikke af- eller pålæsses undervejs.
 § 28.  For andre befordringsmidler i trafik mellem  

 udlandet og toldområdet end skibe, fly, tog og lastbiler finder §§ 24-27 samt  

 § 30, stk. 4 tilsvarende anvendelse.
 § 29.  De statslige told- og skattemyndigheder kan  

 give lettelser i de bestemmelser, der er fastsat i §§ 24-27, for  

 befordringsmidler, der benyttes af de personer, som er nævnt i § 32.
Toldbehandling af personer Personer § 30.  De i toldlovens § 73, stk. 7 nævnte angivelser  

 og oplysninger kan afgives mundtligt, når varerne ikke indføres i  

 erhvervsmæssigt øjemed, medmindre de statslige told- og skattemyndigheder  

 finder det påkrævet, at angivelserne og oplysningerne afgives skriftligt.
 Stk. 2.  Personer, der ankommer til toldområdet, har  

 pligt til straks at foretage angivelse til de statslige told- og  

 skattemyndigheder, hvis de medfører varer, der skal told- og  

 afgiftsberigtiges, eller varer, der er omfattet af særlige  

 indførselsbestemmelser.
Stk. 3.  De statslige told- og skattemyndigheder kan  

 bestemme, at personer, der ankommer til toldområdet, kan foretage angivelse  

 ved at passerer et kontrolområde, som består af 2 kanaler, hvoraf den ene  

 (rød kanal) er mærket »varer at angive« og den anden (grøn kanal)  

 er mærket »ingen varer at angive«.
Personer, der passerer gennem  

 grøn kanal, har ved denne handling angivet over for de statslige told- og  

 skattemyndigheder, at de ikke medfører varer, der skal told og  

 afgiftsberigtiges, eller varer, for hvilke der gælder særlige  

 indførselsbestemmelser.
Stk. 4.  Statsborgere i de nordiske lande eller i  

 EF-lande, der ankommer i personbil til toldområdet fra Tyskland, kan foretage  

 angivelse ved på forruden at anbringe en grøn skive, der måler mindst 8 cm i  

 diameter.
Ved denne handling har føreren og passagererne angivet over for de  

 statslige told- og skattemyndigheder, at de ikke medfører varer, der skal  

 told- og afgiftsberigtiges, eller varer, der er undergivet særlige  

 indførselsbestemmelser.
 Stk. 5.  Personer, der er beskæftiget ved skibsfart,  

 luftfart og lastbiltrafik, og hvis indrejse finder sted i forbindelse dermed,  

 skal over for skibets, flyets eller lastbilens fører angive samtlige  

 medbragte varer, jf § 6,stk. 4, § 17, stk. 3, og § 26. Varer, der er angivet  

 over for skibets, flyets eller lastbilens fører, er fritaget for angivelse  

 efter toldlovens § 73, stk. 7, medmindre varerne fraføres befordringsmidlet.  

 Varer, der skal fraføres, skal angives over for de statslige told- og  

 skattemyndigheder inden fraførslen.
 Stk. 6.  Personer, der har været om bord i skibe eller  

 fly, kan kun fraføre befordringsmidlet varer, som før fraførslen er angivet  

 over for de statslige told- og skattemyndigheder.
§ 31.  Det påhviler personer, der anser sig berettiget  

 til told- og afgiftsfri indførsel af varer, ved toldbehandlingen at godtgøre,  

 at de herfor fastsatte betingelser er opfyldt.
For personer, der indrejser i  

 grupper eller selskaber, vil de statslige told- og skattemyndigheder kunne  

 godtage dokumentation afgivet af en rejseleder på gruppens eller selskabets  

 vegne.
 § 32.  De statslige told- og skattemyndigheder kan  

 tillade, at personer, der har bopæl i de toldgrænsezoner, der er omhandlet i  

 den dansk-tyske overenskomst om toldlettelser i den lille grænsetrafik,  

 passerer landegrænsen uden for de godkendte overgangssteder.
 § 33.  I det omfang, det er foreskrevet i de af  

 Danmark tiltrådte mellemfolkelige aftaler, er fremmede landes diplomatiske  

 udsendinge og udsendte lønnede konsuler og disses familiemedlemmer samt  

 personer, der udfører hverv for internationale organisationer og  

 institutioner, og medlemslandenes repræsentanter i sådanne organisationer og  

 institutioner fritaget for eftersyn af person og bagage.
Toldbehandling af varer Godsregistrering § 34.  Varer, der indføres i toldområdet samt varer,  

 der indføres fra Københavns Frihavn til den øvrige del af toldområdet, skal  

 angives for de statslige told- og skattemyndigheder til godsregistrering.
 Stk. 2.  Undtaget fra godsregistrering er: 1) Varer, som  

 er omfattet af bestemmelserne i toldlovens § 18 og § 25, stk. 1, nr. 1-3,  

 samt her i landet registrerede motorkøretøjer, som genindføres i henhold til  

 toldlovens § 19, og varer, for hvilke henførsel under ordningen vedrørende  

 midlertidig toldfrihed i henhold til toldlovens § 24 af de statslige told- og  

 skattemyndigheder tillades alene på grundlag af mundtlig angivelse og  

 sikkerhedsstillelse ved fremlæggelse af ATA-carnet eller et  

 fællesskabscarnet, udstedt i henhold til ordningen for midlertidige  

 varebevægelser inden for EF. 2) Postforsendelser, som postvæsenet efter de  

 statslige told og skattemyndigheders bestemmelser kan udlevere direkte til  

 modtagerne. 3) Indskrevet rejsegods, herunder rejsegods, der indføres med  

 ruteskib og er indskrevet til videre befordring med jernbane, når det  

 ilandbringes og overgives til jernbanen under toldkontrol. 4)  

 Postforsendelser i transit til steder uden for toldområdet. 5) Flygods i  

 transit til steder uden for toldområdet, der tillades omladet i en  

 toldlufthavn, og som genudføres senest 10 hverdage (lørdage ikke medregnet)  

 efter indførslen. 6) Varer i transit til steder uden for toldområdet eller  

 til Københavns Frihavn, når de forsendes i overensstemmelse med EFs ordninger  

 for fællesskabsforsendelse eller mod fremlæggelse af carneter udstedt i  

 henhold til toldkonventionerne om international godstransport på grundlag af  

 TIR-carneter eller toldkonventionen vedrørende ATA-carneter for midlertidig  

 indførsel af varer eller et fællesskabscarnet, udstedt i henhold til  

 ordningen for midlertidige varebevægelser inden for EF, eller et  

 forsendelsesdokument udstedt i henhold til overenskomsten af 19. juni 1951  

 mellem deltagerne i Den Nordatlantiske Traktat vedrørende status for deres  

 styrker. 7) Varer fra Københavns Frihavn, når de via den øvrige del af  

 toldområdet forsendes til steder uden for dette i overensstemmelse med EF's  

 ordninger for forsendelse eller mod fremlæggelse af carneter udstedt i  

 henhold til toldkonventionerne om international godstransport på grundlag af  

 TIR-carneter eller et forsendelsesdokument udstedt i henhold til  

 overenskomsten af 19. juni 1951 mellem deltagerne i Den Nordatlantiske  

 Traktat vedrørende status for deres styrker. 8) Varer, som fraføres  

 Københavns Frihavn, når de via den øvrige del af toldområdet forsendes til  

 steder uden for dette mod fremlæggelse af en udførselsangivelse. 9) Varer i  

 skibe og fly, der ikke oplosses på registreringsstedet, herunder  

 restladninger.
 Stk. 3.  De statslige told- og skattemyndigheder kan,  

 når særlige omstændigheder taler derfor, f.eks. i tilfælde, hvor  

 fortoldningsangivelse ikke kræves afgivet, jf. § 50,stk. 2, 2. pkt., fritage  

 andre varer end de i stk. 2 nævnte for godsregistrering.
 Stk. 4.  De statslige told- og skattemyndigheder kan,  

 når kontrolmæssige hensyn i særlige tilfælde taler derfor, kræve de i stk. 2  

 nævnte varer angivet til godsregistrering.
 § 35.  De i § 34, stk. 1, nævnte varer skal  

 registreres snarest efter ankomsten til toldområdet eller ved fraførslen fra  

 Københavns Frihavn på de af de statslige told- og skattemyndigheder anviste  

 godsregistreringssteder, jf. dog stk. 2-6.
Stk. 2.  Varer, der indføres under EF's ordninger for  

 forsendelse, kan viderebefordres til steder i toldområdet, hvor der kan  

 foretages ekspedition vedrørende forsendelserne.
Forsendelsen skal hurtigst  

 muligt bringes frem hertil (godsregistreringsstedet), hvor den straks skal  

 afsluttes og godsregistrering samtidig finde sted.
 Stk. 3.  Varer, der indføres under postvæsenets værge,  

 kan viderebefordres til registrering ved et postkontor, hvor der kan  

 foretages godsregistrering.
 Stk. 4.  De statslige told- og skattemyndigheder kan  

 tillade, at gennemgående indskrevet flygods, der omlades i en toldlufthavn,  

 godsregistreres i den lufthavn, hvortil det er indskrevet.
 Stk. 5.  De statslige told- og skattemyndigheder kan  

 tillade, at varer, der indføres i toldgodkendte køretøjer eller containere,  

 viderebefordres til steder i toldområdet, hvor der kan foretages  

 godsregistrering, når forsendelsen sker efter EF's ordninger for forsendelse.
 Stk. 6.  Varer, der indføres mod fremlæggelse af  

 carneter udstedt i henhold til toldkonventionerne om international  

 godstransport på grundlag af TIR-carneter, kan viderebefordres til steder i  

 toldområdet, hvor der kan foretages godsregistrering.
 Stk. 7.  De i stk. 3-6 nævnte varer skal hurtigst muligt  

 bringes frem til godsregistreringsstedet, hvor registreringen snarest skal  

 finde sted.
 § 36.  Virksomheder kan meddeles tilladelse til at  

 modtage varer ankommet med fly eller skib, uden at frembyde varerne ved  

 indpassagetoldstedet og uden at fremlægge godsdeklarationen ved indpassage.
 Stk. 2.  Virksomheden skal snarest efter varernes  

 ankomst foretage godsregistrering.
 Stk. 3.  Virksomheden hæfter for told og afgifter under  

 transport af varerne fra fly eller skib til egne lokaler.
 Stk. 4.  Tilladelsen kan ikke anvendes ved indførsel af  

 følgende varer:
 § 37.  Særlige indførsels- eller transitbestemmelser,  

 der er fastsat af sundhedsmæssige, sikkerhedsmæssige, veterinære,  

 plantepatologiske eller andre grunde, skal iagttages snarest efter varernes  

 ankomst til toldområdet eller ved frakørsel fra Københavns Frihavn, når dette  

 er foreskrevet i de pågældende bestemmelser.
 Stk. 2.  I de i stk. 1 nævnte tilfælde gælder § 35, stk.  

 2-6, ikke.
 § 38.  Som grundlag for registreringen afgives en  

 angivelse enten i form af en godsdeklaration, jf § 102, eller via edb.
 Stk. 2.  Undtaget fra bestemmelserne i stk. 1 er  

 ikke-fællesskabsvarer, der har været forsendt under en af EF's  

 forsendelsesprocedurer, og som ikke opbevares på godsregistreringsstedet, men  

 straks angives til fortoldning eller udførsel, jf. § 48. I sådanne tilfælde  

 udgør det eksemplar af forsendelsesdokumentet, som er bestemt til de  

 statslige told- og skattemyndigheder, angivelsen til godsregistrering.
 Stk. 3.  Stk. 2 anvendes tilsvarende for  

 fællesskabsvarer, der skal frembydes for de statslige told- og  

 skattemyndigheder i henhold til fællesskabsforskrifterne.
 Stk. 4.  Angivelse via edb er betinget af en tilladelse  

 fra de statslige told- og skattemyndigheder.
 Stk. 5.  De statslige told- og skattemyndigheder kan  

 tilbagekalde en tilladelse som omhandlet i stk. 2, såfremt virksomheden  

 tilsidesætter vilkårene for tilladelsen.
 Stk. 6.  Angivelse til godsregistrering afgives af  

 ekspeditøren, dvs. den, der som rederi, agent for rederi, skibsmægler,  

 luftfartsselskab, jernbane, postvæsen, vognmand, speditør eller lignende  

 forestår varernes indførsel i toldområdet.
 Stk. 7.  Ekspeditøren skal være en i toldområdet  

 hjemmehørende person eller offentlig eller privat virksomhed, der efter de  

 statslige told- og skattemyndigheder skøn kan påtage sig den i § 47, stk. 3,  

 nævnte hæftelse for de på varerne hvilende told- og afgiftsbeløb, jf. dog  

 stk. 10.
 Stk. 8.  Ekspeditøren skal anmelde sig til registrering  

 hos de statslige told- og skattemyndigheder.
 Stk. 9.  Anmeldelse til registrering samt anmeldelse af  

 ændringer i registrerede forhold skal ske, før godsregistrering foretages.
 Stk. 10.  De statslige told- og skattemyndigheder kan  

 dog antage godsdeklarationer fra varemodtagere, der ikke er hjemmehørende i  

 toldområdet, når varerne straks ved godsregistreringen angives til  

 fortoldning.
 Stk. 11.  De statslige told- og skattemyndigheder kan  

 tillade, at der afgives mere end een godsdeklaration vedrørende samme  

 ladning.
 Stk. 12.  Enhver, der fra steder uden for toldområdet  

 modtager varer, som ved en fejltagelse ikke er blevet godsregistreret, skal  

 snarest angive varerne til godsregistrering.
 § 39.  Angivelsen til godsregistrering skal indeholde  

 oplysninger om ekspeditørens navn, adresse og registreringsnummer (SE-nr.),  

 transportmidlets kendemærke (nummer eller navn) samt kode for varernes  

 transportmåde, transportmidlets nationalitet, afgangsland og indførselssted  

 (dog ikke for postgods).
Stk. 2.  Angivelsen skal for hver enkelt varepost  

 indeholde oplysninger om varemodtagerens navn, adresse og registreringsnummer  

 (SE-nr.), jf § 63, transportmidlets kendemærke (nummer eller navn),  

 oplysninger til brug ved godsets identifikation (emballagernes mærke, antal  

 og art, varernes art samt varernes bruttovægt) samt oplysninger om kode for  

 indladningssted og indførselssted.
For T1-varer, jf. stk. 3, angives tillige  

 godsets opbevaringsadresse.
For hver enkelt varepost skal der endvidere  

 angives kode for varernes godsregistreringsstatus.
 Stk. 3.  Angivelsen skal for hver enkelt varepost  

 endvidere indeholde oplysninger om varernes toldmæssige status inden for EF  

 samt om eventuelle særlige bemærkninger i forsendelsesdokumentet.
 Stk. 4.  Er ekspeditøren ikke bekendt med  

 varemodtagerens navn og adresse, skal der i stedet for oplysninger herom  

 angives »til ordre« samt ekspeditørens navn, adresse og  

 registreringsnummer (SE-nr). I sådanne tilfælde samt i tilfælde, hvor  

 registreringsnummer for de i § 63 omhandlede varemodtagere ikke er angivet,  

 skal varerne opbevares på ekspeditørens eget lager, og ekspeditøren skal  

 snarest muligt underrette de statslige told- og skattemyndigheder om de  

 manglende oplysninger.
Stk. 5.  Er ekspeditøren ikke bekendt med oplysninger  

 til brug for godsets identifikation, kan det tillades, at disse oplysninger  

 angives summarisk.
De specificerede oplysninger skal snarest muligt meddeles  

 de statslige told- og skattemyndigheder.
Varerne må ikke fraføres  

 registreringsstedet, før oplysningerne er angivet.
§ 40.  Ved godsregistreringen er de statslige told- og  

 skattemyndigheder berettiget til at foretage enhver undersøgelse af varerne,  

 der er nødvendig for kontrollens udøvelse, og til unden erstatning at udtage  

 prøver af varerne i det omfang, det er nødvendigt for at undersøge deres  

 beskaffenhed.
Varemodtagerne er berettiget til efter undersøgelsens  

 afslutning på begæring at få de udtagne prøver tilbageleveret, når de ikke er  

 medgået ved undersøgelsen.
 Stk. 2.  Ved godsregistreringen påhviler det  

 ekspeditøren at foretage det for undersøgelsen af varerne nødvendige arbejde  

 (ud- og indpakning, opvejning, opmåling m.v.).
 § 41.  De statslige told- og skattemyndigheder  

 bestemmer, hvor godsregistreringen kan finde sted, og hvilke indretninger der  

 skal være på godsregistreringsstedet.
 Stk. 2.  De statslige told- og skattemyndigheder kan  

 træffe aftale med havne, fragtcentraler o.lign. om at stille fornødne  

 indretninger til rådighed for godsregistreringen.
 § 42.  Varer må ikke uden de statslige told- og  

 skattemyndigheders tilladelse fraføres registreringsstedet, før  

 godsregistreringen er afsluttet.
 § 43.  Varer, der indføres til varemodtagere, der ikke  

 er pligtige til at lade sig registrere hos de statslige told- og  

 skattemyndigheder, jf. § 63, kan overføres til ekspeditørens eget lager, men  

 må ikke udleveres til varemodtageren, før fortoldning har fundet sted.
 Stk. 2.  Vare, der indføres til varemodtagere, der efter  

 toldlovens § 86,stk. 3 og § 91 ikke har adgang til kredit med told og  

 afgifter, samt varer til varemodtagere, der ikke er importørregistrerede  

 efter § 63 kan efter godsregistrering overføres til ekspeditørens eget lager,  

 men må ikke udleveres til varemodtageren, før fortoldning har fundet sted.
 Stk. 3.  Varer, der straks efter godsregistreringen skal  

 angives til fortoldning eller udførsel, jf. § 48, stk 2, må ikke fraføres  

 godsregistreringsstedet, før toldbehandlingen i henhold til kapitel 7 eller  

 kapitel 9 har fundet sted.
§ 44.  Når de registrerede varer er bestemt til en  

 herboende varemodtager, skal ekspeditøren snarest efter registreringen eller  

 snarest muligt efter, at han er blevet bekendt med varemodtagerens navn og  

 adresse, jf § 39, stk 2, underrette varemodtageren om den stedfundne  

 registrering.
Ekspeditøren har bevisbyrden for, at underretning har fundet  

 sted.
 § 45.  Varemodtageren kan efter godsregistreringen  

 disponere over registrerede varer, der har toldmæssig status »T2«  

 eller »T2ES« eller »T2PT«, inden for EF, jf. dog stk. 5  

 og § 48, stk. 2.
 Stk. 2.  En varemodtager, der har toldkredit efter § 64,  

 stk. 1, kan disponere over registrerede varer, der har toldmæssig status  

 »T1« inden for EF, kl. 12 den første hverdag (dog ikke lørdag)  

 efter, at de statslige told- og skattemyndigheder har antaget  

 fortoldningsangivelsen til registrering, jf. dog stk. 3, 4, 5 og § 48, stk.  

 2. En varemodtager, der afregner tolden kontant, jf. § 64, stk. 2, kan dog  

 først disponere over registrerede varer, når tolden er indbetalt.
Stk. 3.  Når varemodtageren har tilladelse til at afgive  

 en samlet angivelse over indførsel foretaget i en nærmere fastsat periode, jf  

 § 50, stk. 3, kan varemodtageren disponere over registrerede varer, der har  

 toldmæssig status »T1«, når varerne er indført i hans regnskaber efter de statslige told- og  

 skattemyndigheders nærmere bestemmelser.
 Stk. 4.  Når angivelsen over indførsel afgives via edb,  

 jf § 50, stk. 1, kan varemodtageren disponere over registrerede varer, der  

 har toldmæssig status »T1«, når angivelsen er accepteret af de  

 statslige told- og skattemyndigheder.
 Stk. 5.  Når angivelsen over indførsel afgives via  

 magnetbånd eller diskette, jf § 50, stk. 1, kan varemodtageren disponere over  

 registrerede varer, der har toldmæssig status »T1«, når varerne er  

 registreret i virksomhedens edb-system efter de statslige told- og  

 skattemyndigheders nærmere bestemmelser.
 Stk. 6.  De statslige told- og skattemyndigheder kan,  

 når omstændighederne taler derfor, tillade varemodtagere at disponere over  

 registrerede varer på et tidligere tidspunkt end det i stk. 2 omhandlede,  

 herunder inden fortoldningsangivelsen er modtaget af de statslige told- og  

 skattemyndigheder.
 Stk. 7.  Såfremt der for de i stk. 1-6 omhandlede varer  

 gælder særlige indførselsbestemmelser, der er fastsat vedrørende  

 mængdemæssige begrænsninger og foranstaltninger i tilknytning hertil eller af  

 sundhedsmæssige, sikkerhedsmæssige, veterinære, plantepatologiske eller andre  

 grunde, kan varemodtageren dog kun disponere over varerne, såfremt han  

 opfylder disse bestemmelser.
 Stk. 8.  Såfremt registrerede varer er ledsaget af et  

 forsendelsesdokument (T-dokument, TIR-carnet, internationalt fragtbrev eller  

 internationalt ekspresgodsseddel), som er påtegnet »Handelspolitik«  

 »Emqopikg Qoliuikikg«, »Commercial Policy«,  

 »Politique commerciale«, »Politica commerciale«,  

 »Handelspolitiek«, »Politica commercial«, kan  

 varemodtageren kun disponere over varerne, såfremt det over for de statslige  

 told- og skattemyndigheder kan dokumenteres, at de specifikke  

 handelspolitiske foranstaltninger, der gælder i det land i EF, hvor de  

 pågældende varer har været undergivet proceduren for aktiv forædling, har  

 været bragt i anvendelse.
 Stk. 9.  Når registrerede varer skal oplægges på  

 toldoplag, må varernes emballage ikke åbnes før oplæggelsen.
 Stk. 10.  Når registrerede varer skal udføres uden at  

 være fortoldet, jf § 48, må varernes emballage ikke åbnes inden udførslen.
Stk. 11.  Såfremt varerne endnu ikke er frigivet til  

 varemodtagerens disposition, kan de statslige told- og skattemyndigheder  

 efter skriftlig anmodning give tilladelse til, at varerne afstås til fordel  

 for statskassen uden udgift for denne, eller at de tilintetgøres under  

 toldkontrol på varemodtagerens bekostning.
Varemodtageren fritages herved for  

 betaling af told og afgifter, jf. dog § 62, stk 2.
§ 46.  Overdragelse af registrerede varer skal  

 anmeldes til de statslige told- og skattemyndigheder.
Anmeldelsen skal ske  

 skriftligt eller via edb.
Anmeldelse om overdragelse skal ske snarest muligt  

 og indeholde oplysning om, til hvem (navn, adresse og registreringsnummer  

 (SE-nr.)) varerne er overdraget.
Overdrageren skal samtidig med anmeldelsen  

 underrette erhververen, der herefter anses som varemodtager.
Overdrageren har  

 bevisbyrden for, at underretning har fundet sted.
 Stk. 2.  Overdragelse af varer til en virksomhed, der  

 ikke efter toldlovens § 86, stk. 3 og § 91 har adgang til kredit med told og  

 afgifter eller ikke er importørregistreret, kan ikke finde sted.
Stk. 3.  Ændring af opbevaringsadresse for T1-varer skal  

 anmeldes til de statslige told- og skattemyndigheder.
Anmeldelsen skal ske  

 skriftligt eller via edb.
Anmeldelsen om ændring af opbevaringsadresse skal  

 ske snarest muligt og indeholde oplysning om den nye adresse.
 § 47.  Transportøren eller dennes repræsentant hæfter  

 for de på varerne hvilende told- og afgiftsbeløb, indtil varerne er angivet  

 til godsregistrering.
 Stk. 2.  Varemodtageren hæfter for told- og  

 afgiftsbeløb, der påhviler varer, som er godsregistreret for ham.
 Stk. 3.  Ekspeditøren hæfter for told- og afgiftsbeløb,  

 der påhviler varer, som han har angivet til godsregistrering, i følgende  

 tilfælde:
 Stk. 4.  Den i stk. 2 og 3 omhandlede hæftelse ophører,  

 når varerne er genudført.
 Stk. 5.  Ved genudførsel af registrerede varer påhviler  

 det den, der efter stk. 2 og 3 hæfter for de på varerne hvilende told- og  

 afgiftsbeløb, at godtgøre varernes udførsel over for de statslige told- og  

 skattemyndigheder.
 § 48.  Registrerede varer skal med de i stk. 2 og 4  

 nævnte undtagelser senest 10 hverdage (dog ikke lørdage) efter  

 registreringsdagen angives til fortoldning i overensstemmelse med kapitel 7  

 eller udføres (herunder til Københavns Frihavn) i overensstemmelse med  

 kapitel 9. Varerne anses som angivet til fortoldning eller udførsel på den  

 dato, hvor de statslige told- og skattemyndigheder har antaget fortoldnings-  

 eller udførselsangivelsen til registrering.
 Stk. 2.  Følgende varer skal straks efter  

 godsregistreringen angives til fortoldning eller udføres og må ikke fraføres  

 registreringsstedet, forinden toldbehandling i henhold til kapitel 7 eller 9  

 har fundet sted:
 Stk. 3.  De statslige told- og skattemyndigheder kan,  

 når kontrolmæssige hensyn taler herfor, kræve, at der i andre tilfælde end  

 nævnt i stk. 2, nr. 1-5, skal ske straksangivelse af varer til fortoldning.
 Stk. 4.  Bestemmelsen i stk. 2 gælder ikke, såfremt de i  

 bestemmelsen omhandlede varer er i jernbanens, postvæsenets eller Kalaallit  

 Niuerfiats værge, og varerne ikke udleveres til varemodtageren, før  

 toldbehandling i henhold til kapitel 8 eller kapitel 10 har fundet sted.
 Stk. 5.  Tidsfristen i stk. 1 kan på nærmere af de  

 statslige told- og skattemyndigheder fastsatte betingelser fraviges i det  

 omfang, dette er nødvendigt for at opfylde bestemmelserne i den  

 internationale konvention om befordring af gods på jernbane og i  

 ekspeditionsreglementet til den internationale postpakkeoverenskomst.
 § 49.  Er varerne registreret for en varemodtager, som  

 er hjemmehørende i toldområdet, påhviler pligten til fortoldning eller  

 genudførsel denne.
 Stk. 2.  Er varerne registreret for en varemodtager, som  

 ikke er hjemmehørende i toldområdet, eller er ekspeditøren ikke bekendt med  

 varemodtagerens navn og adresse samt for de i § 63 omhandlede varemodtagere  

 tillige registreringsnummer (SE-nr.), eller har ekspeditøren hjemtaget  

 varerne til eget lager, jf. § 43, stk 2, påhviler pligten til fortoldning  

 eller genudførsel ekspeditøren.
 Stk. 3.  Skal ekspeditøren fortolde varerne efter stk.  

 2, anses han som varemodtager.
Fortoldning Angivelsen § 50.  Som grundlag for fortoldningen afgives til de  

 statslige told- og skattemyndigheder en skriftlig fortoldningsangivelse  

 (enhedsdokumentet), jf. § 102. Der kan gives tilladelse til, at angivelsen  

 foretages via edb ved elektronisk dataoverførsel eller på  

 magnetbånd/diskette.
De statslige told- og skattemyndigheder kan tilbagekalde  

 tilladelsen, såfremt virksomheden tilsidesætter vilkårene for den.
 Stk. 2.  Der skal dog ikke afgives fortoldningsangivelse  

 for varer, der efter § 34, stk. 2, er undtaget fra godsregistrering.  

 Endvidere kan de statslige told- og skattemyndigheder, når Danmark ved  

 mellemfolkelig aftale har forpligtet sig dertil, eller når omstændighederne  

 taler derfor, fravige stk. 1.
 Stk. 3.  De statslige told- og skattemyndigheder kan  

 give varemodtagere, der har en betydelig import af ensartede varer, og hvis  

 regnskabsaflæggelse opfylder visse krav, tilladelse til at afgive en samlet  

 angivelse over indførsler foretaget i en nærmere fastsat periode.
Stk. 4.  De statslige told- og skattemyndigheder kan  

 tillade, at fortoldningsangivelsen afgives, inden varerne kan frembydes.
De  

 nævnte myndigheder kan fastsætte en frist, inden hvilken varemodtageren skal  

 påføre fortoldningsangivelsen de fra godsregistreringen hidrørende  

 oplysninger.
Hvis fristen ikke overholdes, anses fortoldningsangivelsen for  

 ikke at være afgivet.
Stk. 5.  Varer, der indføres fra lande uden for EF, kan  

 ved fortoldningen angives alene til fri omsætning.
Der skal sammen med  

 angivelsen til fri omsætning afgives enten et forsendelsesdokument  

 »T2«, hvorefter varerne straks skal udføres til et andet EF-land,  

 eller en fortoldningsangivelse med henblik på varernes overgang til frit  

 forbrug.
Ved angivelse til fri omsætning skal varemodtageren ikke angive og  

 betale forbrugsafgifter.
 § 51.  Fortoldningsangivelsen skal afgives til den  

 told- og skatteregion, i hvis distrikt varemodtageren er hjemmehørende, jf.  

 dog stk. 2 og 3.
Stk. 2.  Fortoldningsangivelser, der omfatter  

 straksangivelsespligtige varer, jf. § 48, stk. 2, skal afgives til den told-  

 og skatteregion, i hvis distrikt varerne er blevet godsregistreret.
Hvis  

 varerne er godsregistreret ved Padborg Toldkammer skal en sådan  

 fortoldningsangivelse dog afgives der.
 Stk. 3.  Fortoldningsangivelsen kan afgives til den  

 told- og skatteregion, i hvis distrikt varerne er blevet godsregistreret  

 eller til Padborg Toldkammer, hvis varerne er blevet godsregistreret der,  

 såfremt:
 § 52.  Fortoldningsangivelser skal indeholde følgende  

 oplysninger: 1) Angivelsens mærke (kode). 2) Angivelsens art (kode). 3)  

 Sælgerens (leverandørens) navn og adresse. 4) Fortoldningsangivelsens  

 løbenummer i forhold til ekspeditionens samlede antal angivelser  

 (fortoldningsangivelse og supplementsangivelser) samt det samlede antal. 5)  

 Det samlede antal vareposter, der er omfattet af ekspeditionen. 6) Det  

 samlede antal kolli, der er omfattet af ekspeditionen. 7) Varernes  

 godsregistreringsnummer. 8) Varemodtagerens navn og adresse samt  

 registreringsnummer (SE-nr.), hvis vedkommende er registreret efter § 63. 9)  

 For varer med toldmæssig status »T1«, »T2ES« eller  

 »T2PT« anføres leveringsomkostningerne vedrørende strækningen i  

 EF's toldområde (bortset fra det spanske og portugisiske toldområde), hvis  

 varerne indføres efter at have transiteret dette toldområde.
 Stk. 2.  Supplementsangivelser skal indeholde de  

 oplysninger, der er nævnt i stk. 1, nr. 1, 2, 4 og 8.
 Stk. 3.  Fortoldningsangivelser og supplementsangivelser  

 skal desuden for hver varepost indeholde følgende oplysninger: 1) Kolli- og  

 varebeskrivelse, herunder emballagernes mærke, nummer, antal og art samt  

 eventuelt containernummer. 2) Varepostens nummer i forhold til det samlede  

 antal vareposter, der er omfattet af ekspeditionen. 3) Varekode i  

 overensstemmelse med brugstariffen. 4) Varens oprindelsesland (kode). 5)  

 Varens bruttomasse i kg. 6) Hvilken procedure varen angives efter (kode). 7)  

 Varens nettomasse i kg. 8) Kontingentløbenummer, hvis varemodtageren ønsker  

 at opnå kontingenttoldbehandling. 9) Supplerende enheder, hvis sådanne er  

 anført i brugstariffen for den pågældende varekode.
 Stk. 4.  Fortoldningsangivelsen skal indeholde eller  

 være vedlagt sådanne angivelser, som er foreskrevet i eller i medfør af  

 forbrugsafgiftslovgivningen af hensyn til de statslige told- og  

 skattemyndigheders kontrol med indførslen af afgiftspligtige varer.
 Stk. 5.  Fortoldningsangivelsen skal indeholde eller  

 være vedlagt sådanne oplysninger og erklæringer, der er nødvendige for de  

 statslige told- og skattemyndigheders kontrol med udenrigshandelsstatistikken  

 og med de særlige indførselsbestemmelser, der af sundhedsmæssige,  

 sikkerhedsmæssige, veterinære, plantepatologiske eller andre grunde er  

 fastsat for varer af den art, der angives til fortoldning.
 Stk. 6.  De statslige told- og skattemyndigheder kan  

 bestemme, på hvilken måde varens netto- og bruttomasse skal fastsættes, og  

 kan herunder kræve opvejning ved autoriseret vejer og måler.
 Stk. 7.  De statslige told- og skattemyndigheder kan,  

 når omstændighederne taler derfor, indrømme lettelser i angivelsespligten.
§ 53.  Er varemodtageren ikke i stand til at angive  

 varernes art og mængde i overensstemmelse med § 52, stk. 3, nr 1, 3, 5, 7  

 eller 9, kan de statslige told- og skattemyndigheder efter varemodtagerens  

 anmodning meddele denne tilladelse til at besigtige varerne, før  

 fortoldningsangivelsen afgives.
Der kan endvidere efter skriftlig anmodning  

 gives varemodtageren tilladelse til at udtage prøver.
Omkostningerne ved  

 udpakning, vejning, genindpakning og anden håndtering af varerne eller til  

 analyse af de udtagne prøver afholdes af varemodtageren.
Stk. 2.  Er varemodtageren, selv efter besigtigelse af  

 varerne, ikke i stand til at angive varernes art eller deres eventuelle  

 afgiftspligt efter afgiftslovene, skal han i fortoldningsangivelsen afgive en  

 nøjagtig specifikation af varepartiet, hvori der for hver vareart anføres de  

 pågældende varers værdi og mængde samt gives oplysning om deres anvendelse og  

 så vidt muligt sammensætning.
I sådanne tilfælde beregnes told og afgifter på  

 grundlag af den af de statslige told- og skattemyndigheder trufne afgørelse  

 om varernes tarifering og afgiftspligt.
Bekræftelse af angivelsen § 54.  Fortoldningsangivelsen skal være vedlagt alle  

 for fortoldningens gennemførelse nødvendige dokumenter (fakturaer, fragtbreve  

 el. lign., oprindelsesdokumenter, bevillinger, tilførselsanmeldelser,  

 fabrikanterklæringer, indførselstilladelser m.v.).
§ 55.  Varemodtageren skal samtidig med  

 fortoldningsangivelsen til de statslige told- og skattemyndigheder afgive et  

 eksemplar af fakturaen over de pågældende varer.
Såfremt fakturaen er udstedt  

 til en person, der er bosat i et andet medlemsland i EF, skal fakturaen  

 afgives i 2 eksemplarer.
 Stk. 2.  Fakturaen skal indeholde følgende oplysninger:
Stk. 3.  For hver varepost i fakturaen skal - eventuelt  

 ved henvisning til fortoldningsangivelsen - være anført den position i  

 brugstariffen, hvorunder varerne henhører, samt oplysning om eventuel  

 afgiftspligt efter afgiftslovene.
Fakturaen skal endvidere forsynes med  

 oplysninger om de i prisen indbefattede omkostninger, der skal medregnes i  

 toldværdien, medmindre disse omkostninger fremgår af den  

 toldværdideklaration, som vedlægges fortoldningsangivelsen i overensstemmelse  

 med EF's bestemmelser herom.
Stk. 4.  De statslige told- og skattemyndigheder kan  

 tillade, at bestemmelsen i stk. 1 fraviges for veldefinerede standardvarer,  

 der leveres i henhold til en kontrakt gældende for en vis periode, i hvilken  

 den aftalte pris ikke ændres.
De statslige told- og skattemyndigheder kan  

 endvidere tillade, at de i stk. 2-3 nævnte bestemmelser fraviges, samt  

 fastsætte vilkårene herfor.
Stk. 5.  Er varerne ikke endeligt solgt til toldområdet,  

 og er afregning med leverandøren afhængig af den af varemodtageren opnåede  

 videresalgspris, kan varemodtageren i stedet for den i stk. 1-3 omhandlede  

 faktura afgive en specifikation over varerne efter de statslige told- og  

 skattemyndigheders nærmere bestemmelse.
Varemodtageren skal i sådanne  

 tilfælde afgive en genpart af afregningen med leverandøren indeholdende  

 specificeret opgørelse af den opnåede salgspris og de i toldområdet afholdte  

 omkostninger.
 Stk. 6.  Bestemmelserne i stk. 1-5 finder ikke  

 anvendelse på varer, for hvilke der er fastsat en enhedsværdi.
§ 56.  Er varemodtageren ikke i stand til at vedlægge  

 fortoldningsangivelsen de nødvendige dokumenter til bekræftelse af varernes  

 art og sammensætning, mængde, værdi eller oprindelse m.v., eller indeholder  

 dokumenterne ikke de nødvendige oplysninger, kan der efter anmodning i  

 fortoldningsangivelsen indrømmes ham en frist på 1 måned til at tilvejebringe  

 de nævnte dokumenter eller til at berigtige disse.
Efter anmodning kan de  

 statslige told- og skattemyndigheder forlænge denne frist for så vidt angår  

 fremlæggelse af dokumenter til bekræftelse af toldværdien.
 Stk. 2.  Efter anmodning kan der indrømmes  

 varemodtageren en yderligere frist på 3 måneder til at fremlægge dokumenter,  

 der er nødvendige for, at varerne kan tillades indført toldfrit eller mod  

 nedsat told, såfremt de statslige told- og skattemyndigheder har begrundet  

 formodning om, at de angivne varer opfylder betingelserne herfor.
 Stk. 3.  I de i stk. 1, jf. stk. 2, omhandlede tilfælde  

 afkræver de statslige told- og skattemyndigheder varemodtageren fornøden  

 sikkerhed for de på varerne hvilende told- og afgiftsbeløb, jf. dog stk. 6.  

 Sikkerhedsstillelsen kan for varemodtagere, der har told- og afgiftskredit  

 efter § 64 og toldlovens § 85, ske efter tilsvarende regler som gælder for  

 afregning af told, jf. §§ 64-66.
 Stk. 4.  Såfremt fyldestgørende dokumentation i henhold  

 til stk. 1 og 2 forelægges inden fristens udløb, kan kontingenttoldbehandling  

 eller præferencetoldbehandling dog kun indrømmes, hvis adgangen hertil ikke  

 er ophørt, inden dokumentationen fremlægges.
 Stk. 5.  Medmindre bestemmelsen i stk. 4 finder  

 anvendelse, kan fyldestgørende dokumentation i henhold til stk. 1 og 2  

 fremlægges efter udløbet af den periode, som var fastsat for toldfri  

 indførsel eller indførsel mod nedsat told, såfremt fortoldningsangivelsen var  

 modtaget til registrering hos de statslige told- og skattemyndigheder inden  

 periodens udløb.
Stk. 6.  Vedlægges de til bekræftelse af toldværdien  

 nødvendige dokumenter ikke fortoldningsangivelsen, eller indeholder de ikke  

 de nødvendige oplysninger, beregnes told og afgiftsbeløbet på grundlag af den  

 i fortoldningsangivelsen angivne foreløbige toldværdi, hvis de statslige  

 told- og skattemyndigheder kan godkende den.
I tilfælde, hvor de statslige  

 told- og skattemyndigheder ikke kan godkende den angivne værdi, beregnes  

 told- og afgiftsbeløbet på grundlag af en af disse myndigheder skønsmæssigt  

 ansat passende toldværdi.
 Toldmæssig undersøgelse m.v.
§ 57.  Ved fortoldningen er de statslige told- og  

 skattemyndigheder berettiget til at foretage enhver undersøgelse af varerne,  

 der er nødvendig for kontrollens udøvelse, og til uden erstatning at udtage  

 prøver af varerne i det omfang, det er nødvendigt for at undersøge deres  

 beskaffenhed.
Varemodtageren er berettiget til efter undersøgelsens  

 afslutning på begæring at få de udtagne prøver tilbageleveret i det omfang,  

 de ikke er medgået ved undersøgelsen.
Ved bestemmelsen af størrelsen af det  

 beløb, der påhviler de angivne varer i told og afgifter, kan den del af  

 varerne, der er udtaget som prøver af de statslige told- og  

 skattemyndigheder, ikke fradrages i den angivne mængde eller værdi.
Stk. 2.  Såfremt de statslige told- og skattemyndigheder  

 har besluttet kun at undersøge en del af de angivne varer, anvendes  

 resultaterne af den delvise undersøgelse på alle de varer, der er anført  

 under den pågældende varepost i angivelsen.
Varemodtageren kan dog anmode om  

 en supplerende undersøgelse af varerne, såfremt han mener, at resultatet af  

 den delvise undersøgelse ikke kan anvendes på resten af de angivne varer.
 Stk. 3.  Det påhviler varemodtageren eller den, der  

 handler på hans vegne, at udføre det for undersøgelsen af varerne nødvendige  

 arbejde (ud- og indpakning, opvejning, opmåling m.v.). Omkostningerne i  

 forbindelse hermed afholdes af varemodtageren.
 § 58.  Told (herunder det variable element (ve) og  

 tillægstold (tts og ttm)), forbrugsafgifter, importafgift (I) samt  

 udligningsbeløb og /eller -afgift og korrektionsbeløb beregnes efter de  

 satser og på det grundlag, der er gældende den dag, hvor  

 fortoldningsangivelsen modtages til registrering ved den told- og  

 skatteregion, som fortoldningsangivelsen skal afgives til, jf. dog stk. 2-5.  

 Fortoldningsangivelser, der i henhold til § 50, stk. 4, tillades afgivet,  

 inden varerne kan frembydes for de statslige told- og skattemyndigheder, kan  

 først anses som modtaget til registrering, når de af varemodtageren er påført  

 de oplysninger, der hidrører fra godsregistreringen.
 Stk. 2.  Når fortoldningsangivelsen med anmodning om  

 kontingenttoldbehandling under en toldkontingentordning modtages til  

 registrering på den dag, hvor adgangen til kontingenttoldbehandling ophører,  

 fortoldes med kontingentsatsen så stor en del af de angivne varers mængde  

 eller værdi, som svarer til den rest af det pågældende kontingent, som findes  

 denne dag, medens den øvrige del af de angivne varers mængde eller værdi  

 fortoldes med den toldsats, der gælder, når adgangen til  

 kontingenttoldbehandling er ophørt.
Stk. 3.  Registreres fortoldningsangivelsen efter  

 udløbet af den i § 48, stk. 1, fastsatte frist, anvendes de satser, der var  

 gældende den dag, hvor fristen udløb.
Såfremt der uretmæssigt er disponeret  

 over varer med toldmæssigt status »T1«, inden  

 fortoldningsangivelsen er antaget til registrering af de statslige told- og  

 skattemyndigheder, jf. dog § 45, stk. 2, anvendes de satser, der var gældende  

 den dag, hvor der blev disponeret over varerne.
Der kan dog kun indrømmes  

 kontingenttoldbehandling eller præferencetoldbehandling for de ved  

 fortoldningsangivelsen angivne varer, hvis adgangen hertil ikke er ophørt på  

 den dag, hvor fortoldningsangivelsen modtages til registrering.
 Stk. 4.  Uanset bestemmelserne i stk. 3 indrømmes der  

 for varer, der er blevet godsregistreret mere end 10 hverdage (dog ikke  

 lørdage) før en kontingentperiodes begyndelse, og for hvilke  

 fortoldningsangivelsen modtages til registrering hos de statslige told- og  

 skattemyndigheder efter dette tidspunkt, kontingenttoldbehandling i henhold  

 til de for denne kontingentperiode gældende bestemmelser, såfremt følgende  

 betingelser er opfyldt:
Stk. 5.  Såfremt der sker en nedsættelse af toldsatsen  

 efter datoen for modtagelsen til registrering af fortoldningsangivelsen, men  

 inden varen er frigivet, kan varemodtageren begære anvendelse af den gunstige  

 sats.
Dette gælder ikke for varer, som ikke har kunnet frigives af de  

 statslige told- og skattemyndigheder på grund af forhold, som udelukkende kan  

 tilregnes varemodtageren.
§ 59.  Når en varemodtager ikke i overensstemmelse med  

 § 48 har indgivet fortoldningsangivelse for varer, der er registreret for  

 ham, og som ikke er genudført, pålægger de statslige told- og  

 skattemyndigheder ham skriftligt at indsende angivelsen inden 3 dage.  

 Indsendes angivelsen herefter ikke, ansætter de nævnte myndigheder told og  

 afgifter af varerne på grundlag af en skønsmæssigt ansat mængde eller værdi,  

 og efter de satser, der var gældende den dag, hvor varerne senest kunne være  

 angivet rettidigt til fortoldning.
Kontingenttoldbehandling eller  

 præferencetoldbehandling kan ikke indrømmes i disse tilfælde.
 § 60.  Overskrides den i § 48 fastsatte frist for  

 angivelse af varer til fortoldning eller udførsel, skal den, hvem  

 angivelsespligten påhviler, betale en ekspeditionsafgift på 550 kr for hver  

 angivelse, der indgives for sent.
 Stk. 2.  Ekspeditionsafgiften betales efter reglerne for  

 betaling af told, jf. § 64.
 Stk. 3.  De statslige told- og skattemyndigheder kan  

 fritage for betaling af ekspeditionsafgift, når det på grund af særlige  

 omstændigheder findes rimeligt.
 § 61.  De statslige told- og skattemyndigheder  

 underretter varemodtageren om de told- og afgiftsbeløb, der påhviler varerne.
 § 62.  Kan varer ikke frigives, fordi de dokumenter,  

 der er en betingelse for frigivelsen, ikke er fremlagt, kan de statslige  

 told- og skattemyndigheder tage varerne i bevaring eller lignende, sælge  

 disse, om fornødent tilintetgøre dem eller give pålæg om deres genudførsel.
 Stk. 2.  Frigivelse til varemodtagerens disposition af  

 eventuelt affald og rester hidrørende fra varers tilintetgørelse finder sted  

 på det beskatningsgrundlag, som konstateres eller anerkendes af de statslige  

 told- og skattemyndigheder på tilintetgørelsestidspunktet.
Afregning § 63.  Til de varemodtagere, der anmelder sig til  

 registrering hos de statslige told- og skattemyndigheder i henhold til  

 toldlovens § 82, stk. 1, udstedes et bevis for registreringen.
§ 64.  Afregningsperioden for told (herunder det  

 variable element (ve) og tillægstold (tts, ttm)), importafgift (I) og  

 udligningsbeløb eller- afgift eller korrektionsbeløb af varer, der indføres i  

 erhvervsmæssigt øjemed af varemodtagere, der er registreret i henhold til  

 toldlovens § 82, stk 1, er måneden.
For varer, der er fortoldet i  

 afregningsperioden, skal beløbene indbetales til de statslige told- og  

 skattemyndigheder senest den 16. i måneden efter afregningsperioden, jf. dog  

 toldlovens § 86, stk. 3 og 4.
Stk. 2.  Kredit efter stk. 1 er betinget af, at  

 varemodtageren stiller sikkerhed.
Told, for hvilken der ikke er stillet  

 sikkerhed efter stk. 4, skal indbetales til de statslige told- og  

 skattemyndigheder senest den 5. hverdag (dog ikke lørdag) efter  

 fortoldningsdagen.
Stk. 3.  Overskrides fristen i stk. 2, pålægges det den,  

 hvem betalingen påhviler, at betale en afgift på 230 kr. for den pågældende  

 fortoldningsekspedition.
Afgiften betales efter reglerne for betaling af  

 told, jf. stk. 1.
 Stk. 4.  Den i stk. 2 omhandlede sikkerhed kan stilles  

 ved:
Stk. 5.  Valget mellem de i stk. 4 nævnte  

 sikkerhedsstillelsesformer er bindende for eet år. Ændringer kan finde sted  

 pr. 1. marts.
Anmodningen om ændring skal være modtaget af de statslige told-  

 og skattemyndigheder inden udgangen af den forudgående januar måned.
Det kan  

 tillades, at ændringen foretages på andre tidspunkter, når omstændighederne  

 taler derfor.
 § 65.  Varemodtagere, der ønsker at deltage i de  

 statslige told- og skattemyndigheders sikkerhedsstillelsesordning, skal  

 tilmelde sig ordningen, før vareindførsel foretages.
 Stk. 2.  Til de tilmeldte varemodtagere udstedes et  

 bevis for tilmeldingen.
Stk. 3.  Bidraget for deltagelse i ordningen fastsættes  

 til 1,5 promille af toldbeløbet.
Bidraget opkræves sammen med tolden og  

 betales efter reglerne for denne, jf. § 64, stk. 1.
 Stk. 4.  De statslige told- og skattemyndigheders  

 sikkerhedsstillelsesordning dækker toldbeløb, der ikke har kunnet inddrives  

 på anden måde.
 Stk. 5.  Ved dækning af en varemodtagers toldskyld  

 indtræder de statslige told- og skattemyndigheders  

 sikkerhedsstillelsesordning i kravet mod varemodtageren.
§ 66.  Den i § 64, stk. 4, nr 2, omhandlede anden  

 sikkerhed kan stilles i form af selvskyldnerkautionsbeviser fra  

 pengeinstitutter og forsikringsselskaber, indlånsbøger med pengeinstitutter,  

 børsnoterede obligationer, som er ihændehaverpapirer, samt  

 investeringsbeviser udstedt af børsnoterede investeringsforeninger.  

 Præmieobligationer modtages dog ikke.
Selvskyldnerkautionsbeviserne skal være  

 affattet i overensstemmelse med en nærmere aftalt formulering.
De statslige  

 told- og skattemyndigheder fastsætter de nærmere regler for sikkerhedens  

 størrelse, herunder en eventuel mindstestørrelse.
 Stk. 2.  Sikkerheden skal være godkendt af de statslige  

 told- og skattemyndigheder før vareindførslen.
 Stk. 3.  Ændring af sikkerhedsstillelsens form og  

 størrelse sker efter reglerne i § 64, stk. 5. De statslige told- og  

 skattemyndigheder kan til enhver tid kræve størrelsen af sikkerheden  

 forhøjet, såfremt den stillede sikkerhed skønnes ikke længere at kunne dække  

 varemodtagerens toldskyld.
 § 67.  De statslige told- og skattemyndigheder har  

 udpantningsret for told-, afgifts- og rentebeløb, ekspeditionsafgift efter §  

 60, afgift efter § 64, stk. 3 og bidrag efter § 65, stk. 3.
§ 68.  De statslige told- og skattemyndigheder  

 underretter efter udløbet af en afregningsperiode varemodtageren om skyldige  

 told- og afgiftsbeløb.
I tilfælde, hvor skyldige told- og afgiftsbeløb ikke  

 er medtaget i importspecifikationen, påhviler det dog varemodtageren efter  

 særligt påkrav fra de statslige told- og skattemyndigheder at indbetale  

 manglende beløb.
Udførsel § 69.  Vareafsendere, der er hjemmehørende i  

 toldområdet, og som foretager udførsel af varer i erhvervsmæssigt øjemed,  

 skal efter de statslige told- og skattemyndigheders nærmere bestemmelser  

 anmelde sig til registrering.
 Stk. 2.  Anmeldelse til registrering samt anmeldelse af  

 ændringer i registrerede forhold skal ske, før vareudførsel foretages.
 Stk. 3.  Til de registrerede vareafsendere udstedes et  

 bevis for registreringen.
§ 70.  Ved udførsel af varer til steder uden for  

 toldområdet eller til Københavns Frihavn skal vareafsenderen til den  

 udførselskontrollerende myndighed afgive en skriftlig udførselsangivelse  

 (enhedsdokumentet), jf § 102. De nævnte myndigheder kan, når omstændighederne  

 taler derfor, tillade at udførselsangivelsen afgives, inden varerne frembydes  

 for de statslige told- og skattemyndigheder; der kan fastsættes en frist for  

 denne frembydelse.
Overholdes fristen ikke, anses udførselsangivelsen for  

 ikke at være afgivet.
 Stk. 2.  Udførselsangivelser skal indeholde følgende  

 oplysninger: 1) Angivelsens mærke (kode). 2) Angivelsens art (kode). 3)  

 Vareafsenderens navn og adresse samt registreringsnummer (SE-nr.), hvis  

 vedkommende virksomhed er registreret efter § 69. 4) Udførselsangivelsens  

 løbenummer i forhold til ekspeditionens samlede antal angivelser  

 (udførselsangivelse og supplementsangivelser) samt det samlede antal. 5) Det  

 samlede antal vareposter, der er omfattet af ekspeditionen. 6) Det samlede  

 antal kolli, der er omfattet af ekspeditionen. 7) Varemodtagerens navn og  

 adresse, hvis varerne leveres til virksomheder inden for EF. 8) Navn og  

 adresse på klarerer eller vareafsenderens repræsentant, hvis sådan medvirker,  

 eller anføres »afsender«. 9) Bestemmelsesland og kode herfor.
 Stk. 3.  Supplementsangivelser skal indeholde de  

 oplysninger, der er nævnt i stk. 2, nr. 1, 2, 3 og 4.
 Stk. 4.  Udførselsangivelser og supplementsangivelser  

 skal desuden for hver enkelt varepost indeholde følgende oplysninger: 1)  

 Kolli- og varebeskrivelse, herunder emballagernes mærke, nummer, antal og art  

 samt eventuelt containernummer. 2) Varepostens nummer i forhold til det  

 samlede antal vareposter, der er omfattet af ekspeditionen. 3) Varekode i  

 overensstemmelse med brugstariffen. 4) For varer, der har toldmæssig status  

 »T1«, eller som udføres til lande uden for EF, anføres varens  

 oprindelsesland (kode). 5) Varens bruttomasse i kg. 6) Hvilken procedure  

 varen udføres efter (kode). 7) Varens nettomasse i kg. 8) Varens eventuelle  

 godsregistreringsnummer. 9) Supplerende enheder, hvis sådanne er anført i  

 brugstariffen for den pågældende varekode.
 Stk. 5.  Ved udførsel af transitvarer for udenlandsk  

 samt for færøsk og grønlansk regning kan stk. 2, nr. 16 og 18, samt stk. 4,  

 nr 1, 3, 7,9 og 11 fraviges, således at varearten og varekoden angives  

 summarisk, bruttomassen anføres som nettomasse, og oplysning om supplerende  

 enheder og værdi udelades.
 Stk. 6.  Ved udførsel af transitvarer for udenlandsk  

 samt færøsk og grønlansk regning kan som vareafsender angives speditør eller  

 anden repræsentant og som oprindelsesland det land, hvorfra varerne er  

 afsendt.
Stk. 7.  Vareafsenderen skal samtidig med  

 udførselsangivelsen afgive et eksemplar til de statslige told- og  

 skattemyndigheder af den faktura, der er udfærdiget over varerne, såfremt den  

 statistiske værdi overstiger 20.000 kr.
Når omstændighederne taler derfor,  

 kan de nævnte myndigheder tillade, at fakturaen afgives efterfølgende.
 Stk. 8.  Fakturaen skal være udfærdiget af  

 vareafsenderen eller den, for hvis regning varerne udføres her fra landet, og  

 skal indeholde følgende oplysninger:
 Stk. 9.  Udførselsangivelsen skal i øvrigt indeholde  

 eller være vedlagt sådanne oplysninger og erklæringer, der er nødvendige for  

 de statslige told- og skattemyndigheders kontrol med  

 udenrigshandelsstatistikken og med de særlige udførsels- og  

 transitbestemmelser, der af sundhedsmæssige, sikkerhedsmæssige, veterinære,  

 plantepatologiske eller andre grunde er fastsat for varer af den pågældende  

 art.
§ 71.  De statslige told- og skattemyndigheder kan  

 tillade, at udførselsangivelsen afgives via edb ved elektronisk  

 dataoverførsel eller på magnetbånd/diskette.
I sådanne tilfælde skal der  

 afleveres en udskrift af oplysningerne til den udførselskontrollerende  

 myndighed.
De statslige told- og skattemyndigheder kan tilbagekalde  

 tilladelsen, såfremt virksomheden tilsidesætter vilkårene for den.
§ 72.  Eksportafgifter beregnes efter de satser eller  

 beløb, der er gældende den dag, hvor udførselsangivelsen modtages til  

 registrering hos de statslige told- og skattemyndigheder.
Angivelser, der i  

 henhold til § 70, stk. 1, tillades afgivet, inden varerne kan frembydes for  

 de nævnte myndigheder, kan først anses som modtaget til registrering, når  

 varerne er frembudt.
 Stk. 2.  De statslige told- og skattemyndigheder  

 underretter eksportøren om de eksportafgiftsbeløb, der påhviler varerne.
 § 73.  Medmindre der for udførsel af nedennævnte varer  

 gælder særlige udførselsbestemmelser, er disse undtaget fra § 70, stk. 1:
 Stk. 2.  De statslige told- og skattemyndigheder kan,  

 når omstændighederne taler derfor, i andre tilfælde end nævnt i stk. 1,  

 fravige kravet om udførselsangivelse samt give lettelser i angivelsespligten.
 Stk. 3.  De statslige told- og skattemyndigheder kan,  

 når omstændighederne taler derfor, give vareafsendere, der har en betydelig  

 eksport, tilladelse til af afgive en samlet angivelse over udførsler  

 foretaget i en periode.
 § 74.  Det påhviler vareafsenderen eller den, der på  

 hans vegne forestår udførslen, at frembyde varerne for den  

 udførselskontrollerende myndighed samt at foretage det for undersøgelsen og  

 identifikation af varerne nødvendige arbejde (ud- og indpakning, opvejning,  

 opmåling m.v.).
 Stk. 2.  Varerne skal frembydes for den  

 udførselskontrollerende myndighed i så god tid, at de fornødne  

 kontrolforanstaltninger kan gennemføres.
Stk. 3.  Ved toldbehandlingen til udførsel er de  

 statslige told- og skattemyndigheder berettiget til at foretage enhver  

 undersøgelse af varerne, der er nødvendig for kontrollens udøvelse, og til  

 uden erstatning at udtage prøver af varerne i det omfang, det er nødvendigt  

 for at undersøge deres beskaffenhed.
Vareafsenderen er berettiget til efter  

 undersøgelsens afslutning på begæring at få de udtagne prøver tilbageleveret  

 i det omfang, de ikke er medgået ved undersøgelsen.
Den del af varerne, der  

 er udtaget som prøve, kan ikke fradrages i den angivne mængde.
De statslige  

 told- og skattemyndigheder kan tillade, at de varemængder, der er udtaget som  

 prøve, erstattes med identiske varer for at gøre forsendelsen komplet.
Stk. 4.  Såfremt de statslige told- og skattemyndigheder  

 har besluttet kun at undersøge en del af de angivne varer, anvendes  

 resultaterne af den delvise undersøgelse på alle de varer, der er anført  

 under den pågældende varepost i udførselsangivelsen.
Vareafsenderen kan dog  

 anmode om en supplerende undersøgelse af varerne, såfremt han mener, at  

 resultatet af den delvise undersøgelse ikke kan anvendes på resten af de  

 angivne varer.
§ 75.  De statslige told- og skattemyndigheder er  

 udførselskontrollerende myndighed.
For varer, der udføres under jernbanens  

 eller postvæsenets værge, varetages udførselskontrollen dog af disse  

 myndigheder, medmindre de statslige told- og skattemyndigheder af  

 kontrolmæssige grunde kræver varerne frembudt før udførslen.
Følgende varer  

 skal altid frembydes for de statslige told- og skattemyndigheder før  

 udførslen:
 Stk. 2.  De statslige told- og skattemyndigheder kan,  

 når omstændighederne taler derfor, bemyndige andre myndigheder end de i stk.  

 1 nævnte til at varetage udførselskontrollen.
 Stk. 3.  I tilfælde, hvor jernbane, postvæsen eller  

 andre myndigheder, som de statslige told- og skattemyndigheder har bemyndiget  

 dertil, varetager udførselskontrollen eller forestår udførslen af varer,  

 afgiver den pågældende myndighed udførselsangivelserne til de statslige told-  

 og skattemyndigheder med attest om udførslen.
 Stk. 4.  De statslige told- og skattemyndigheder  

 bestemmer, hvor udførselskontrollen skal finde sted, medmindre denne  

 varetages af jernbanen, postvæsenet eller andre myndigheder, som de statslige  

 told- og skattemyndigheder har bemyndiget dertil.
 § 76.  De statslige told- og skattemyndigheder kan i  

 overensstemmelse med de af EF fastsatte regler meddele vareafsendere, der  

 forsender varer som fællesskabsforsendelse/fællesforsendelse tilladelse til  

 som »godkendt afsender« at undlade at frembyde varerne og fremlægge  

 T-angivelserne ved afgangstoldstedet.
 Stk. 2.  De statslige told- og skattemyndigheder kan i  

 overensstemmelse med de af EF fastsatte regler meddele vareafsenderen, der  

 forsender varer under et T2L-dokument, et T2LES-dokument eller et  

 T2LPT-dokument, tilladelse til som »godkendt afsender« at anvende  

 dokumentet, uden at det påtegnes af de nævnte myndigheder i forbindelse med  

 varernes forsendelse.
 Stk. 3.  De statslige told- og skattemyndigheder kan i  

 overenstemmelse med de af EF fastsatte regler meddele vareafsendere, som  

 ønsker at forsende varer, for hvilke der skal udstedes et kontroleksemplar T  

 5, tilladelse til som »godkendt afsender« at anvende dokumentet,  

 uden at det påtegnes af de statslige told- og skattemyndigheder i forbindelse  

 med varernes forsendelse.
 Stk. 4.  De statslige told- og skattemyndigheder kan i  

 overensstemmelse med de af EF fastsatte regler meddele vareafsendere, som  

 afsender varer direkte fra deres virksomhed ud af EF's toldområde, tilladelse  

 til som »godkendt eksportør« at anvende udførselsangivelser, uden  

 at de påtegnes af de statslige told- og skattemyndigheder, samt til at  

 undlade at frembyde varerne og fremlægge udførselsangivelserne ved  

 afgangstoldstedet.
 Stk. 5.  Tilladelse efter stk. 1-4 kan ikke meddeles ved  

 forsendelser eller udførsel af følgende varer:
 § 77.  Udførsel af spiritus og vin med et  

 ethanolindhold på over 18 rumfangsprocent (pct. vol.), tobaksvarer og  

 cigaretpapir i uberigtiget stand eller mod godtgørelse af eller fritagelse  

 for told eller afgifter må kun finde sted med de faste skibs eller  

 flyruteforbindelser eller pr. post, med jernbane eller dertil toldgodkendte  

 lastbiler eller containere.
 Stk. 2.  Udførsel ad søvejen af spiritus og vin med et  

 ethanolindhold på over 18 rumfangsprocent (pct. vol.) i berigtiget stand må  

 kun finde sted med de faste skibsruteforbindelser.
 Stk. 3.  Til udførsel med skib af spiritus og vin med et  

 ethanolindhold på over 18 rumfangsprocent (pct. vol) skal de statslige told-  

 og skattemyndigheders tilladelse indhentes i hvert enkelt tilfælde.  

 Tilladelse til udførsel af de nævnte varer med et skib, der måler under 500  

 tons netto, og som er hjemmehørende i Danmark eller et andet land, der er  

 deltager i konventionen af 19. august 1925 om bekæmpelse af smugleri af  

 alkoholholdige varer, kan kun gives, når skibet er forsynet med den i  

 konventionens artikel 3 omhandlede officielle autorisation, og de i  

 konventionens artikel 4 fastsatte betingelser for transport af spiritus og  

 vin med et ethanolindhold på over 18 rumfangsprocent (pct. vol.) med skibe af  

 den nævnte art er opfyldt.
 Stk. 4.  Undtaget fra stk. 1-3 er proviantering af skibe  

 og fly samt udførsel som håndbagage og indskrevet rejsegods, jf. § 78.
 § 78.  Spiritus, vin, tobaksvarer og cigaretpapir, der  

 i henhold til toldlovens §§ 17 og 21 er indført told- og afgiftsfrit, kan  

 udføres som håndbagage eller som indskrevet rejsegods.
Stk. 2.  Uberigtiget spiritus, vin, tobaksvarer og  

 cigaretpapir - bortset fra sådanne varer, som i forbindelse med udrejsen er  

 indkøbt told- og/eller afgiftsfrit i kiosker i toldlufthavne - må ikke  

 udføres som håndbagage eller indskrevet rejsegods.
Personer med bopæl uden  

 for toldområdet, der angiver at være på gennemrejse til et andet land, kan  

 dog få tilladelse til mod depositum at medføre sådanne af dem indførte varer  

 som håndbagage, når det samlede told- og afgiftsbeløb ikke overstiger 500 kr.
Stk. 3.  Andre uberigtigede varer samt varer, for hvilke  

 der kræves told- og afgiftsgodtgørelse ved udførsel, og varer, der ønskes  

 fraskrevet i afgiftsregnskab for virksomheder, der er registreret hos de  

 statslige told- og skattemyndigheder, eller som ønskes holdt uden for den  

 afgiftspligtige omsætning, kan ikke udføres som håndbagage eller som  

 indskrevet rejsegods til Finland, Norge eller Sverige eller af personer med  

 bopæl i toldområde til noget andet land.
Personer med bopæl uden for  

 toldområdet, der angiver at være på gennemrejse til et andet land, kan dog få  

 tilladelse til at medføre af dem indførte, uberigtigede varer af  

 ikke-erhvervsmæssig karakter som håndbagage.
 Stk. 4.  Uanset bestemmelserne i stk. 3 kan varer, som  

 registrerede virksomheder sælger til personer bosat i udlandet og af disse  

 medtages til udlandet som rejsegods, fritages for merværdiafgift efter  

 reglerne herfor i Skatteministeriets bekendtgørelse om fritagelse for  

 merværdiafgift (moms) af varer, der udføres som rejsegods.
 Stk. 5.  Uanset stk. 2 og 3 kan handelsrejsende få  

 tilladelse til at forsende vareprøvekollektioner som indskrevet rejsegods,  

 når de statslige told- og skattemyndigheder finder, at en sådan forsendelse  

 er ubetænkelig.
 Stk. 6.  Stk. 2 og 3 finder ikke anvendelse på varer,  

 som indførtes under toldkontrol mod forevisning af carnet udstedt i henhold  

 til toldkonventionen vedrørende ATA-carneter for midlertidig indførsel af  

 varer, eller et fællesskabscarnet udstedt i henhold til ordningen for  

 midlertidige varebevægelser inden for EF.
Proviantering § 79.  Skibe og fly kan efter bestemmelserne i dette  

 kapitel provianteres med varer, der er fritaget for told og/eller afgifter,  

 samt varer, for hvilke der kræves godtgørelse af told og/eller afgifter.
 Stk. 2.  Ved proviantering med told- og afgiftsfri varer  

 forstås proviantering med uberigtigede varer, varer fra  

 provianteringsvirksomheder samt varer, for hvilke der kræves godtgørelse af  

 eller fritagelse for told og afgifter.
 § 80.  Skibe kan provianteres med told- og afgiftsfri  

 varer til brug om bord og til salg til passagerer m.v., når skibenes endelige  

 bestemmelsessted er et anløbssted uden for EFs toldområde.
 Stk. 2.  Skibe, hvis endelige bestemmelsessted er et  

 anløbssted inden for EFs toldområde, men uden for det danske toldområde, kan  

 provianteres med told- og afgiftsfri varer til brug om bord og med afgiftsfri  

 (men ikke told- og importafgiftsfri) varer til salg til passagerer m.v.
 Stk. 3.  Fiskerfartøjer, der afgår på fiskeri af mindst  

 5 døgns varighed uden for det danske toldområde, kan provianteres med told-  

 og afgiftsfri varer til brug om bord.
 Stk. 4.  Fiskerfartøjer, der deltager i fiskeri på  

 Flensborg Fjord, og lystfartøjer kan ikke provianteres med told- og  

 afgiftsfri varer.
 Stk. 5.  De statslige told- og skattemyndigheder kan  

 nægte proviantering af passagerfartøjer med told- og/eller afgiftsfri varer,  

 når hovedformålet med ruten eller den enkelte færgetur ikke er at opretholde  

 trafik i sædvanlig forstand.
§ 81.  Proviantering af skibe kan ske med, efter de  

 statslige told- og skattemyndigheders skøn, passende mængder fastsat under  

 hensyn til beholdningerne om bord, rejsens varighed samt antallet af  

 besætningsmedlemmer og passagerer.
Proviantering med told- og afgiftsfri  

 spiritus, vin, tabaksvarer og cigaretpapir kan med de i stk. 2-7 nævnte  

 særlige begrænsninger højst ske med følgende mængder pr. besætningsmedlem  

 eller passager pr. døgn efter rejsens anslåede varighed: 1/4 liter spiritus  

 eller, hvis ethanolindholdet er over 60 rumfangsprocent (pct. vol.), 1/8  

 liter spiritus, 1/4 liter vin samt 40 g tobaksvarer og 1 stk. cigaretpapir  

 for hvert gram fintskåret tobak.
Stk. 2.  For proviantering til brug om bord og til salg  

 til passagerer på passagerfartøjer i trafik mellem havne i Danmark, Finland,  

 Norge og Sverige gælder den mellem regeringen i Finland og  

 toldadministrationerne i Danmark, Norge og Sverige indgåede overenskomst.
For  

 proviantering til brug om bord og til salg til passagerer på passagerfartøjer  

 i Øresundstrafikken gælder den mellem Danmark og Sverige indgåede  

 overenskomst.
For proviantering til brug om bord og til salg til passagerer  

 på passagerfartøjer i fart mellem anløbssteder i de i den dansk-tyske  

 overenskomst om toldlettelser i den lille grænsetrafik omhandlede  

 toldgrænsezoner gælder overenskomstens bestemmelser, jf. dog § 80, stk 2.
 Stk. 3.  For proviantering til brug om bord samt til  

 salg til passagerer på andre passagerfartøjer i rutetrafik end de i stk. 2  

 nævnte fastsættes provianteringens omfang for hver enkelt rute.
 Stk. 4.  Skibe på 100 tons brutto og derunder må -  

 uanset rejsens varighed - højst provianteres med 1 1/2 liter spiritus pr.  

 person eller, hvis ethanolindholdet er over 60 rumfangsprocent (pct. vol.),  

 3/4 liter pr. person.
 Stk. 5.  Skibe, som udelukkende skal anløbe havne i  

 Finland, Norge, Sverige, Polen, Letland, Estland og Lithauen eller  

 Østersøhavnene i Tyskland og Rusland må højst provianteres med 3/4 liter  

 spiritus pr. besætningsmedlem pr. uge eller, hvis ethanolindholdet er over 60  

 rumfangsprocent (pct. vol.), 3/8 liter pr. besætningsmedlem pr. uge.
Stk. 6.  Fiskerfartøjer, der afgår på fiskeri af mindst  

 5 døgns varighed uden for det danske toldområde, kan højst provianteres med  

 følgende mængder told- og afgiftsfri varer pr. person pr. periode af 5 døgn:  

 200 cigaretter eller tilsvarende kvantum andre tobaksvarer, 3/4 kg kaffe, 1/4  

 kg chokolade og 30 flasker mineralvand samt andre fødevarer, der ikke er  

 pålagt punktafgifter i - efter de statslige told- og skattemyndigheders skøn  

 - passende mængder.
Udenlandske samt grønlandske og færøske fiskerfartøjer,  

 som afgår på fiskeri i fjerne farvande (under Grønland og New Foundland  

 m.v.), kan dog provianteres efter reglerne i stk. 1.
 Stk. 7.  For proviantering af følgende fartøjer gælder  

 særlige bestemmelser: Danske orlogsfartøjer og fartøjer tilhørende  

 fyrvæsenet, lodsvæsenet, redningsvæsenet, Fiskeriministeriet og Kort og  

 Matrikelstyrelsen samt stenfiskerfartøjer, sandpumpere, slæbebåde,  

 bjergningsfartøjer og kabelskibe.
 § 82.  Fly kan provianteres med told- og afgiftsfri  

 varer til brug om bord og til salg til passagerer m.v., når flyenes endelige  

 bestemmelsessted er en landingsplads uden for EF's toldområde.
 Stk. 2.  Fly, hvis endelige bestemmelsessted er en  

 landingsplads inden for EF's toldområde, men uden for det danske toldområde,  

 kan provianteres med told- og afgiftsfri varer til brug om bord og med  

 afgiftsfri (men ikke told- og importafgiftsfri) varer til salg til passagerer  

 m.v.
 Stk. 3.  Rute- og charterfly samt taxifly, hvis højst  

 tilladte startvægt er over 5700 kg eller som permanent er indrettet til  

 befordring af mere end 10 personer, kan tillades provianteret med told-  

 og/eller afgiftsfri varer.
 Stk. 4.  Fly, hvis endelige bestemmelsessted er Malmø  

 samt militærfly og øvrige mindre fly, kan ikke provianteres med told-  

 og/eller afgiftsfri varer.
 § 83.  Proviantering af fly kan ske med - efter de  

 statslige told- og skattemyndigheders skøn - passende mængder fastsat under  

 hensyn til beholdningerne om bord, rejsens varighed samt antallet af  

 besætningsmedlemmer og passagerer.
 § 84.  De statslige told- og skattemyndigheder  

 fastsætter de nærmere vilkår for proviantering af skibe og fly og kan  

 herunder bl.a. bestemme, at told- og/eller afgiftsfri proviant skal opbevares  

 i særlige rum eller under særligt lukke, at salg af told- og/eller afgiftsfri  

 varer til passagerer skal ske fra dertil indrettede udsalgssteder, at der på  

 nærmere angiven måde skal føres lagerregnskab over told-og/eller afgiftsfri  

 varer, og at der skal føres kontrol med passagerernes køb af told-og/eller  

 afgiftsfri varer.
Stk. 2.  Tilladelse til proviantering skal indhentes,  

 forinden provianteringen påbegyndes.
Provianteringstilladelse meddeles af de  

 statslige told- og skattemyndigheder enten som stående tilladelser eller i  

 hvert enkelt tilfælde.
 Stk. 3.  De statslige told- og skattemyndigheder kan  

 nægte eller tilbagekalde provianteringstilladelser, såfremt ejeren eller  

 føreren af et skib eller et fly eller personer beskæftiget i et skib eller et  

 fly har tilsidesat eller tilsidesætter provianteringsvilkårene.
 § 85.  Provianteringen sker på grundlag af en  

 skriftlig rekvisition (proviantangivelse) jf. § 102.
 Stk. 2.  Proviantangivelsen skal afgives af skibets  

 eller flyets fører eller en af denne bemyndiget person og skal indeholde  

 oplysninger om førerens navn og skibets eller flyets data (art, navn eller  

 nummer, hjemsted), rejsens mål og varighed, antal besætningsmedlemmer og  

 passagerer, leverandørens navn, adresse og virksomhedens SE-nr. samt  

 specificerede oplysninger om den ønskede proviant, herunder om den er bestemt  

 til forbrug om bord eller til salg til passagerer m.v.
 Stk. 3.  Det påhviler den, der har afgivet  

 proviantangivelse at godtgøre, at betingelserne for den ønskede proviantering  

 er opfyldt.
 Stk. 4.  Varer til proviantering af skibe og fly, der  

 ikke kan fritages for told- og importafgifter, jf. § 80, stk. 2 og § 82, stk.  

 2, skal angives til berigtigelse af told- og importafgifter; de statslige  

 told- og skattemyndigheder fastsætter de nærmere regler om angivelse og  

 afregning.
 § 86.  Skibets eller flyets fører eller dennes  

 befuldmægtigede skal meddele kvittering for den modtagne proviant.
 § 87.  De statslige told- og skattemyndigheder kan  

 meddele kiosker i toldlufthavne bevilling til fritagelse for told og afgifter  

 af uberigtigede varer samt af varer, for hvilke der kræves godtgørelse af  

 eller fritagelse for told og afgifter, eller som tilføres fra  

 provianteringsvirksomheder.
Stk. 2.  Varer, der omfattes af en bevilling i henhold  

 til stk. 1, kan kun sælges til flypassagerer, der udrejser fra toldområdet.  

 Til flypassagerer, der udrejser til en lufthavn inden for EF's toldområde,  

 kan ikke sælges varer, der er fritaget for told og importafgifter.
De  

 statslige told- og skattemyndigheder kan tillade, at kiosker betaler told og  

 importafgifter af en så stor del af de tilførte told- og  

 importafgiftspligtige varer, som svarer til den andel af alle udrejsende  

 flypassagerer, der rejser til steder inden for EF's toldområde.
 Stk. 3.  Der kan i bevillinger efter stk. 1 fastsættes  

 begrænsninger med hensyn til den mængde told- og/eller afgiftsfri varer, der  

 tillades solgt til hver passager, ligesom det kan bestemmes, at told-  

 og/eller afgiftsfri varer ikke må sælges til passagerer til visse steder  

 eller med bopæl i visse lande.
 Stk. 4.  De statslige told- og skattemyndigheder kan  

 bestemme, hvilke varer der kan tilføres kiosker i toldfufthavne.
 Stk. 5.  De statslige told- og skattemyndigheder  

 fastsætter de nærmere kontrolforanstaltninger og kan bl.a. bestemme, at der  

 skal føres et særligt regnskab over de i stk. 1 omhandlede varer, og at disse  

 skal opbevares særskilt i godkendte lokaler, samt at varerne skal fraføres i  

 emballager, der er mærket og lukket på en godkendt måde.
Stk. 6.  De statslige told- og skattemyndigheder har til  

 enhver tid ret til at foretage eftersyn i forretningslokaler, der tilhører  

 kiosker i lufthavne, og til at efterse varebeholdninger, forretningsbøger og  

 øvrige regnskabsmateriale samt korrespondance m.v.
Virksomhedernes indehavere  

 og de i virksomhederne beskæftigede personer skal yde de statslige told- og  

 skattemyndigheder bistand ved foretagelsen af de nævnte eftersyn.
 Stk. 7.  Ved tilførsel af de i stk. 1 omhandlede varer  

 skal kiosker i toldlufthavne efter de statslige told- og skattemyndigheders  

 nærmere bestemmelse afgive en angivelse, som skal indeholde de oplysninger,  

 som er nødvendige for disse myndigheders kontrol med det i stk. 5 omhandlede  

 regnskab.
 Stk. 8.  Ved tilførsel af returproviant fra fly kan  

 kiosker i toldlufthavne dog afgive de i stk. 7 nævnte oplysninger på et  

 eksemplar af flyets tolddeklaration.
 Stk. 9.  De i stk. 1 omhandlede varer må ikke udpakkes,  

 sorteres eller ompakkes, dog må varernes ydre emballage fjernes.
§ 88.  De i § 87 nævnte kiosker hæfter for told og  

 afgifter af varer, som ikke forefindes ved de statslige told- og  

 skattemyndigheders eftersyn, og som ikke godtgøres at være fraført i  

 overensstemmelse med § 87, eller som ikke på en efter de nævnte myndigheders  

 skøn betryggende måde godtgøres at være forgået under opbevaringen i  

 godkendte lokaler af grunde, som kan henføres til varens egen beskaffenhed, eller som følge af et hændeligt  

 uheld eller lignende.
Stk. 2.  Told og afgifter af varer, der omfattes af  

 hæftelsen i stk. 1, ansættes skønsmæssigt af de statslige told- og  

 skattemyndigheder.
Kendes tidspunktet for fraførslen, lægges  

 beskatningselementerne på dette tidspunkt til grund for ansættelsen af told  

 og afgifter.
Kendes dette tidspunkt ikke, lægges de beskatningselementer til  

 grund, der var gældende på det tidspunkt, hvor lagermanglen konstateredes.
 § 89.  De statslige told- og skattemyndigheder kan  

 nægte eller tilbagekalde en bevilling efter § 87, såfremt virksomhedens  

 indehaver eller de i virksomheden beskæftigede personer har overtrådt eller  

 overtræder bestemmelserne i § 87 eller har tilsidesat eller tilsidesætter  

 vilkårene i bevillingen.
 Stk. 2.  En bevilling efter § 87 bortfalder, såfremt  

 bevillingshaveren mister rådigheden over sit bo eller standser sine  

 betalinger.
 Stk. 3.  I tilfælde, hvor en bevilling tilbagekaldes  

 eller bortfalder, skal varer, som beror hos bevillingshaveren, og som er  

 omfattet af bevillingen, straks told- og afgiftsberigtiges eller udføres.  

 Indtil told- og afgiftsberigtigelse eller udførsel finder sted, kan de  

 statslige told- og skattemyndigheder sætte varerne under toldlukke.
Opbevaring af højt beskattede varer i  

 Københavns Frihavn § 90.  Som højt beskattede varer anses spiritus  

 (herunder ethanol), vin og andre alkoholholdige drikkevarer, tobaksvarer og  

 cigaretpapir.
 § 91.  Den, der fører højt beskattede varer til  

 Københavns Frihavn fra steder uden for toldområdet eller fra den øvrige del  

 af toldområdet mod godtgørelse af eller fritagelse for afgifter, skal ved  

 tilførslen til frihavnen angive varerne for de statslige told- og  

 skattemyndigheder, medmindre varerne tilføres med skib og oplosses af  

 Frihavns- og Stevedoreselskab A/S og opbevares under dets værge.
 Stk. 2.  Den, der i frihavnen modtager højt beskattede  

 varer, skal forinden udleveringen angive varerne for de statslige told- og  

 skattemyndigheder.
 § 92.  Højt beskattede varer må kun opbevares i  

 Københavns Frihavn uden for Frihavns- og Stevedoreselskab A/S's værge, når  

 virksomheden har fået de statslige told- og skattemyndigheders tilladelse  

 hertil.
Stk. 2.  Opbevaringen er undergivet toldkontrol.
De  

 statslige told- og skattemyndigheder fastsætter de nærmere  

 kontrolforanstaltninger og kan bl.a. bestemme, at der skal føres et særligt  

 regnskab over varerne, og at disse skal opbevares særskilt i godkendte  

 lokaler samt at virksomheden til de nævnte myndigheder forud skal angive  

 enhver tilførsel og fraførsel samt overførsel til eller fra anden virksomhed.
 Stk. 3.  I virksomhederne må der ikke uden de statslige  

 told- og skattemyndigheders tilladelse fremstilles højt beskattede varer, og  

 der må ikke tilsættes spiritus til vin.
Stk. 4.  De statslige told- og skattemyndigheder har til  

 enhver tid ret til at foretage eftersyn i virksomhederne og til at efterse  

 varebeholdninger, forretningsbøger og øvrige regnskabsmateriale samt  

 korrespondance m.v.
Virksomhedernes indehavere samt de i virksomheden  

 beskæftigede personer skal yde de statslige told- og skattemyndigheder  

 bistand ved foretagelse af de nævnte eftersyn.
 Stk. 5.  Transport af højt beskattede varer i frihavnen  

 skal foregå under toldkontrol.
 § 93.  Virksomhederne hæfter for afgifter af varer,  

 som ikke forefindes ved de statslige told- og skattemyndigheders eftersyn, og  

 som ikke godtgøres at være fraført i overensstemmelse med de i medfør af §  

 92, stk. 2, fastsatte regler, eller som ikke på en efter de statslige told-  

 og skattemyndigheders skøn betryggende måde godtgøres at være forgået under  

 opbevaringen i de af de nævnte myndigheder godkendte lokaler af grunde, som  

 kan henføres til varens egen beskaffenhed, eller som følge af et hændeligt  

 uheld eller lignende.
Stk. 2.  Afgifter af varer, der omfattes af hæftelsen i  

 stk. 1, ansættes skønsmæssigt af de statslige told- og skattemyndigheder.  

 Kendes tidspunktet for fraførslen, lægges beskatningselementerne på dette  

 tidspunkt til grund for ansættelsen af afgifter.
Kendes dette tidspunkt ikke,  

 lægges de beskatningselementer til grund, der var gældende på det tidspunkt,  

 hvor lagermanglen konstateredes.
Toldoplag § 94.  De statslige told- og skattemyndigheder kan i  

 følgende tilfælde meddele tilladelse til oprettelse af toldoplag til  

 opbevaring af varer i ikke afgiftsberigtiget stand:
 Stk. 2.  Efter nærmere bestemmelser fastsat af  

 skatteministeren kan toldoplag oprettes hos pakhusforretninger på andre  

 steder, hvor der er et særligt behov, og når det kan forventes, at  

 toldoplaget kun vil medføre ubetydelige omlægninger af transportmåden i  

 varetrafikken.
Provianteringsvirksomheder § 95.  De statslige told- og skattemyndigheder kan  

 meddele provianteringsvirksomheder bevilling til fritagelse for afgifter af  

 varer, for hvilke der kræves godtgørelse af eller fritagelse for afgifter,  

 eller som tilføres fra andre provianteringsvirksomheder.
 Stk. 2.  Provianteringsvirksomheder kan meddeles  

 bevilling for varer, der er bestemt til eksport, til proviantering af skibe  

 og fly i toldområdet eller til brug for diplomatiske repræsentationer og  

 internationale organisationer i toldområdet.
Fælles bestemmelser om toldoplag og provianteringsvirksomheder § 96.  Ved tilførsel af ikke afgiftsberigtigede varer  

 skal toldoplaget og provianteringsvirksomheden efter de statslige told- og  

 skattemyndigheders nærmere bestemmelse afgive en angivelse, som skal  

 indeholde de oplysninger, som er nødvendige for disse myndigheders kontrol  

 med det i § 98, stk. 1, omhandlede regnskab.
 Stk. 2.  Ved tilførsel af returproviant fra fly kan  

 provianteringsvirksomheden dog afgive de i stk. 1 nævnte oplysninger på et  

 eksemplar af flyets tolddeklaration.
§ 97.  Varer, der fraføres toldoplag, skal angives til  

 udførsel eller til fortoldning i overenstemmelse med de af de statslige told-  

 og skattemyndigheders fastsatte bestemmelser.
Der kan gives tilladelse til,  

 at der afgives samlet angivelse for varer, der udtages i en nærmere fastsat  

 periode.
Stk. 2.  Ikke afgiftsberigtigede varer kan fraføres  

 provianteringsvirksomheden til eksport, til proviantering af skibe og fly i  

 toldområdet eller til brug for diplomatiske repræsentationer og  

 internationale organisationer i toldområdet mod afgivelse af en af de  

 statslige told- og skattemyndigheder godkendt proviantangivelse.
Fraførslen  

 sker på de af de statslige told- og skattemyndigheders fastsatte  

 kontrolbetingelser, herunder at provianteringsvirksomheden afgiver en  

 specificeret angivelse over de leverede varer forsynet med modtagerens  

 kvittering.
Stk. 3.  Ved og efter fraførsel af ikke  

 afgiftsberigtigede varer fra provianteringsvirksomheder er de statslige told-  

 og skattemyndigheder berettiget til at foretage enhver for kontrollens  

 udøvelse nødvendig undersøgelse af varerne og til uden erstatning at udtage  

 prøver af varerne.
De nævnte myndigheder kan bestemme, hvor undersøgelsen af  

 varerne skal finde sted.
Provianteringsvirksomheden er berettiget til efter  

 undersøgelsens afslutning på begæring at få de udtagne prøver tilbageleveret  

 i det omfang, prøverne ikke er medgået ved undersøgelsen.
 Stk. 4.  Det påhviler provianteringsvirksomheden eller  

 den, der handler på virksomhedens vegne, at foretage det for undersøgelsen  

 nødvendige arbejde (ud- og indpakning, opvejning, opmåling m.v.).
 § 98.  De statslige told- og skattemyndigheder  

 fastsætter de nærmere kontrolforanstaltninger vedrørende toldoplag og  

 provianteringsvirksomheder og kan bl.a. bestemme, at der skal føres regnskab  

 efter nærmere bestemmelser over de oplagte eller tilførte varer, og at  

 varerne skal opbevares særskilt i godkendte lokaler.
Stk. 2.  De statslige told- og skattemyndigheder har til  

 enhver tid ret til at foretage eftersyn på toldoplag og i  

 provianteringsvirksomheder, herunder til at efterse de oplagte eller tilførte  

 varer, forretningsbøger, og øvrige regnskabsmateriale samt korrespondance  

 m.v.
Oplagshaveren, provianteringsvirksomhedens indehaver samt de på oplaget  

 eller i provianteringsvirksomheden beskæftigede personer skal yde de nævnte  

 myndigheder bistand ved foretagelsen af disse eftersyn.
 § 99.  Toldoplagets eller provianteringsvirksomhedens  

 indehaver hæfter for afgifter af varer, som ikke forefindes ved de statslige  

 told- og skattemyndigheders eftersyn, og som ikke godtgøres at være fraført i  

 overensstemmelse med EF's bestemmelser herom eller som ikke på en efter de  

 statslige told- og skattemyndigheders skøn bertyggende måde godtgøres at være  

 forgået under opbevaringen i godkendte lokaler af grunde, som kan henføres  

 til varernes egen beskaffenhed eller som følge af et hændeligt uheld eller  

 lignende.
Stk. 2.  Afgifter af varer, der omfattes af hæftelsen i  

 stk. 1, ansættes skønsmæssigt af de statslige told- og skattemyndigheder.  

 Kendes tidspunktet for fraførslen, lægges beskatningselementerne på dette  

 tidspunkt til grund for ansættelse af afgifter.
Kendes dette tidspunkt ikke,  

 lægges de beskatningselementer til grund, der var gældende på det tidspunkt,  

 hvor lagermanglen konstateredes.
 § 100.  De statslige told- og skattemyndigheder kan  

 nægte eller tilbagekalde en tilladelse til toldoplag eller  

 provianteringsvirksomhed, såfremt indehaveren eller de på oplaget eller i  

 provianteringsvirksomheden beskæftigede personer har overtrådt eller  

 overtræder bestemmelserne i dette kapitel eller har tilsidesat eller  

 tilsidesætter vilkårene for tilladelsen.
 Stk. 2.  De statslige told- og skattemyndigheder kan  

 nægte eller tilbagekalde en tilladelse til toldoplag eller til  

 provianteringsvirksomhed, såfremt indehaveren mister rådighed over sit bo,  

 standser sine betalinger eller fratages retten til kredit i medfør af  

 toldlovens § 91.
Stk. 3.  I tilfælde, hvor en tilladelse tilbagekaldes  

 eller bortfalder, skal varer, som opbevares på oplaget, straks fortoldes,  

 udføres eller overføres til et andet toldoplag.
Indtil fortoldning, udførsel  

 eller overførsel finder sted, kan de statslige told- og skattemyndigheder  

 sætte varerne under toldlukke.
 Stk. 4.  Bestemmelsen i stk. 3. finder tilsvarende  

 anvendelse på provianteringsvirksomheder.
Andre bestemmelser vedrørende  

 toldbehandling Supplerende bestemmelser § 101.  Under tjenestens udøvelse skal de statslige  

 told- og skattemyndigheders personale kunne legitimere sig ved et  

 identitetskort.
 § 102.  Ved afgivelse af begæringer, angivelser,  

 deklarationer, erklæringer m.v. skal benyttes blanketter, hvis rubricering og  

 tekniske udformning bestemmes af de statslige told- og skattemyndigheder.  

 Blanketterne anskaffes af publikum.
 § 103.  Indførsel i toldområdet af de i § 90 nævnte  

 højt beskattede varer i brevpostforsendelser og breve med angivet værdi må  

 kun finde sted, når forsendelserne er mærket på den i artikel 116 i  

 ekspeditionsreglementet til verdenspostkonventionen anførte måde.
Oprindelse Oprindelsesregler for visse  

 præferenceberettigede mineralske § 104.  De i bilag 1 anførte mineralske olieprodukter,  

 der angives til præferencetoldbehandling, skal have oprindelse i et  

 præferenceberettiget land og være forsendt direkte derfra til EF.
 § 105.  Følgende produkter anses for at have  

 oprindelse i et præferenceberettiget land:
 § 106.  Som produkter, der fuldt ud er fremstillet,  

 anses:
§ 107.  Som tilstrækkelig bearbejdning eller  

 forarbejdning, jf. § 105, nr. 2, anses bearbejdning eller forarbejdning, som  

 bevirker, at den fremstillede vare henhører under en anden (fircifret)  

 position i Det harmoniserede Varebeskrivelses- og Varenomenklatursystem (HS)  

 end de positioner, et hvilket som helst af de anvendte indførte materialer  

 henhørte under.
For de i kolonne 1 og 2 i bilag 2 anførte varer skal de for  

 varen i kolonne 3 anførte betingelser være opfyldt.
 § 108.  Den i § 104 fastsatte betingelse vedrørende  

 varers direkte forsendelse til EF's toldområde anses for at være opfyldt:
 Betingelsen i nr. 2, litra c., finder ikke anvendelse på varer, der er  

 transporteret gennem Finland, Norge, Schweiz, Sverige eller Østrig, og som  

 efterfølgende genudføres til EF.
 Stk. 2.  Som dokumentation for, at betingelserne i stk.  

 1, nr. 2, litra a. og b., er opfyldt, skal der for de statslige told- og  

 skattemyndigheder fremlægges:
 Stk. 3.  Som dokumentation for, at betingelserne i stk.  

 1, nr 2, litra c., er opfyldt, skal der for de statslige told- og  

 skattemyndigheder fremlægges et administrativt dokument eller  

 handelsdokument, hvoraf fremgår, at varerne fra eksporttidspunktet har haft  

 EF som endeligt bestemmelsessted.
 § 109.  Varernes oprindelse skal dokumenteres ved:
 Stk. 2.  Efterfølgende udstedelse af certifikater,  

 udstedelse af duplikatcertifikater og foreløbige certifikater samt ombytning  

 af certifikater kan ske i overensstemmelse med de i præferenceaftalen eller  

 -arrangementet foreskrevne bestemmelser.
 § 110.  Ved udførsel af de i bilag 1 anførte  

 mineralske olieprodukter, for hvilke der i indførselslandet ønskes  

 toldpræference, skal varernes oprindelse dokumenteres i overensstemmelse med  

 de i præferenceaftalen eller -arrangementet fastsatte bestemmelser herom.
Udstedelse af oprindelsescertifikater § 111.  Ved udførsel her fra landet kan vareafsenderen  

 få udstedt oprindelsescertifikat for varerne hos de statslige told- og  

 skattemyndigheder eller hos de i § 112 nævnte organisationer, såfremt der for  

 de pågældende varer kan opnås en toldlempelse eller andre fordele herved.
 § 112.  Nedennævnte organisationer er autoriseret til  

 udstedelse af oprindelsescertifikater:
 § 113.  Oprindelsescretifikater udstedes i  

 overensstemmelse med bestemmelserne i Rådets forordning nr. 802/68 af 27.  

 juni 1968 om den fælles definition af begrebet varers oprindelse.
 Stk. 2.  Ved ansøgning om og ved udfærdigelse af  

 oprindelsescertifikater skal anvendes formularer i overensstemmelse med EF's  

 bestemmelser herom.
Stk. 3.  I det omfang, det er nødvendigt for at  

 konstatere de pågældende varers oprindelse, skal ansøgningen indeholde  

 oplysninger om de materialer, der er anvendt ved de udførte varers  

 fremstilling og disse materialers værdi samt eventuelt beskrivelse af,  

 hvorledes varerne har opnået oprindelsesstatus.
Ansøgningen skal være bilagt  

 fornøden dokumentation, f.eks. fakturaer, kopier af fortoldningsangivelser og  

 lignende.
Vareafsendere, der udfører varer af ensartet beskaffenhed, hvis  

 oprindelsesstatus ikke ændres, vil kunne afgive en stående erklæring om  

 sådanne varers oprindelsesstatus.
I disse tilfælde kan særskilt ansøgning ved  

 hver ekspedition udelades.
 Stk. 4.  Ansøgningerne eller kopi heraf skal opbevares  

 af de statslige told- og skattemyndigheder og de i § 122 nævnte  

 organisationer i mindst 2 år.
 § 114.  Bestemmelserne i dette kapitel finder ikke  

 anvendelse på certifikater til opnåelse af præferencetoldbehandling i  

 indførselslandet.
Afsluttende bestemmelser Indeholdelse i løn for skyldige told- og  

 rentebeløb § 115.  Pålæg om indeholdelse i løn for skyldige told-  

 og rentebeløb m.v. gives af told- og skatteregionen.
Reglerne for inddrivelse  

 af personlige skatter i kildeskatteloven finder tilsvarende anvendelse.
 Stk. 2.  Pålægget skal være skriftligt og angive  

 indholdet af §§ 116, 117 og 119.
§ 116.  Den, der har modtaget pålæg om indeholdelse,  

 herefter benævnt den indeholdelsespligtige, skal indbetale indeholdte beløb  

 til told- og skatteregionen.
Beløbene forfalder til betaling den 1. i den  

 kalendermåned, der følger efter indeholdelsen, og med rettidig betalingsdag  

 den 15. i forfaldsmåneden.
Er sidste rettidige indbetalingsdag en lørdag,  

 søndag eller helligdag, forlænges fristen til den nærmest følgende hverdag.
 Stk. 2.  Ved indbetalingen skal den  

 indeholdelsespligtige give told- og skatteregionen skriftlig meddelelse om  

 den pågældende skyldners SE-nummer eller andet identifikationsnummer, navn og  

 adresse samt om størelsen af det for ham indeholdte beløb.
Stk. 3.  Samtidig med indeholdelsen skal den  

 indeholdelsespligtige give skyldneren meddelelse om størrelsen af det  

 indkomstbeløb, hvoraf indeholdelsen er beregnet, samt om det indeholdte  

 beløb.
I meddelelsen skal angives den indeholdelsespligtiges navn, adresse og  

 SE-nummer samt skyldnerens navn og SE-nummer eller andet  

 identifikationsnummer, som den indeholdelsespligtige har benyttet for den  

 pågældende.
I mangel af SE-nummer eller andet identifikationsnummer anføres  

 skyldnerens fødselsdato.
§ 117.  Den indeholdelsespligtige skal inden fem dage  

 efter modtagelsen af pålæg give told- og skatteregionen skriftlig  

 underretning, hvis skyldneren ikke er beskæftiget hos den pågældende.
Det  

 samme gælder, hvis skyldneren ophører med at være beskæftiget, eller  

 udbetaling af indeholdelsespligtige ydelser i øvrigt ophører.
 Stk. 2.  Den indeholdelsespligtige skal ligeledes efter  

 anmodning give told- og skatteregionen alle oplysninger om skyldnerens  

 arbejdeforhold og økonomiske forhold af betydning for indeholdelsen.  

 Besvarelser skal ske inden 14 dage efter modtagelsen af anmodningen.
 § 118.  Skyldneren skal give told- og skatteregionen  

 alle nødvendige oplysninger om personlige og økonomiske forhold af betydning  

 for indeholdelsen.
§ 119.  Reglerne i kildeskattelovens § 73, stk. 7, jf.  

 § 46, stk. 3, om fortrinsret for skatterestancer berøres ikke af krav efter  

 bestemmelserne i dette kapitel.
Træffes der efter disse regler beslutning om  

 indeholdelse, går skattekravet forud.
 Stk. 2.  Krav på bidragsbetaling, der inddrives ved  

 tilbageholdelse i løn m.v. efter lov om inddrivelse af underholdsbidrag,  

 fyldestgøres efter skattekrav efter stk. 1, men forud for krav efter  

 bestemmelserne i dette kapitel.
 Stk. 3.  Har en anden myndighed truffet beslutning om  

 indeholdelse, skal den indeholdelsespligtige fyldestgøre denne myndighed,  

 såfremt beslutningen herom er truffet før en beslutning om et pålæg efter  

 bestemmelserne i dette kapitel.
Ekspeditionstid for visse toldforretninger  

 og gebyrer for disse § 120.  Ekspeditionstiden for udførelse af  

 toldforretninger vedrørende:
er mandag-fredag kl. 07.00-16.00, helligdage undtaget.
Ved toldstederne i  

 Padborg, Esbjerg, Gedser, Rødby og lufthavnen i Kastrup er ekspeditionstiden  

 for udførelse af de under 2)-4) nævnte forretninger dog mandag-fredag kl.  

 07.00-17.00 og lørdag kl. 07.00-13.00, helligdage undtaget.
 Stk. 2.  Grundlovsdag og juleaftensdag er  

 ekspeditionstiden for de i stk. 1 omhandlede forretninger kl. 07.00-12.00.
 § 121.  Forretninger af den i § 120 omhandlede art kan  

 udføres uden for ekspeditionstiden mod betaling af gebyr efter reglerne i §§  

 122-125.
 § 122.  Ved de i stk. 3 nævnte toldsteder, hvor  

 afviklingen af toldtjenesten nødvendiggør fast tilstedeværelse af personale  

 uden for ekspeditionstiden, betales i de tidsrum, hvor personalet er fast til  

 stede, de i bilag 3 anførte gebyrer, dog med tillæg af 50 pct. på lørdage og  

 søn- og helligdage m.v. samt på mandage til fredage i tidsrummet kl.  

 22.00-07.00.
 Stk. 2.  For ekspeditioner, der udføres de pågældende  

 steder på tidspunkter, hvor der ikke er fast tilstedeværelse af personale,  

 beregnes gebyr efter de i § 123 anførte regler.
 Stk. 3.  De i stk. 1 omhandlede toldsteder omfatter  

 lufthavnene i Kastrup og Billund, toldbehandlingsområdet i Padborg,  

 overgangsstederne ved landegrænsen samt sådanne havne, hvor daglige godsruter  

 i fast rutefart fra og til steder uden for toldområdet nødvendiggør fast  

 tilstedeværelse af personale uden for ekspeditionstiden.
 § 123.  Andre steder end omhandlet i § 122 betales de  

 i bilag 3 anførte gebyrer for ekspeditioner, der er rekvireret til udførelse  

 mandag-fredag kl. 16.00-18.00. For ekspeditioner, der er rekvireret til  

 udførelse uden for dette tidsrum, betales gebyr med følgende tillæg:
 § 124.  Der betales eet gebyr pr. toldforretning.  

 Kræver toldforretningen, at personale er til stede ud over 1 time, betales  

 der dog gebyr pr. påbegyndt time, tilstedeværelsen varer.
§ 125.  Når toldforretninger ønskes udført uden for  

 ekspeditionstiden, må der i rimelig tid inden ekspeditionstidens ophør  

 afgives skriftlig rekvisition på de af de statslige told- og  

 skattemyndigheders foreskrevne blanketter.
Der skal dog ikke afgives  

 forudgående rekvisition på de i § 122, stk. 3., omhandlede steder, når  

 toldforretningerne ønskes afviklet på tidspunkter, hvor der er fast  

 tilstedeværelse af personale.
Gebyrbetalingen påhviler rekvirenten.
 Stk. 2.  Påbegyndes en forud rekvireret forretning af de  

 statslige told- og skattemyndigheder uvedkommende årsager senere end det  

 tidspunkt, der er anført i rekvisitionen, beregnes betalingen dog fra det  

 tidspunkt, der er anført i rekvisitionen.
Stk. 3.  I tilfælde, hvor en forud rekvireret forretning  

 aflyses eller udsættes, må de statslige told- og skattemyndigheder snarest  

 underrettes herom.
Sker aflysningen eller udsættelsen uden for  

 ekspeditionstiden, men før det tidspunkt, der er anført i rekvisitionen, skal  

 der betale eet gebyr efter den sats, der skulle have været anvendt ved  

 forretningen.
§ 126.  De i bilag 3 fastsatte gebyrer er  

 grundtakster.
Grundtaksterne reguleres i takt med lønudviklingen ved en  

 procentvis forhøjelse eller nedsættelse svarende til lønudviklingen for en  

 tjenestemand på skalatrin 7 excl. stedtillæg.
Straffebestemmelser § 127.  Overtrædelse af bestemmelserne i denne  

 bekendtgørelses afsnit I, II, III og IV samt overtrædelse af vilkår i de i  

 medfør af bestemmelserne meddelte bevillinger og tilladelser straffes efter  

 toldlovens kapitel 11, når der i dette kapitel er fastsat straf for  

 overtrædelserne.
 Stk. 2.  Andre forsætlige eller groft uagtsomme  

 overtrædelser af bestemmelserne i denne bekendtgørelses afsnit I, II, III og  

 IV samt andre forsætlige eller groft uagtsomme overtrædelser af vilkår i de i  

 medfør af bestemmelsernes meddelte bevillinger og tilladelser straffes med  

 bøde.
 § 128.  Med bøde straffes den, der forsætligt eller  

 groft uagtsomt overtræder denne bekendtgørelses §§ 116-118.
Ikrafttrædelsesbestemmelser § 129.  Bekendtgørelsen træder i kraft den 1. juli  

 1992.
 Stk. 2.  § 1, nr. 2, i lov nr. 762 af 9. december 1987  

 om ændring af toldloven trådte i kraft den 1. juli 1989.
 Stk. 3.  Samtidig ophæves følgende af skatteministeriets  

 bekendtgørelser:
Skatteministeriet, den 11. juni 1992 Anders Fogh Rasmussen / Ulla Trolle Bilag 1 27.09 - Alle varer.
27.15 ex 29.01 Acycliske carbonhybrider til anvendelse som brændstof.
 ex 29.02 Cycloalkaner og cycloalkener (undtagen azylener), benzen, toluen  

 og xylener til anvendelse som brændstof.
 ex 34.03 Tilberedte smøremidler med indehold af olier udvundet af jordolie  

 eller af rå olier hidrørende fra bituminøse mineraler, forudsat at de udgør  

 mindre end 70 vægtprocent deraf.
 ex 34.04 Syntetisk voks og tilberedt voks på basis af paraffin,  

 jordolievoks, voks udvundet af bituminøse mineraler, slack-voks eller  

 scale-voks.
 ex 38.11 Tilberedte additiver til smøreolier med indhold f olier udvundet  

 af jordolie eller af rå olier hidrørende fra bituminøse mineraler.
--------------------------------------------------------------------- Bilag 3 Gebyrer for udførelse af toldforretninger uden for ekspeditionstiden For udførelse af de i bekendtgørelsens § 121, stk. 1, omhandlede  

 toldforretninger (herunder ekspeditioner via edb) uden for ekspeditionstiden  

 betales følgende gebyrer:
A.
Befordringsmidler Der betales gebyr for ekspedition af skibe og fly med passagerer i trafik  

 fra og til steder uden for toldområdet.
Der betales dog kun gebyr for  

 ekspedition af fly, hvis højeste tilladte startvægt er over 5.700 kg, eller  

 som permanent er indrettet til befordring af mere end 10 passagerer.
Pr. skib ................... 86 kr. 00 øre Pr. fly .................... 86 kr. 00 øre Der betales gebyr for ekspedition af det enkelte skib eller fly ved hver  

 ankomst og afgang, når der sker landsætning og/eller ombordtagning af  

 passagerer.
Der betales dog kun eet gebyr, når ankomst og afgang sker inden  

 for samme time.
B.
Godsregistrering Pr. ekspedition ........... 60 kr. 00 øre Der betales gebyr for den enkelte godsregistreringsekspedition. Ønskes der  

 yderligere gennemført en fortoldningsekspedion, betales tillige gebyr for  

 fortoldning.
C.
Udførsel Der betales gebyr for ekspedition af følgende varer:
Ved udførsel med skib eller lastbil Pr. skib eller lastbil inkl.
5 udførselsdokumenter ...... 60 kr. 00 øre For efterfølgende udførselsdokumenter ........ 60 kr. 00 øre Ved udførsel med fly Pr. eksportør (vareafsender) inkl.
5 udførselsdokumenter ...... 60 kr. 00 øre For efterfølgende udførselsdokumenter ........ 60 kr. 00 øre Der betales gebyr pr. skib eller lastbil eller pr. eksportør  

 (vareafsender), og betalingen omfatter ekspedition af 5 udførselsdokumenter.  

 Såfremt der ønskes ekspederet mere end 5 udførselsdokumenter, betales der  

 tillige eet gebyr for de efterfølgende udførselsdokumenter.
 I tilfælde, hvor ekspeditionen af udførselsdokumenterne for varer under  

 punkt 1-5 ikke sker samtidig med indladningen af varerne, betales ved  

 indladning gebyr pr. transportmiddel.
D.
Fortoldning Pr. fortoldningsbegæring .. 86 kr. 00 øre Der betales gebyr for fortoldningsekspeditioner, når disse påbegyndes uden  

 for ekspedtionstiden, herunder når en fortoldningsbegæring ønskes registreret  

 som modtaget uden for ekspeditionstiden for at fastholde en sats- eller  

 kontingentdato.
E.
Proviantering Pr. rekvirent pr. skib eller fly ......... 60 kr. 00 øre Der betales gebyr for proviantering af det enkelte skib eller fly  

 uafhængig af antallet af proviantbegæringer.
 I tilfælde, hvor ekspeditionen af proviantbegæringerne ikke sker samtidig  

 med indladningen af provianten, betales ved indladningen gebyr pr. skib eller  

 fly.
F.
Andet Pr. ekspedition ........... 60 kr. 00 øre (* 1)Ifølge artikel 189 i EØF-traktaten gælder en forordning udstedt af Rådet umiddelbart i hver medlemsstat.
Gengivelse af bestemmelser fra forordningen i bekendtgørelsen er således udelukkende begrundet i praktiske hensyn og berører således ikke forordningernes umiddelbare gyldighed i Danmark.
