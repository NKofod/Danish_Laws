Adoption.
Ressourcer Samrådet afslog at godkende ansøgerne som  

 adoptant til en rumænsk dreng på 10 år med henvisning til  

 deres manglende kendskab til børn og til, at deres samlede ressourcer  

 ikke var tilstrækkelige til at dække den 10-årige drengs  

 særlige behov.
Ansøgerne var henholdsvis 45 år og 42  

 år.
Der var ingen børn.
 Ansøgerne havde fået kontakt til drengen  

 gennem Rumæniensprojektet af 1992 og havde hvert år i over 3  

 år haft ham på ferie 14 dage i julen og 5 uger i sommerferien,  

 hvortil kom, at de havde besøgt ham nogle gange i Rumænien.
Adoptionsnævnet stadfæstede samrådets  

 afgørelse og lagde ved afgørelsen særlig vægt  

 på, at det ved godkendelse som adoptanter til større børn  

 bør tages i betragtning, at sådanne børn kan få  

 særlige tilpasningsvanskeligheder, der vil være stigende i takt  

 med barnets alder ved anbringelsen.
Det er derfor en forudsætning for  

 godkendelse, at ansøgerne skønnes egnede til at modtage et  

 større barn.
Ved vurderingen heraf tillægges det betydelig  

 vægt, om ansøgerne har erfaring med børn.
