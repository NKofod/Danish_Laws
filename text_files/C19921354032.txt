Den svenske importkontrol har igennem første halvår 1992 ført en skærpet  

 kontrol med forekomst af Salmonella i fersk svinekød af dansk oprindelse.
Ved  

 importkontrollen tilbageholdes pågældende partier dansk svinekød, indtil  

 resultatet af undersøgelserne af en række udtagne stikprøver foreligger.
 Forudsætningen for den svenske importkontrol er et nordisk forslag til  

 importbestemmelser ved handel mellem de nordiske land: At pågældende partier  

 svinekød er underkastet en stikprøveundersøgelse, der med 90% sikkerhed  

 dokumenterer, at højst 5% af enhederne i partiet indeholder Salmonella.  

 Serotyperne S. typhimurium og S. enteritidis må ikke forekomme.
I forbindelse med eksporten af fersk svinekød til Sverige har  

 Veterinærdirektoratet efter ønske fra Danske Slagterier indgået en aftale med  

 de svenske myndigheder (Livsmedelsverket) om, at rutineundersøgelsen for  

 forekomst af Salmonella ved importkontrollen i Sverige kan erstattes af en  

 tilsvarende og af pågældende embedsdyrlæge overvåget og attesteret  

 undersøgelse foretaget af den eksporterende virksomhed.
Det skal præciseres,  

 at deltagelse i ordningen er frivillig for den eksporterende virksomhed.
 Som følge af ovennævnte fastsættes der følgende fremgangsmåde for kontrol  

 med forekomst af Salmonella i svinekød bestemt for det svenske marked:
- Virksomheder, der som led i egenkontrol ønsker at foretage undersøgelser  

 for Salmonella i svinekød, skal foretage anmeldelse herom til  

 Veterinærdirektoratet, og - pålægges i samarbejde med embedsdyrlægen at etablere et system for  

 undersøgelse for forekomst af Salmonella i overensstemmelse med  

 retningslinierne i vedlagte bilag:
 Prøveudtagning og prøveforsendelse, jf. bilag 1.
 Laboratoriemetode til påvisning af Salmonella i fersk kød, herunder  

 vurdering af analyseresultatet, jf. bilag 2.
Som det fremgår, er det virksomhedens ansvar, at der gennemføres de  

 nødvendige laboratoriemæssige undersøgelser til sikring af, at der ikke  

 forekommer i Salmonella i svinekød, der eksporteres til Sverige.
Dette  

 indebærer endvidere, at det er virksomhedens ansvar at holde embedsdyrlægen  

 løbende underrettet om hvornår, der er planlagt en produktion bestemt for det  

 svenske marked, herunder oplysninger om partiidentifikation (datomærkning,  

 lot-mærkning) og efterfølgende opbevaring, samt om resultatet af den  

 gennemførte laboratoriemæssige undersøgelse, således at der af embedsdyrlægen  

 kan afgives attestation.
 De laboratoriemæssige undersøgelser for Salmonella skal foretages enten på  

 virksomhedens eget laboratorium, et andet af Veterinærdirektoratet godkendt  

 laboratorium eller på Veterinærdirektoratets Laboratorium med embedsdyrlægen  

 at træffe afgørelse om, hvor undersøgelserne ønskes foretaget samt med  

 henblik på godkendelse af rette skriftlig henvendelse til  

 Veterinærdirektoratets laboratorium i Ringsted, Odinsvej 4, 4100 Ringsted.
 Tillægsattestation for undersøgte partier:
 På eksportcertifikat for fersk kød til Sverige kan på baggrund af en  

 forelagt analysesattest, der dokumenterer, at der ikke er påvist Salmonella,  

 afgives følgende bagsideerklæring forsynet med dato, underskrift og  

 embedsstempel:
»Det attesteres, at omhandlede parti svinekød er undersøgt for  

 forekomst af Salmonella i overensstemmelse med Veterinærdirektoratets  

 skrivelse af 15. juli 1992, j.nr. 5a 561-97-0/92, om undersøgelse for  

 Salmonella i fersk kød, der eksporteres til Sverige.
Salmonella er ikke  

 påvist.« Det skal præciseres, at påvises der Salmonella i et parti svinekød bestemt  

 til Sverige, kan pågældende parti ikke eksporteres til Sverige, heller ikke  

 med udeladelse af bagsideerklæringen.
Med undtagelse af eksport til Sverige,  

 er der for nærværende ikke fastsat restriktioner med hensyn til anvendelsen  

 af svinekød, hvori der er påvist forekomst af Salmonella.
 P.V.V.
Jørgen Baltzer Afdeling for kødkontrol J.nr. 5a 561-97-0/91 15. juli 1992 Bilag 1 Prøveudtagning og forsendelse Kontrollen med forekomst af Salmonella kan ske på grundlag af undersøgelse  

 af:
Stikprøve og stikprøvestørrelse Stikprøven skal være af en sådan størrelse, at der er en statistisk  

 sikkerhed på mindst 90% for, at såfremt der i mere end 5% af enhederne i  

 varepartiet er forekomst af Salmonella, vil Salmonella blive påvist ved  

 undersøgelsen.
For at opnå en statistisk sikkerhed på mindst 90% skal  

 stikprøven fra varepartier på eller større end 100 kartoner være på 45  

 prøver.
Ved varepartier på mindre end 100 kartoner benyttes følgende tabel  

 ved fastlæggelse af stikprøvestørrelsen:
 Ad 1):
 Ved en stikprøve i forbindelse med on-line prøveudtagning forstås  

 udtagning af 45 enkelt prøver (eksempelvis prøver af enkelte mørbrad fra  

 samme produktionsdato). Hver af de 45 prøver består af ca. 10 g, jf. punktet  

 Udtagning af prøve.
 Ad 2):
Ved en stikprøve i forbindelse med Lot-prøveudtagning forstås udtagning af  

 ialt 3 delprøver fra hver af ialt 45 kartoner med samme Lot-identifikation  

 (eks. produktionsdato). Der udtages i sådanne tilfælde 3 45 prøver, ialt 135  

 prøver.
Hver af de 135 prøver består af ca. 10 g.
Udtagning af prøve Prøveudtagning sker af  den færdigpakkede vare  under såvel 1) som  

 2). Prøven skal vægtsmæssigt udgøre ca. 10 g, og kan udtages uden vejning,  

 idet der dog i starten foretages kontrolvejning til sikring af, at vægten  

 overholdes.
 Eksempel:
 Ved udtagning af prøver af mørbrad fixeres prøveudtagningsstedet  

 (mørbradens ene ende) via emballagefilmen og med en ren kniv afskæres prøven.  

 med pincet overføres prøven til steril stomacherpose.
 Ad 1):
Stilprøven på de 45 prøver udtages jævnt fordelt over hele produktionen  

 omfattet af samme Lot-nr., eksempelvis en prøve for hvert 10. minut.
Prøverne  

 samles 9 ad gangen i en steril stormacherpose, som i forvejen er mærket  

 entydigt til identifikation af produktionsdato, varenr. m.m.
Stormacherposen  

 placeres i en termokasse eller kølerum.
Der skal præciseres, at det er  

 vigtigt at prøverne efter udtagning og indtil afhentning til laboratoriet  

 opbevares konstant kølet, men ikke i frossen tilstand.
Stikprøven på 45  

 prøver vil omfatte ialt 5 stomarcherposer med hver 9 prøver.
 Ad 2):
Stikprøven udtages blandt 45 kartoner fra partiet.
Fra hver karton udtages  

 der en prøve fra ialt 3 enheder uanset antallet af enheder i kartonen.  

 Prøverne samles, som nævnt under Ad 1), 9 ad gangen i en steril  

 stomacherpose.
Stikprøven på 45 prøver vil omfatte ialt 15 stomarcherposer  

 med hver 9 prøver.
Forsendelse af prøver til laboratoriet For slagterier, som ikke selv råder over laboratorium godkendt til  

 Salmonella-undersøgelse og som ikke kan etablere et samarbejde med et  

 slagteri med godkendt laboratorium, foretages undersøgelserne af  

 Veterinærdirektoratets Laboratorium.
 Ved forsendelse og modtagelse af prøver skal følgende iagttages:
Stomacherposen med prøverne skal forinden forsendelse være velafkølet og  

 mærket enkeltvis således, at de kan identificeres.
Ved forsendelsen bør som  

 yderemballage anvendes hele, tætte, stærke og isolerende materialer.
Ved  

 prøver afsendt sidst på ugen skal det sikres, eventuelt ved nærmere aftale  

 med det modtagende laboratorium, at de ved modtagelsen bliver sat på køl.  

 Prøver der modtages sidst ugen skal opbevares på køl indtil mandag.
Afdeling for kødkontrol J.nr. 5a 561-97-0/91 15. juli 1992 Bilag 2 Laboratoriemetode tiil påvisning af Salmonella i fersk kød, herunder  

 vurdering af analyseresultater Metodik:
 Som angivet i NMKL nr. 71, 4. udgave, 1991 med følgende ændringer og  

 præciseringer:
 Pkt. 4.1.: Sterilisering foretages ved 121 grader C + 1 grad C i 15  

 minutter.
 Pkt. 7.1.: Prøverne modtages på laboratoriet indpakket i stomacherposer (9  

 prøver i hver pose).
Pkt. 7.2. og 7.2.1.: Der foretages normal præopformering efter at der er  

 tilsat peptonbuffer (pkt. 4.1.) i forholdet 1 del prøve til 9 dele  

 peptonbuffer.
Er der 9 prøver en gang ca. 10 g tilsættes 810 ml peptonbuffer.
Stomacherposen med indholdet kan inkuberes i overensstemmelse med pkt.  

 7.2.3. Såfremt inkuberingen af stomacherposen giver praktiske vanskeligheder,  

 overføres indholdet af stomacherposen til en 1 liter steril RED CAP og der  

 tilsættes peptonbuffer.
RED CAP med indhold inkuberes i overensstemmelse med  

 pkt. 7.2.3.
 Opformering foretages i Rappaport-Vassiliadis (RV)-bouilon, jf. pkt. 4.2.  

 og i overensstemmelse med pkt. 7.3.
Pkt. 7.4.: Som fast selektivt/indikativt substrat benyttes Rambachagerplade i stedet for brilliantgrønt-fenolrødt-agarplader.
Inkubation ved 37 grader +- 1 garder C i 18-24 timer.
 Aflæsning:
 Røde (pink) kolonier på Rambach agarpladen bedømmmes som  

 Salmonella-suspekte.
 Verifikation m.m.:
 Fra Rambach agarpladen udtages der materiale fra suspekte kolonier til  

 agglutinationprøve med polyvalent Salmonella-O-antiserum.
 Typisk salmonella-reaktion er agglutination med O-antiserum.
 I bilag 3,  FLOWDIAGRAM OVER ISOLATION AF SALMONELLA , er givet en  

 oversigt over laboratoriemetoden til påvisning af Salmonella i fersk kød.
Imidlertid er der behov for et nøjere kendskab til forekomsten er specielt  

 falske positive kolonier på Rambach agarplader.
Der skal derfor anmodes om,  

 at Rambach agarplader med suspekte Salmonellakolonier sendes forsvarligt  

 emballeret til Veterinærdirektoratets Laboratorium, Odinsvej 4, 4100  

 Ringsted, med henblik på nærmere verifikation og typebestemmelse.  

 Bakteriestammer, som afsendes til Laboratoriet op til en weekend, skal sendes  

 ekspres.
 GLP og kvalitetskontrol:
De laboratoriemæssige undersøgelser skal ske under iagttagelse af god  

 laboratoriemæssige praksis samt kvalitetskontrol.
Der skal henvises til  

 »Veterinærdirektoratets håndbog for mikrobiologiske laboratorier - en  

 vejledning om god laboratoriemæssig praksis (GLP) og kvalitetskontrol ved  

 mikrobiologiske laboratorier«.
Særlig opmærksomhed skal rettes mod  

 kontrol af temperaturen i termostater, samt at der ved den interne  

 kvalitetskontrol altid køres med såvel positiv som negativ kontrol.
 For at kunne dokumentere, at meddelte analyseresultater er tilvejebragt på  

 en kvalitetsmæssig tilfredsstillende måde, er det nødvendigt, at alle  

 betydende data vedrørende prøveudtagning, herunder prøvens identitet,  

 undersøgelsesprogram, anvendt apparatur m.v., bliver registreret.
 Prøvudtagningsrapporten, laboratoriekladden (de rå data) og den endelige  

 analyserapport skal opbevares i mindst et år, og skal efter anmodning stilles  

 til rådighed for embedsdyrlægen.
 Vedrørende Weekend:
Da de kritiske steder i analysen er præopformeringen i peptonbuffer, og  

 den selektive opformering i Rappaport-Vassiliadis, kan Salmonella  

 undersøgelsen påbegyndes mandag-onsdag.
Inkuberede Rambach agarplader flyttes  

 fra 37 grader C termostat lørdag, til køleskab.
Hvis laboratoriet har  

 lørdagsvagt, kan Salmonella undersøgelsen endvidere påbegyndes torsdag.  

 Inkuberede Rambach plader bliver de stående i 37 grader C termostat indtil  

 mandag (d.v.s. højst 2 dage).
 Prøverne udtaget sidst på ugen (fredag og eventuelt torsdag) opbevares i  

 køleskab indtil mandag.
Afdeling for kødkontrol J.nr. 5a 561-97-0/91 15. juli 1992 Bilag 3 FLOWDIAGRAM OVER ISOLATION AF SALMONELLA 9 prøver af 10 g i 810 ml peptonbuffer.
 Inkuberes ved 37 grader C +- 1 grader C i 18-24 timer.
 Derefter 0,1 ml i Rappaport-Vassiliadis-bouillon.
 Inkuberes ved 41,5 grader C (+- 0,5 grader C) i 20-24 timer.
Hvirvles op.
Med et stort podeøje udstryges på Rambach sager.
 Rambach pladerne inkuberes ved 37 grader C i 18-24 timer.
 Prøverne (Rappaport-Vassiliadis) inkuberes igen ved 41,5 grader C i 20-24  

 timer.
 Ved overvoksede Rambach plader eller formodning om, at der er Salmonella  

 til stede, foretages endnu en udstrygning efter 20-24 timer fra  

 Rappaport-Vassiliadis opformering.
 Materiale fra enkeltliggende røde kolonier fra Rambach pladen benyttes til  

 agglutination med Polyvalent-Salmonella-O-antiserum.
 Det skal sikres, at den undersøgte koloni ikke er spontanaggutinabel ved  

 afprøvning af reaktionen i fysiologisk saltvandsopløsning.
