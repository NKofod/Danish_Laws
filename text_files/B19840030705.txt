INDHOLD side I medfør af indenrigsministeriets bekendtgørelse nr. 94 af 16. marts 1982  

 om brugen af røntgenanlæg m.v. samt de europæiske fællesskabers råds direktiv  

 80/ 836/ Euratom af 15. juli 1980 om ændring af direktiverne om fastsættelse  

 af de grundlæggende normer for beskyttelse af befolkningens og  

 arbejdstagernes sundhed mod de farer, der er forbundet med ioniserende  

 stråling, fastsættes følgende:
1. DEFINITIONER I denne bekendtgørelse forstås ved følgende:
RØNTGENRØR Den af indsatsrør, rørkappe og for et-tankapparaters vedkommende også af  

 højspændingstransformator bestående enhed.
RØNTGENAPPARAT Det sammenhørende apparatur til udførelse af en røntgenundersøgelse,  

 normalt bestående af en røntgengenerator med røntgenrør, manøvrepult, kabler,  

 stativer, blændere, tubus, filtre, skærme og andet tilbehør, samt de evt.  

 dertil hørende faste installationer.
RØNTGENANLÆG Røntgenapparat og de evt. dertil hørende bygningsdele (røntgen- og  

 betjeningsrummets vægge, loft, gulv, døre og vinduer incl. den heri  

 indbyggede stråleafskærmning).
ÅBENT RØNTGENANLÆG Røntgenanlæg, hvor der anvendes røntgenapparat uden for godkendte  

 røntgenskabe eller røntgenrum.
BLYÆKVIVALENT En afskærmnings blyækvivalent er den blytykkelse, der giver samme  

 strålingssvækkelse som afskærmningen.
En afskærmnings blyækvivalent vil  

 variere med dens tykkelse, strålekvaliteten og feltstørrelsen.
Til  

 afskærmningsberegninger skal anvendes blyækvivalenter opgivet for en  

 feltstørrelse på min. 45 * 45 cm.
2. GODKENDELSE OG ANMELDELSE AF RØNTGENANLÆG 2.1. Forhåndsgodkendelse 2.1.1. Bygningsmæssige arbejder som f.eks. indretning og ændring af  

 røntgenrum eller bygning af faste afskærmninger må ikke udføres, før  

 sundhedsstyrelsen har forhåndsgodkendt planer herover.
 2.1.2. Planer, der indsendes med henblik på forhåndsgodkendelse, skal  

 omfatte følgende:
 2.1.3. Foretages der under udførelsen af anlægget ændringer i forhold til  

 de forhåndsgodkendte planer, skal reviderede planer omgående indsendes til  

 sundhedsstyrelsen med henblik på godkendelse.
2.2. Anmeldelse 2.2.1. Nye røntgenanlæg og ændringer af bestående røntgenanlæg, der kan  

 påvirke de strålebeskyttelsesmæssige forhold, skal anmeldes til  

 sundhedsstyrelsen, før idriftsættelse må finde sted.
Ved ændringer forstås  

 indretning og ombygning af røntgenrum eller bygning af faste afskærmninger.
 Anmeldelsespligten påhviler røntgenanlæggets ansvarlige leder.
 Anmeldelsesskema, der kan rekvireres fra sundhedsstyrelsen, skal være  

 underskrevet af røntgenanlæggets ansvarlige leder.
 2.2.2. Røntgenapparater der afhændes, kasseres eller sættes ud af drift,  

 skal skriftligt afmeldes til sundhedsstyrelsen.
2.3. Godkendelse Godkendelse gives på grundlag af den skete anmeldelse og efter at  

 besigtigelse har fundet sted.
For anlæg, der ikke kan falde ind under  

 bestemmelserne i pkt. 4., 5. og 6., fastsætter sundhedsstyrelsen i hvert  

 enkelt tilfælde betingelserne, under hvilke godkendelse gives.
 Godkendelsen kan inddrages, hvis anlægget ikke længere opfylder de af  

 sundhedsstyrelsen fastsatte bestemmelser.
3. ANSVARSFORHOLD 3.1. Krav til røntgenanlæggets ansvarlige leder 3.1.1. Ethvert røntgenanlæg skal have en ansvarlig leder, hvis navn og  

 kvalifikationer skal meddeles sundhedsstyrelsen.
 Som ansvarlig leder af røntgenanlæg kan kun godkendes personer, der efter  

 sundhedsstyrelsens skøn har den fornødne uddannelse og erfaring med hensyn  

 til drift af røntgenanlæg og strålerisiko m.v., samt et godt kendskab til  

 hovedprincipperne for strålebeskyttelse.
 Sundhedsstyrelsen kan fastsætte bestemmelser, hvorefter personer, der har  

 gennemgået en af sundhedsstyrelsen godkendt uddannelse, kan anses for  

 kvalificerede.
 Hvis den anvarlige leder fratræder, skal navnet på den nye ansvarlige  

 leder straks meddeles sundhedsstyrelsen.
 3.1.2. Om anmeldelse og afmelding af røntgenanlæg henvises til pkt. 2.2.
 3.1.3. Det er lederens pligt at sørge for, at der ved arbejde med anlægget  

 kun beskæftiges personer, som er gjort bekendt med denne bekendtgørelse,  

 navnlig pkt. 3.2. »KRAV TIL RØNTGENANLÆGGETS PERSONALE« og pkt. 4.  

 »STRÅLEBESKYTTELSE UNDER ARBEJDET«.
 Lederen skal sørge for, at der ved anlægget kun arbejder personer, der er  

 nøje instrueret om apparaternes indretning og brug og om den fare, der er  

 forbundet med arbejdet, og de sikkerhedsforanstaltninger, der skal træffes  

 til forebyggelse af en sådan fare, og derved har opnået tilstrækkelig  

 kyndighed.
3.1.4. Lederen skal ved arbejde i røntgenrum og i åbne anlæg sørge for, at  

 en kvalificeret person (operatør) planlægger arbejdet og overvåger enhver  

 eksponering.
Vedkommende skal kunne udmåle og vurdere strålingsforholdene,  

 træffe det rigtige valg af eksponeringsdata og udføre opstillinger korrekt og  

 mekanisk solidt.
Sundhedsstyrelsen kan fastsætte retningslinier for sådanne  

 personers uddannelse.
 3.1.5. Lederen skal ved arbejde uden for egen virksomhed sørge for, at den  

 person, der selvstændigt planlægger og overvåger arbejdet, har de dertil  

 nødvendige kvalifikationer.
 3.1.6. Lederen skal sørge for, at der ved anlægget findes det foreskrevne  

 udstyr til strålebeskyttelse (måleinstrumenter, blændere, tubus, filtre,  

 skærme, skilte, afspærringsmateriel m.v.), og skal påse, at dette anvendes  

 som foreskrevet.
 3.1.7. Lederen skal sørge for, at røntgenarbejder uden for egen virksomhed  

 på over 200 eksponeringer i løbet af 1 måned meddeles sundhedsstyrelsen,  

 inden de påbegyndes.
 3.1.8. Lederen skal straks underrette sundhedsstyrelsen om indtrufne  

 uheld, som kan have medført, at en person er blevet udsat for den direkte  

 stråling.
 3.1.9. Lederen skal sørge for, at røntgenanlægget holdes i god og ryddelig  

 stand.
 3.1.10. Lederen skal sørge for, at anlægget stadig er i overensstemmelse  

 med de i denne bekendtgørelses pkt. 5. og 6. givne bestemmelser, og at alle  

 under driften observerede fejl og mangler straks afhjælpes.
 3.1.11. Lederen skal sørge for, at anlægget een gang årligt underkastes et  

 eftersyn i henhold til denne bekendtgørelses pkt. 7.
3.2. Krav til røntgenanlæggets personale 3.2.1. Om instruktion, uddannelse m.v. af personalet henvises til pkt.  

 3.1.3., 3.1.4. og 3.1.5.
 Vedrørende yderligere bestemmelser for personalets arbejde henvises til  

 pkt. 4.
 3.2.2. Stråleudsat personale ved åbne røntgenanlæg skal under arbejdet  

 altid bære persondosimetre (målefilm) og benytte disse i overensstemmelse med  

 vejledningen herom i pkt. 10.1.3. Desuden skal personalet bære akustisk  

 instrument. (Se vejledningen pkt. 10.1.2.).
3.2.3. Personalet skal under det daglige arbejde sørge for, at  

 arbejdsgangen i enhver henseende er strålebeskyttelsesmæssig forsvarlig.
Det  

 skal benytte de påkrævede anordninger til strålebeskyttelse og påse, at disse  

 holdes i forsvarlig stand (f.eks. skal det regelmæssigt kontrolleres, at  

 strålebeskyttelsesudstyret, kablerne, advarselslampen og måleinstrumentet er  

 i tilfredsstillende stand).
 3.2.4. Mangler og defekter ved røntgenanlæg og sikkerhedsudstyr skal  

 straks meddeles den ansvarlige leder.
 3.2.5. Hvis der indtræder en faresituation, skal personalet straks træffe  

 foranstaltninger til at afværge og begrænse faren samt underrette den  

 ansvarlige leder.
 3.2.6. Personalet skal straks underrette den ansvarlige leder, hvis der  

 opstår formodning om, at en person er blevet udsat for den direkte stråling.  

 Om nødvendigt skal personalet sikre sig, at sundhedsstyrelsen hurtigt bliver  

 underrettet om uheldet.
3.3. Krav til røntgenfirmaer, som foretager indgreb i røntgenapparater 3.3.1. Arbejder, der kræver indgreb i røntgenapparater, må kun udføres af  

 firmaer, der af sundhedsstyrelsen er autoriseret hertil.
Denne autorisation  

 gives kun, såfremt den ansvarlige røntgentekniske leder har bestået en af  

 ministeriet for offentlige arbejder godkendt prøve for elektroinstallatører  

 og efter sundhedsstyrelsens skøn har den fornødne uddannelse og erfaring med  

 hensyn til røntgenapparater og strålerisiko.
3.3.2. Det er firmaets pligt at sørge for, at der ved arbejder med  

 røntgenapparaterne kun beskæftiges personer, som forud er gjort bekendt med  

 de bestemmelser og vejledninger i denne bekendtgørelse, der vedrører deres  

 arbejde, herunder pkt. 3.4. »KRAV TIL PERSONER, SOM FORETAGER INDGREB I  

 RØNTGENAPPARATER.« Firmaet er ansvarlig for, at der ved arbejdet kun beskæftiges personer,  

 der i fornødent omfang er instrueret om apparaternes indretning og virkemåde  

 og om den fare, der er forbundet med arbejdet, og de  

 sikkerhedsforanstaltninger, der skal træffes til forebyggelse af en sådan  

 fare, og derved har opnået tilstrækkelig kyndighed.
3.3.3. Firmaet skal sørge for, at en kvalificeret person planlægger og  

 overvåger enhver arbejdsoperation, hvor der arbejdes med højspænding på et  

 røntgenrør.
Vedkommende skal kunne udmåle og vurdere strålingsforholdene samt  

 kunne træffe de nødvendige foranstaltninger til sikring af tilfredsstillende  

 strålebeskyttelse for alle personer på arbejdspladsen.
 3.3.4. Firmaet skal under arbejder ved et røntgenapparat sørge for, at  

 bestemmelserne i pkt. 4. følges i det omfang, det er praktisk gennemførligt.
 3.3.5. Firmaet skal sørge for, at det nødvendige udstyr til  

 strålebeskyttelse er til rådighed, og skal påse, at det anvendes som  

 foreskrevet.
 3.3.6. Firmaet skal straks underrette sundhedsstyrelsen om indtrufne  

 uheld, som kan have medført, at en person er blevet udsat for den direkte  

 stråling.
3.4. Krav til personer, som foretager indgreb i røntgenapparater 3.4.1. Om instruktion m.v. af personer, som foretager indgreb i  

 røntgenapparater, henvises til pkt. 3.3.2.
3.4.2. Stråleudsatte personer skal under arbejdet altid bære  

 persondosimetre (målefilm) og benytte disse i overensstemmelse med  

 vejledningen herom i pkt. 10.1.3. Desuden skal de bære akustisk instrument.  

 (Se vejledningen pkt. 10.1.2.) 3.4.3. Personer, som foretager indgreb i røntgenapparater, skal under det  

 daglige arbejde sørge for, at arbejdsgangen i enhver henseende er  

 strålebeskyttelsesmæssig forsvarlig.
De skal benytte de nødvendige  

 anordninger til strålebeskyttelse og påse at disse holdes i forsvarlig stand.
 3.4.4. I det omfang det er muligt skal bestemmelserne i pkt. 4. følges ved  

 arbejder ved et røntgenapparat.
3.4.5. Personer, som foretager indgreb i røntgenapparater, skal straks  

 underrette røntgenfirmaets tekniske ansvarlige leder, hvis der opstår  

 formodning om, at en person er blevet udsat for den direkte stråling.
Om  

 nødvendigt skal de sikre sig, at sundhedsstyrelsen hurtigt bliver underrettet  

 om uheldet.
 3.4.6. Konstateres der under servicearbejde defekter eller fejl, der  

 medfører risiko for personer, skal oplysning herom omgående gives til  

 røntgenanlæggets ansvarlige leder og betjeningspersonalet.
4. STRÅLEBESKYTTELSE UNDER ARBEJDET 4.1. Almindelige bestemmelser 4.1.1. Røntgenundersøgelser skal i størst muligt omfang udføres i  

 røntgenskabe eller røntgenrum.
Hvis de undersøgte emners størrelse eller  

 andre forhold forhindrer dette, bør røntgenundersøgelser udføres på en særlig  

 indrettet fotograferingsplads.
 4.1.2. Personer må ikke udsættes for den direkte, usvækkede stråling.
4.2. Strålebeskyttelse under anvendelse af røntgenapparater i røntgenrum 4.2.1. En kvalificeret person skal planlægge arbejdet og overvåge enhver  

 eksponering. (Jfr. pkt. 3.1.3., 3.1.4. og 3.1.5.) 4.2.2. Under opstilling af røntgenrør og emne i røntgenrummet skal der  

 tages hensyn til eventuelle strålebeskyttelsesmæssige begrænsninger i brugen  

 af anlægget.
Disse vil fremgå af sundhedsstyrelsens godkendelse.
Dog må  

 indgangen aldrig udsættes for den direkte stråling.
 4.2.3. Før eksponering skal det kontrolleres, at ingen personer opholder  

 sig i røntgenrummet.
 4.2.4. Efter eksponering skal det ved positiv indikation (f.eks. ved den  

 grønne kontrollampe på manøvrepulten) kontrolleres, at driften er afbrudt,  

 før nogen går ind i røntgenrummet.
 4.2.5. For at forhindre misbrug af røntgenapparatet skal manøvrepultens  

 eksponeringsfunktion være aflåst, når pulten ikke er under overvågning af  

 betjeningspersonalet.
4.3. Strålebeskyttelse under anvendelse af røntgenapparater i åbne anlæg 4.3.1. En kvalificeret person skal planlægge arbejdet og overvåge enhver  

 eksponering. (Jfr. pkt. 3.1.3., 3.1.4. og 3.1.5.) 4.3.2. Eksponeringer skal, hvis det skønnes nødvendigt, foretages på  

 tidspunkter, hvor kun betjeningspersonalet er til stede.
 4.3.3. Arbejdet må ikke påbegyndes uden at det foreskrevne udstyr til  

 strålebeskyttelse (måleinstrumenter, blændere, tubus, filtre, skærme, skilte,  

 afspærringsmateriel m.v.) er til stede.
 4.3.4. Alle personer på arbejdspladsen skal være orienteret om, hvor og  

 hvornår der eksponeres med røntgenapparatet, og om betydningen af de anvendte  

 advarselssignaler og afspærringer.
 4.3.5. Ved større emner (skibe, lagertanke, rørledninger m.v.) skal  

 røntgenapparatets stel være ledende forbundet med emnet.
 4.3.6. En kraftig rød advarselslampe skal placeres på et iøjnefaldende  

 sted i umiddelbar nærhed af røntgenrøret.
 4.3.7. Under afprøvning og opvarmning skal røntgenrørets vindue være  

 lukket.
 4.3.8. Røntgenrørets totalfiltrering skal ved hjælp af tilsatsfiltre  

 vælges så høj som muligt.
4.3.9. Strålefeltet skal være begrænset til den for arbejdsopgaven  

 nødvendige størrelse ved hjælp af en blænder eller en tubus.
Når et  

 rundstråleapparat anvendes som retningsstråleapparat, skal det være forsynet  

 med en maske, der afskærmer den del af vinduet,der ikke anvendes. (Se  

 vejledningen pkt. 10.6.) 4.3.10. Omkring opstillingen skal der afgrænses et kontrolområde, inden  

 for hvilket alt ophold er forbudt under eksponering, afprøvning og  

 opvarmning.
Uden for kontrolområdet må dosishastigheden ikke overstige 0,06  

 mSv/ h ( 6 mR/ h). Ved arbejdspladser må dosishastigheden dog ikke overstige  

 0,0075 mSv/ h ( 0,75 mR/ h). Ved manøvrepulten bør dosishastigheden ikke  

 overstige 0,02 mSv/ h ( 2 mR/ h). Dosishastighederne skal kontrolleres med et  

 måleinstrument.
 4.3.11. Kontrolområdets størrelse skal, i det omfang det er praktisk  

 gennemførligt, begrænses ved brug af skærme, bygningsmæssige dele eller andre  

 på stedet forekommende afskærmninger. (Se vejledningen pkt. 10.2., 10.5. og  

 10.7.). Der skal herunder afskærmes mod:
 Den direkte usvækkede stråling, hvor denne trænger gennem huller i emnet  

 eller forbi dette.
 Den del af den direkte stråling, der går gennem emne og film.
 Den spredte stråling fra emnet.
4.3.12. Kontrolområdet skal holdes under konstant opsyn under eksponering  

 og være afspærret f.eks. med reb og skilte eller vagtpersonale.
Hvis det ikke  

 er muligt at overse hele kontrolområdet fra betjeningspladsen, skal der  

 træffes særlige sikkerhedsforanstaltninger for at forhindre personers adgang  

 under eksponering.
 4.3.13. Efter eksponering skal det kontrolleres, at driften er afbrudt,  

 før nogen går ind i kontrolområdet.
 4.3.14. Personale, der placerer røntgenfilmene, skal være utvetydigt  

 orienteret om, hvornår røntgenrøret er i drift.
 4.3.15. For at forhindre misbrug af røntgenapparatet skal manøvrepultens  

 eksponeringsfunktion være aflåst, når pulten ikke er under overvågning af  

 betjeningspersonalet.
 5. TEKNISK UDFØRELSE AF RØNTGENAPPARATER M.V.
5.1. Teknisk udførelse af røntgenskabe 5.1.1. For konstruktion m.v. af røntgenskabe gælder stærkstrømsreglementet  

 samt følgende bestemmelser.
 5.1.2. Røntgenapparatet skal være således indrettet, at der ikke kan  

 eksponeres, uden at dørkontakter og eventuelle advarselslamper er tilsluttet.  

 Hvis eksponeringen afbrydes af en dørkontakt, må genindkobling kun kunne ske  

 fra manøvrepulten.
 5.1.3. Skabet, der indeholder røntgenrør og emne, skal være således  

 afskærmet, at dosishastigheden ved maksimal belastning ikke overstiger 0,005  

 mSv/ h ( 0,5 mR/ h) i 5 cm afstand fra tilgængelig ydre overflade.
 5.1.4. Skabet skal være solidt konstrueret, og afskærmningsmaterialet skal  

 være beskyttet mod mekanisk beskadigelse.
5.1.5. Døre skal være forsynet med 2 dørkontakter af en sådan  

 konstruktion, at de ikke kan aktiveres med hånden.
Hver for sig skal de ved  

 åbning af døren kunne afbryde driften, før en forøgelse af dosishastigheden  

 kan måles.
 5.1.6. På manøvrepulten skal findes en rød lampe, der lyser konstant eller  

 blinker under eksponering, samt en grøn lampe, der lyser, når eksponeringen  

 er afbrudt.
 5.1.7. Til apparatet skal der findes en let forståelig brugsanvisning på  

 dansk.
5.2. Teknisk udførelse af røntgenapparater til anvendelse i røntgenrum 5.2.1. For konstruktion m.v. af røntgenapparater gælder  

 stærkstrømsreglementet samt følgende bestemmelser.
5.2.2. Røntgenrøret skal være således afskærmet, at lækstrålingen ved  

 lukket vindue og maksimal belastning ikke kan overstige nedenstående  

 dosishastigheder i 1 m afstand fra fokus. (Se vejledningen pkt. 10.4.) 1 mSv/ h ( 100 mR/ h) for indstillede spændinger til og med 150 kV.
 2,5 mSv/ h ( 250 mR/ h) for indstillede spændinger over 150 kV til og med  

 200 kV.
 5 mSv/ h ( 500 mR/ h) for indstillede spændinger over 200 kV.
5.2.3. Røntgenrøret skal have en egenfiltrering, der mindst svarer til  

 nedenstående værdier. (Se vejledningen pkt. 10.3.2.) 2,0 mm aluminium for maksimal spænding over 50 kV til og med 100 kV.
 3,0 mm aluminium for maksimal spænding over 100 kV til og med 200 kV.
 4,0 mm aluminium for maksimal spænding over 200 kV til og med 300 kV.
 Røntgenrør med mindre egenfiltrering end svarende til 1 mm aluminium skal  

 være forsynet med et advarselsskilt med følgende tekst:
ADVARSEL: FARLIG STRÅLING MED HØJ DOSISHASTIGHED.
KAN FORÅRSAGE  

 STRÅLEFORBRÆNDING PÅ FÅ SEKUNDER.
 5.2.4. På røntgenrøret skal være angivet:
 Maksimale højspænding, maksimale rørstrøm, fokus-placering, anodens  

 placering, åbningsvinkel og egenfiltrering.
 5.2.5. På rundstråleapparater skal det bælteformede område, hvorigennem  

 den direkte stråling trænger ud, være tydeligt angivet, f.eks. med rød farve.
 5.2.6. Alle angivelser skal være holdbart og tydeligt udført, f.eks. ved  

 hjælp af metalskilte.
5.2.7. En stikkontakt for tilslutning af advarselslys skal findes på  

 manøvrepulten.
En tilsvarende stikkontakt bør findes på røntgenrøret.
Lamper,  

 der tilsluttes disse stikkontakter, skal lyse konstant eller blinke under  

 eksponering.
 5.2.8. På røntgenrøret skal findes en rød lampe, der lyser konstant eller  

 blinker under eksponering.
 5.2.9. På manøvrepulten skal findes en rød lampe, der lyser konstant eller  

 blinker under eksponering, samt en grøn lampe, der lyser når eksponeringen er  

 afbrudt.
 5.2.10. På manøvrepulten skal findes en låseanordning, der gør det muligt  

 at aflåse eksponeringsfunktionen.
5.2.11. På manøvrepulten skal findes en kortfattet brugsanvisning på  

 dansk.
Desuden skal der til apparatet findes en let forståelig  

 brugsanvisning, ligeledes på dansk.
5.3. Teknisk udførelse af røntgenapparater til anvendelse i åbne anlæg For røntgenapparater til anvendelse i åbne anlæg gælder de under pkt. 5.2.  

 anførte bestemmelser samt følgende:
5.3.1. Til montering foran røntgenrørets vindue under afprøvning og  

 opvarmning skal findes et dæksel eller for rundstråleapparaters vedkommende  

 en maske, der lukker for den direkte stråling.
Vedrørende krav til den  

 afskærmende virkning henvises til pkt. 5.2.2.
 5.3.2. Til retningsstråleapparater skal der findes passende blændere, en  

 tubus samt følgende tilsatsfiltre:
 0,1 mm kobber for maksimal spænding over 100 kV til og med 150 kV.
 0,1 og 0,2 mm kobber for maksimal spænding over 150 kV til og med 200 kV.
 0,1, 0,2 og 0,3 mm kobber for maksimal spænding over 200 kV til og med 300  

 kV.
 Alle filtre skal være mærket med »Strålefilter«, materialets art  

 og tykkelse.
(Se vejledningen pkt. 10.3 og 10.6.) 5.3.3. Til rundstråleapparater, der tillige anvendes som  

 retningsstråleapparater, skal der findes en maske, der afskærmer den del af  

 vinduet, der ikke anvendes.
 5.3.4. Kablet, der forbinder røntgenrør og manøvrepult, skal have en sådan  

 længde (normalt mindst 20 m), at pulten kan placeres på steder, hvor  

 dosishastigheden er mindre end 0,02 mSv/ h ( 2 mR/ h).
 5.3.5. Til at forbinde røntgenapparatets stel med større emner (skibe,  

 lagertanke, rørledninger m.v.) skal der findes en ledning forsynet med  

 kraftige klemmer.
 5.3.6. En tydelig rød advarselslampe skal findes til opstilling i  

 umiddelbar nærhed af røntgenrøret under eksponering.
5.3.7. Afspærringsmateriel som lamper, reb og skilte skal findes til  

 anlægget i fornødent omfang.
På advarselsskilte skal findes symbolet for  

 ioniserende stråling og en oplysende tekst, f.eks. »FARLIG  

 STRÅLING«.
 5.3.8. Til røntgenapparatet skal der findes skærme med et blyækvivalent på  

 mindst:
 2,0 mm for maksimal spænding til og med 200 kV.
 3,0 mm for maksimal spænding over 200 kV til og med 300 kV.
(Se vejledningen pkt. 10.5. og 10.7.) 5.3.9. Blyplader, der anvendes til afskærmningsformål, skal være  

 formbestandige.
De kan f.eks. være limet på galvaniserede jernplader.  

 Transportable skærme skal have en iøjnefaldende farve, f.eks. gul.
 På skærmen skal tydeligt angives afskærmningsmaterialets tykkelse og art  

 med f.eks. 5 til 10 cm høj skrift.
5.3.10. Til røntgenapparatet skal findes et måleinstrument med passende  

 måleområder til kontrol af dosishastigheden. (Se vejledningen pkt. 10.1.1.) 5.3.11. Til kontrol af måleinstrumenter skal findes en radioaktiv kilde.  

 (Se vejledningen pkt. 10.1.4.) 6. UDFØRELSE AF RØNTGENRUM 6.1. Røntgenrum skal generelt afskærmes således, at ingen personer uden  

 for rummet kan modtage stråledoser, der overstiger dosisgrænserne for  

 ikke-erhvervsmæssigt stråleudsatte personer, som fastsat i EF-direktiv 80/  

 836/ Euratom.
 De i tabellen for væg, loft og gulv angivne bly- og betontykkelser vil yde  

 tilstrækkelig beskyttelse ved indtil 200 eksponeringer pr. uge.
 itet 2,3 g/ cm3.
6.2. Under særlige forhold, f.eks. hvis loftet i røntgenrummet udelades  

 for at muliggøre håndtering af store emner, kan den i pkt. 6.1. krævede  

 afskærmning reduceres efter aftale med sundhedsstyrelsen.
Der skal i så fald  

 fastsættes bestemte tilladte stråleretninger.
De områder i rummet, der da må  

 udsættes for den direkte stråling, skal indrammes med blåt og forsynes med  

 teksten »TILLADT STRÅLEFELT«.
 6.3. Røntgenapparatets betjeningsplads skal indrettes uden for  

 røntgenrummet på et sted, hvor afskærmningen er særlig god.
6.4. Adgangen til røntgenrummet skal være således sikret, at strålingen  

 enten afbrydes eller et alarmsignal aktiveres ved indtrængning i rummet under  

 eksponering.
Hvis strålingen afbrydes, må genindkobling kun kunne ske fra  

 manøvrepulten.
 6.5. På alle afskærmninger (dør, vægge, loft, evt. gulv) skal  

 afskærmningsmaterialets art og tykkelse være tydeligt angivet med f.eks. 5  

 til 10 cm høj skrift.
 6.6. Ved indgangen til røntgenrummet skal findes et advarselsskilt med  

 symbolet for ioniserende stråling og teksten »FARLIG STRÅLING«.
I røntgenrummet skal findes et tilsvarende skilt og en rød lampe, der  

 lyser konstant eller blinker under eksponering, samt et skilt med teksten:  

 »STRÅLING NÅR LAMPEN LYSER«.
Lampe og skilt skal være synlige fra  

 indgangen til rummet.
7. ÅRLIGT EFTERSYN AF RØNTGENANLÆG 7.1. Ethvert røntgenanlæg skal af lederen eller ved dennes foranstaltning  

 efterses een gang om året, og eventuelle konstaterede fejl skal straks  

 udbedres.
 7.2. Ved det årlige eftersyn skal det undersøges, om røntgenanlægget  

 overholder bestemmelserne i denne bekendtgørelses pkt. 5. og 6., samt om  

 anlægget i øvrigt elektrisk og mekanisk er i en sådan stand, at det ved  

 korrekt brug ikke medfører risiko for personalet.
 Specielt skal ved eftersynet følgende nøje kontrolleres:
 7.2.1. Om det elektriske materiel ikke viser tegn på slid eller ælde,  

 herunder:
om kabler er forsvarligt aflastet, om stikpropper, stikkontakter og isolation er fri for defekter.
 7.2.2. Om de foreskrevne kontrol- og advarselslamper findes og fungerer  

 tilfredsstillende.
 7.2.3. Om det foreskrevne afskærmningsmateriel og sikkerhedsudstyr findes  

 og er i god stand.
 7.2.4. Om måleinstrumentet til kontrol af dosishastigheden fungerer  

 tilfredsstillende og viser korrekt.
8. BESIGTIGELSE AF RØNTGENANLÆG VED SUNDHEDSSTYRELSEN 8.1. Ethvert røntgenanlæg er underlagt tilsyn af sundhedsstyrelsen, og  

 sundhedsstyrelsen skal til enhver tid have adgang til røntgenanlægget.
 8.2. Besigtigelse af røntgenanlæg foretages af sundhedsstyrelsen med højst  

 5-årige mellemrum, for røntgenskabe med fast indbygget røntgenapparat dog med  

 højst 10-årige mellemrum.
8.3. Sådanne ændringer af et røntgenanlæg, som sundhedsstyrelsen måtte  

 kræve ved besigtigelsen, skal være udført inden udløbet af den af  

 sundhedsstyrelsen satte frist.
Når manglerne ved røntgenanlægget må antages  

 af medføre særlig stor risiko, kan sundhedsstyrelsen forbyde brugen af  

 anlægget, indtil disse mangler er afhjulpet.
9. IKRAFTTRÆDELSESBESTEMMELSE Denne bekendtgørelse træder i kraft den 1. juli 1984.
Sundhedsstyrelsen, den 24. maj 1984 Søren K.
Sørensen /Øhlenschlæger 10. VEJLEDNINGER 10.1. Vejledning vedrørende måleinstrumenter og persondosimetri 10.1.1. Instrument for måling af dosishastighed (ad pkt. 5.3.10.) Instrumentet skal være robust og enkelt at betjene, og det bør kun have de  

 nødvendige måleområder op til 0,1 mSv/ h (10 mR/ h) eller 1 mSv/ h (100 mR/  

 h). Der bør være mulighed for tydelig aflæsning ved 0,06 mSv/ h (6 mR/ h).
Man skal være opmærksom på, at en del instrumenter med Geiger-Mueller rør  

 (GM-instrumenter) har for lille visning ved røntgenstråling under 150 kV.  

 F.eks. har mange instrumenter ved 100 kV en visning på under halvdelen af den  

 korrekte.
Der bør derfor anvendes en korrektionstabel i forbindelse med  

 sådanne instrumenter.
10.1.2. Akustiske instrumenter (ad pkt. 3.2.2. og 3.4.2.) Akustiske instrumenter afgiver hørbare signaler med et tidsinterval, der  

 afhænger af dosishastigheden.
Ved 0,06 mSv/ h (6 mR/ h) kan det f.eks. være  

 1-3 signaler pr. sekund.
 Personale ved åbne røntgenanlæg skal være forsynet med sådanne  

 instrumenter under arbejdet.
10.1.3. Persondosimetri (ad pkt. 3.2.2. og 3.4.2.) Til stråleudsat personale ved åbne røntgenanlæg leverer statens institut  

 for strålehygiejne målefilm.
 Vejledning vedrørende filmenes anvendelse og ekspedition findes trykt på  

 den medfølgende resultatliste.
10.1.4. Kontrolkilde (ad pkt. 5.3.11.) Som kilde til kontrol af måleinstrumenter kan f.eks. anvendes 0,3 MBq (ca.  

 10 (mCi) Cs-137.
10.2. Vejledning vedrørende spredt stråling (ad pkt. 4.3.11.) Spredt stråling udsendes i alle retninger fra emner, der bestråles.  

 Mængden af spredt stråling vokser med feltstørrelsen, og der spredes en  

 større mængde bagud end til siderne.
I øvrigt afhænger mængden af spredt  

 stråling også af hvilket materiale, der bestråles.
Eksempelvis udsendes der  

 fra bly, beton og tegl ved 200kV dobbelt så meget spredt stråling som fra  

 jern, mens træ udsender 4 gange så meget spredt stråling som jern.
Udsættes  

 et stort luftvolumen for den direkte stråling, vil der ligeledes dannes meget  

 spredt stråling.
Under planlægning af arbejdet i åbne anlæg er det vigtigt at tage hensyn  

 til disse forhold og f.eks. undgå at den direkte stråling rammer  

 konstruktioner af træ og andre lette materialer, da kontrolområdet ellers  

 bliver meget stort.
Man må ligeledes undgå at udsætte store luftområder for  

 den direkte stråling.
 Den spredte stråling på arbejdspladsen kan yderligere reduceres ved brug  

 af tubus, blænder, tilsatsfilter og skærme.
10.3. Vejledning vedrørende filtrering (ad pkt. 5.2.3. og 5.3.2.) 10.3.1. Anvendelse af tilsatsfilter Den stråling, der frembringes i et røntgenrør, indeholder en del uønsket  

 blød stråling.
Den bløde stråling kan ikke gennemtrænge emnet, der skal fotograferes, og  

 er derfor til ingen nytte.
Den bør reduceres ved hjælp af et filter for at  

 nedsætte mængden af direkte og spredt stråling på arbejdspladsen.
Den for røntgenrør krævede mindste egenfiltrering bør ved spændinger over  

 100 kV suppleres med et tilsatsfilter som angivet i pkt. 5.3.2. Med et sådant  

 filter kan man tilbageholde 30-50 pct. af strålingen uden at  

 eksponeringstiden forøges.
Samtidig får man i de fleste tilfælde et bedre  

 røntgenbillede, idet filteret vil forhindre overstråling af filmen gennem  

 huller eller tynde partier i emnet.
Anvendes der tynde kobberfiltre, kan disse limes på en plade af 1 mm  

 aluminium.
Filtrene kan indlægges i spalteblænder eller tubus.
10.3.2. Kontrol af filtreringen (ad pkt. 5.2.3.) Nedenstående er angivet HVL (halvværdilaget) for en given højspænding og  

 filtrering.
Ved HVL forstås den materialetykkelse, der vil nedsætte  

 dosishastigheden til det halve.
 HVL = 2,5 mm aluminium ved 100 kV og filtrering 2 mm aluminium.
 HVL = 0,2 mm kobber ved 200 kV og filtrering 3 mm aluminium.
 HVL = 0,6 mm kobber ved 300 kV og filtrering 4 mm aluminium.
Ved måling af halvværdilaget kan det kontrolleres om filtreringen opfylder  

 bestemmelserne i pkt. 5.2.3., når højspændingen er kendt.
For at opnå en  

 rimelig lille måleusikkerhed må der stilles høje krav til måleinstrument og  

 måleopstilling.
10.4. Vejledning vedrørende lækstråling (ad pkt. 5.2.2.) Under afprøvning og opvarmning af røntgenrør skal rørvinduet være lukket  

 således, at der kun udsendes lækstråling fra røret.
 I pkt. 5.2.2. er fastsat de største tilladte dosishastigheder for  

 lækstrålingen i 1 m afstand fra fokus.
 Nedenstående er angivet afstanden, i hvilken disse dosishastigheder er  

 reduceret til 0,06 mSv/ h (6 mR/ h).
 4 m for indstillet spænding til og med 150 kV.
 6,5 m for indstillet spænding til og med 200 kV.
 9 m for indstillet spænding over 200 kV.
 Lækstrålingen kontrolleres mest praktisk ved, at man i de anførte afstande  

 måler, om den overstiger 0,06 mSv/ h (6 mR/ h). Konstateres der herunder  

 utætheder i rørkappen, kan disse lokaliseres ved hjælp af røntgenfilm.
10.5. Vejledning vedrørende reduktion af kontrolområdets størrelse (ad  

 pkt. 4.3.9., 4.3.10. og 4.3.11.) Tilsatsfiltre, blændere, tubus samt skærme skal anvendes i størst muligt  

 omfang for at nedsætte kontrolområdets størrelse.
 Hvis der ikke foretages afskærmning mod den direkte, usvækkede stråling,  

 der passerer forbi pladekanter eller gennem åbninger i emnet, vil afstanden  

 til kontrolområdets begrænsning være omkring 100 m.
 Anvendes de i pkt. 5.3.8. nævnte skærme, vil afskærmningen meget nær svare  

 til den afskærmning emnet giver, og afstanden vil nedsættes til omkring 30 m.
 Anvendes 2 skærme bag hinanden mod direkte, usvækket stråling, eller 1  

 skærm bag emnet, vil afstanden til kontrolområdets begrænsning være under 10  

 m.
10.6. Vejledning vedrørende blændere, tuber og masker (ad pkt. 4.3.9.,  

 5.3.2. og 5.3.3) 10.6.1. En spalteblænder til anbringelse foran røntgenrørets vindue er  

 vist på skitsen.
 Spalteblændere kan anvendes til begrænsning af strålefeltets størrelse,  

 hvis det er upraktisk at anvende en tubus.
Hullet i blænderen udskæres i en størrelse passende til de foreliggende  

 arbejdsopgaver.
Om nødvendigt må blændere med forskellige hulstørrelser være  

 til rådighed.
 10.6.2. En tubus til anbringelse foran røntgenrørets vindue er vist på  

 skitsen.
Med en sådan tubus anbragt mellem røntgenrør og emne opnår man en god  

 afskærmning mod den spredte stråling, der dannes i emnet.
Det er vigtigt at  

 blænderen, der er indbygget i tubens flange, forhindrer den direkte stråling  

 i at ramme tubens vægge, der kun er afskærmet med en tynd blyplade.
 Bemærk konstruktionslinierne for blænderåbningen 10.6.3. En maske skal  

 findes til rundstråleapparater, der også anvendes som  

 retningsstråleapparater.
Sådanne masker bør ikke være unødigt tunge.
Ved passende filtrering og  

 indbygget afskærmning i røntgenrøret kan der anvendes 3-4 mm blyindlæg i  

 masker til og med 200 kV og 7-8 mm blyindlæg i masker til og med 300 kV.  

 Maskerne vil da have samme afskærmning som rørkappen.
10.7. Vejledning vedrørende transportable skærme (ad pkt. 4.3.11., 5.3.8.  

 og 5.3.9.) 10.7.1. Blyskærm på hjul Rammen består af kraftigt vinkeljern, der bæres af 4 solide hjul.  

 Blypladen, f.eks. 1 * 1,2 m, er fastspændt i rammen med fladjern.
 Sådanne skærme er velegnede i værkstedslokaler, hvor røntgenrøret ofte er  

 placeret tæt ved eller på gulvet under eksponering.
10.7.2. Blyskærm i vinkeljernsramme Skærmen består af en vinkeljernsramme, hvori en indlagt blyplade er  

 fastspændt med fladjern.
 Skærmen er særligt egnet til anbringelse bag emnet under  

 røntgenfotografering af rørkonstruktioner og kan desuden anvendes bag filmen  

 under fotografering af større pladekonstruktioner.
10.7.3. Blyskærm mellem galvaniserede jernplader Skærmen er fremstillet af bly og tynd galvaniseret jernplade.
Blypladen er  

 lagt på en jernplade med opbukkede kanter, en anden jernplade er lagt over og  

 kanterne er bukket ned.
Skærmen har pånittet håndtag og er forsynet med  

 huller til ophængning i hjørnerne.
Skærmen er velegnet til flere formål, bl.a. til afskærmning bag filmen ved  

 røntgenfotografering af større pladekonstruktioner.
Den kan evt. fastholdes  

 med magneter.
10.7.4. Blyskærmenes anvendelse 10.8. Vejledning vedrørende røntgenrum (ad pkt. 6.) 10.8.1. Eksempel på røntgenrum Et røntgenrum kan på enkel måde indrettes i et hjørne mellem 2 ydermure i  

 en bestående bygning.
Skitsen viser et sådant rum.
Loftet er nedsænket og  

 skærmet med blyplader, der er lagt over det nedsænkede loft.
Skydedøren, der har indlagt blyafskærmning, overlapper døråbningen med ca.  

 15 cm.
Den går tæt mod en i gulvet nedlagt jernplade.
Manøvrepulten er anbragt bag muren - modsat stråleretningen og i god  

 afstand fra skydedøren.
Betjeningsrummet danner sluse for mørkekammeret til  

 venstre på tegningen.
 Ved ydervæggen er vist indmuret et støbejernsrør 70 mm(ø, ca. 800 mm  

 langt, beregnet for kabelgennemføring.
 Planer over indretning af røntgenrum skal som anført i pkt. 2.1. indsendes  

 til forhåndsgodkendelse.
10.8.2. Eksempel på radiografirum Et radiografirum er vist på skitsen.
Rummet er beregnet for eksponering  

 med 300 kV røntgenanlæg og med gammaradiografikilder (Ir-192). Ydermuren, der  

 er udført som 300 mm hulmur, giver delvis afskærmning.
Rummets vægge mod  

 ydermuren er derfor kun 400 mm tykke, mens de øvrige vægge er 600 mm.
 Væggene er opført af 2 rækker fundamentblokke fyldt op med sand; eventuelt  

 kan pladejernskasser anvendes.
Rummet har labyrintindgang og desuden en skydedør med 4 mm bly.
Det er  

 bygget direkte på jorden (uden kælder). Loftet består af 160 mm tykke  

 betonelementer.
Rummet over loftet er afspærret.
Hvis rummet kun skal  

 anvendes til røntgenarbejde, kan afskærmningstykkelsen nedsættes (se tabellen  

 pkt. 6.1.) Som angivet i pkt. 6.2. kan det under særlige forhold tillades, at rummet  

 bygges uden loft.
Bestemte stråleretninger skal da fastsættes og afmærkes  

 efter aftale med sundhedsstyrelsen.
 1 Betjeningspult. 2 Kabelkanal i gulv.
 3 Opbevaringsboks for gammaradiografiudstyr.
 4-5-6 Sikringsanlæg med dørkontakt, alarm, rød/ grøn lampe og skilte.
 7 Jernplade under dør.
 8 Ventilationsrør.
