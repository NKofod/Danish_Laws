Bekendtgørelse om registrering af aktiver i  

  

 forsikringsselskaber m.v.  

1) I medfør af § 169, stk. 1, nr. 4 og § 373,  

 stk. 2 i lov om finansiel virksomhed, jf. lov nr. 453 af 10. juni 2003,  

 § 1, stk. 2  

2)  

 , i lov om finansiel  

 virksomhed, jf. lovbekendtgørelse nr. 660 af 7. august 2002, og § 49,  

 stk. 6 og 7, og § 71, stk. 4 og 5, i lov om tilsyn med  

 firmapensionskasser, jf. lovbekendtgørelse nr. 148 af 7. marts 2003,  

 fastsættes:
Anvendelsesområde § 1.  

  

 Livsforsikringsselskaber og tværgående pensionskasser skal føre et register  

 over aktiver til en værdi, der til enhver tid mindst skal modsvare værdien af  

 de af selskabernes og de tværgående pensionskassers ansvarshavende aktuarer  

 opgjorte samlede forsikringsmæssige hensættelser.
 Stk. 2.  

  

 Firmapensionskasser skal på samme måde som i stk. 1 registrere aktiver  

 til  

 en værdi, der til enhver tid mindst skal modsvare de af  

 firmapensionskassernes  

 godkendte aktuarer opgjorte pensionsmæssige hensættelser.
 Stk. 3.  

  

 Udenlandske  

 forsikringsselskaber med vedtægtsmæssigt hjemsted uden for Den Europæiske  

 Union  

 eller uden for lande, som Fællesskabet har indgået aftale med, og som driver  

 direkte livsforsikringsvirksomhed her i landet gennem en filial, skal  

 registrere aktiver til en værdi, der til enhver tid mindst skal modsvare de  

 af  

 de ansvarshavende aktuarer for selskabernes filialer opgjorte  

 forsikringsmæssige hensættelser vedrørende filialerne.
 Stk. 4.  

  

 Skadeforsikringsselskaber skal føre et register over aktiver til en værdi,  

 der  

 til enhver tid mindst skal modsvare værdien af de af selskaberne opgjorte  

 samlede forsikringsmæssige hensættelser samt aktiver til en værdi, der skal  

 modsvare indgåede præmier, hvor forsikringsperioden først påbegyndes efter  

 regnskabsårets afslutning.
 Stk. 5.  

  

 Udenlandske  

 forsikringsselskaber med vedtægtsmæssigt hjemsted uden for Den Europæiske  

 Union  

 eller uden for lande, som Fællesskabet har indgået aftale med, og som driver  

 direkte skadesforsikringsvirksomhed her i landet gennem en filial, skal  

 registrere aktiver til en værdi, der til enhver tid mindst skal modsvare de  

 opgjorte forsikringsmæssige hensættelser vedrørende filialerne samt aktiver  

 til  

 en værdi, der skal modsvare de i filialen indgåede præmier, hvor  

 forsikringsperioden først påbegyndes efter regnskabsårets afslutning.
Registerets indhold og indretning § 2.  

  

 Registeret skal til enhver tid udvise samtlige aktiver, der omfattes af  

 registreringen.
For forsikringsselskaber, tværgående pensionskasser og  

 filialer  

 skal de registrerede aktiver opfylde bestemmelserne i § 127 a,  

 § 128,  

 stk. 1 og stk. 5-8, samt § 129 i lov om forsikringsvirksomhed  

3)                             .  

                                                                            For  

 For firmapensionskasser skal de registrerede aktiver opfylde bestemmelserne i  

 § 46, § 46 a, stk. 1 og stk. 3-6, samt § 47 i lov om  

 tilsyn med firmapensionskasser.
 Stk. 2.  

  

 Anvendes  

 § 128, stk. 2, 3 eller 4, i lov om forsikringsvirksomhed  

4)  

  eller  

 § 46 a, stk. 2, i lov om tilsyn med firmapensionskasser,  

 registreres  

 kapitalandele i samt eventuelle lån til det pågældende datterselskab, jf. lov  

 nr. 453 af 10. juni 2003 om finansiel virksomhed § 167, stk. 4, og  

 lov om tilsyn med firmapensionskasser § 49, stk. 5.
 Stk. 3.  

  

 I de i  

 stk. 2 nævnte tilfælde skal datterselskabets aktiver inden for de  

 begrænsninger, der fremgår af § 128, stk. 2, 3 eller 4, i lov om  

 forsikringsvirksomhed  

5)  

  eller af  

 § 46 a, stk. 2, i lov om tilsyn med firmapensionskasser tilsammen  

 med  

 de aktiver, der i øvrigt indgår i moderselskabets register, opfylde de i  

 stk. 1 nævnte bestemmelser.
Stk. 4.  

  

 Registeret  

 kan omfatte aktiver, der, som kategori eller enkeltaktiv, overskrider  

 begrænsningerne i § 128, stk. 5-8, eller § 129 i lov om  

 forsikringsvirksomhed  

6)  

 . Når alle  

 enkeltaktiver og aktivkategorier medregnes til de begrænsede værdier, skal  

 mindstekravet til de registrerede aktivers samlede værdi dog fortsat være  

 opfyldt.
Tilsvarende gælder for aktiver, der overskrider begrænsningerne i  

 § 46 a, stk. 3-6, eller i § 47 i lov om tilsyn med  

 firmapensionskasser.
 § 3.  

  

 Samtlige aktiver som nævnt i § 2, stk. 1, skal entydigt  

 individualiseres og anføres i registeret med den senest opgjorte  

 regnskabsmæssige værdi opgjort i overensstemmelse med reglerne for  

 forsikringsselskabers, pensionskassers eller filialers regnskabsaflæggelse.
 Stk. 2.  

  

 For indskud  

 i pengeinstitutter anføres tillige pengeinstituttets navn og kontonummer.
 Stk. 3.  

  

 For hvert  

 fondsaktiv registreret i en værdipapircentral skal det kontoførende institut  

 og  

 depotkontonummer tillige anføres.
 Stk. 4.  

  

 For  

 aktiver, der er indlagt i et pengeinstitut, anføres tillige pengeinstituttets  

 navn og det depotkontonummer, hvorunder aktivet er indlagt i  

 pengeinstituttet.
 Stk. 5.  

  

 For  

 værdipapirer indlagt i samledepot og indskud på fælleskonti anføres tillige,  

 hvorledes forsikringsselskabets, pensionskassens eller filialens andel af  

 hvert  

 enkelt værdipapir eller indskud opgøres.
 Stk. 6.  

  

 For andre  

 aktiver anføres tillige opbevaringssted.
Stk. 7.  

  

 Indgår der  

 fast ejendom blandt aktiverne, registreres et tinglyst ejerpantebrev, jf.  

 § 167, stk. 3, i lov nr. 453 af 10. juni 2003 om finansiel  

 virksomhed  

 og § 49, stk. 4, i lov om tilsyn med firmapensionskasser.
Indgår  

 der  

 andele i ejendomsinteressentskaber blandt aktiverne, registreres  

 interessentskabsandelen.
 § 4.  

  

 Det  

 skal af registeret samt udtræk herfra udtrykkeligt fremgå, at registeret er  

 ført i henhold til § 167, stk. 1, i lov nr. 453 af 10. juni 2003 om  

 finansiel virksomhed eller § 49, stk. 1, i lov om tilsyn med  

 firmapensionskasser.
 Stk. 2.  

  

 Registeret  

 skal være opbygget således, at der til enhver tid i løbet af 24 timer kan  

 fremdrages en oversigt over samtlige registrerede aktiver, herunder de i  

 § 3 nævnte oplysninger.
 Stk. 3.  

  

 Består  

 registeret af flere delsystemer, skal registeret indeholde en udførlig  

 beskrivelse af sammenhængen mellem delsystemerne, samt hvorledes registeret  

 fremkommer på en given opgørelsesdag.
Retningslinier og forretningsgang § 5.  

  

 Bestyrelsen for forsikringsselskabet eller pensionskassen skal fastsætte  

 retningslinier for registerets indretning, og for hvordan registeret føres.  

 For  

 filialer fastsættes retningslinierne af generalagenten.
 Stk. 2.  

  

 Retningslinierne skal blandt andet angive, hvorledes:
1)  

 	  

    

 der tages højde for  

 udsving i de registrerede aktivers værdi, således at det sikres, at de  

 registrerede aktivers værdi til enhver tid mindst svarer til de forsikrings-  

 eller pensionsmæssige hensættelser, 2)  

 	  

    

 forfaldne renter og  

 provenu ved salg eller udtrækning behandles, herunder om renter og provenu  

 omfattes af registeret, samt 3)  

 	  

    

 registeret eventuelt  

 er opdelt i delsystemer.
 Stk. 3.  

  

 Retningslinierne skal endvidere angive, hvem der er ansvarlig for at føre  

 registeret, samt hvem der er ansvarlig for at kontrollere registeret.
§ 6.  

  

 Forsikringsselskabets eller pensionskassens direktion skal fastsætte en  

 forretningsgang for registerets daglige ajourføring.
For filialer skal  

 forretningsgangen fastsættes af generalagenten.
 Stk. 2.  

  

 Forretningsgangen skal sikre, at registeret til stadighed indeholder  

 registrerede aktiver til en værdi, der mindst modsvarer de forsikrings- eller  

 pensionsmæssige hensættelser, samt at bestyrelsens retningslinier følges.
 Stk. 3.  

  

 Forretningsgangen skal blandt andet angive, hvorledes:
1)  

 	  

    

 de registrerede  

 aktiver entydigt individualiseres, jf. § 3, stk. 2-5, 2)  

 	  

    

 opbevaringssted for  

 tinglyst ejerpantebrev samt andre aktiver angives, jf. § 3, stk. 6  

 og  

 7, 3)  

 	  

    

 den i registeret  

 anførte værdi af aktiverne opgøres, samt 4)  

 	  

    

 registeret fremkommer  

 på en given opgørelsesdag.
Deponering § 7.  

  

 Finanstilsynet kan i henhold til § 167, stk. 6, i lov nr. 453 af  

 10.  

 juni 2003 om finansiel virksomhed og i henhold til § 49, stk. 8, i  

 lov om tilsyn med firmapensionskasser kræve registeret deponeret.
 Stk. 2.  

  

 Ved den i  

 stk. 1 nævnte deponering skal Finanstilsynet registreres som berettiget  

 til fondsaktiver i en værdipapircentral. Øvrige aktiver, der tjener til  

 dækning  

 af hensættelserne, skal håndpantsættes til fordel for Finanstilsynet.
Indberetning § 8.  

  

 Senest en måned efter hvert kvartal skal forsikringsselskabet, pensionskassen  

 eller filialen indsende en opgørelse over de samlede forsikringsmæssige  

 hensættelser ved kvartalets udgang og en opgørelse over de registrerede  

 aktiver, der skal dække hensættelserne.
 Stk. 2.  

  

 Indberetning sker ved benyttelse af de af Finanstilsynet hertil udarbejdede  

 skemaer.
Stk. 3.  

  

 Opgørelsen  

 over hensættelserne underskrives i livsforsikringsselskaber, tværgående  

 pensionskasser  

 og de i § 1, stk. 3, nævnte filialer af den ansvarshavende aktuar  

 og  

 i firmapensionskasser af den godkendte aktuar.
Opgørelsen over hensættelserne  

 og indgåede præmier, hvor forsikringsperioden først påbegyndes efter  

 regnskabsårets afslutning, underskrives i øvrige forsikringsselskaber og de i  

 § 1, stk. 5, nævnte filialer af direktøren eller generalagenten.  

 Opgørelsen af de registrerede aktiver underskrives af forsikringsselskabets,  

 pensionskassens eller filialens direktør, forretningsfører eller generalagent  

 samt den valgte revision, der erklærer, at opgørelsen er i overensstemmelse  

 med  

 de registrerede aktiver og bogføringen.
Revision § 9.  

  

 Den  

 valgte revision skal påse, at der foreligger de i § 5 nævnte  

 retningslinier samt den i § 6 nævnte forretningsgang.
Stk. 2.  

  

 Ud over at  

 afgive den i § 8, stk. 3, omhandlede erklæring, skal den valgte  

 revision mindst to gange om året foretage uanmeldt revision og i denne  

 forbindelse kontrollere tilstedeværelsen af fornødne registrerede aktiver.  

 Såfremt en sådan uanmeldt revision giver anledning til særlige bemærkninger,  

 skal den valgte revision straks indberette herom til Finanstilsynet.
I  

 revisionsprotokollatet vedrørende årsregnskabet skal den valgte revision  

 redegøre for den foretagne kontrol.
Straffebestemmelser § 10.  

  

 Overtrædelse af § 1, § 2, stk. 1, §§ 3-6, § 8,  

 stk. 1, og § 9 straffes med bøde.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Ikrafttræden § 11.  

  

 Bekendtgørelsen træder i kraft den 1. juli 2003.
 Stk. 2.  

  

 Samtidig  

 ophæves bekendtgørelse nr. 16 af 8. januar 2003 om registrering af aktiver i  

 livsforsikringsselskaber m.v., jf. dog stk. 3.
 Stk. 3.  

  

 Indberetninger i henhold til § 8 i bekendtgørelse nr. 16 af 8. januar  

 2003  

 om registrering af aktiver i livsforsikringsselskaber m.v. for 2. kvartal  

 2003  

 skal indsendes til Finanstilsynet senest 31. juli 2003.
 § 12.  

  

 Bekendtgørelsen gælder ikke for Færøerne og Grønland.
Finanstilsynet, den 19. juni 2003 Peter Sylvest Larsen /Charlotte Møller 1)  

 Bekendtgørelsen indeholder bestemmelser, der gennemfører dele af  

 Europa-Parlamentets og Rådets direktiv 2001/17/EF, EF-tidende L 110, s. 28  

 (likvidationsdirektivet).
 2)  

 Bestemmelsen afløses den 1. januar 2004 af § 1, stk. 3, i lov  

 nr. 453 af 10. juni 2003  

 om finansiel  

 virksomhed.
 3)  

 De nævnte bestemmelser afløses pr. 1. januar 2004 af lov  

 nr. 453 af 10. juni 2003  

 om finansiel  

 virksomhed §§ 159-161, § 162, stk. 1, og § 163.
 4)  

 De nævnte bestemmelser afløses pr. 1. januar 2004 af lov  

 nr. 453 af 10. juni 2003  

 om finansiel  

 virksomhed § 162, stk. 2, 3 og 4.
 5)  

 Som note 3.
 6)  

 De nævnte bestemmelser afløses pr. 1. januar 2004 af lov  

 nr. 453 af 10. juni 2003  

 om finansiel  

 virksomhed § 163, stk. 1, nr. 1-4, § 163, stk. 2 samt § 164.
