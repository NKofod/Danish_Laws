 Hermed følger eksemplarer af lov nr. 83 af 29. marts 1957 om ændring i lov  

 om afgift af arv og gave (adoptivforhold).
 Med hensyn til de nye afgiftsreglers indhold og praktisering skal man, for  

 så vidt angår reglerne om gaver, meddele følgende: I.
 Efter lovændringen får lov nr. 147 af 10. april 1922 om afgift af arv og  

 gave § 44, stk. 1, følgende formulering:
»Samme afgift som af arv svares af gaver, der ydes til den med  

 giveren samlevende ægtefælle, for så vidt gaven bliver særeje, til hans  

 afkom, stedbørn og disses afkom samt til hans forældre, stedforældre og  

 bedsteforældre, hvad enten gaven gives som arveforskud eller ej.
Ved  

 afgiftsberegningen sidestilles adoptivforhold med ægte slægtskabsforhold.  

 Afgift erlægges også for gaver, der fremkommer ved køb eller anden  

 retshandel, hvor modtageren ikke har ydet fuldt vederlag.« Efter de hidtil gældende regler har adoptivforhold kun i visse tilfælde  

 været sidestillet med slægtskabsforhold ved bedømmelsen af, om der af en gave  

 skulle svares gaveafgift eller indkomstskat.
 Ved lovændringen udvides kredsen af de gaver, hvoraf der skal svares  

 gaveafgift, idet det undtagelsesfrit bestemmes, at adoptivforhold i denne  

 henseende skal sidestilles med ægte slægtskabsforhold.
 Den nye regel betyder, at når tilknytningen mellem giveren og  

 gavemodtageren grunder sig på et eller flere adoptivforhold, skal der  

 beregnes gaveafgift, når gaveafgiftsreglerne ville være anvendelige, dersom  

 de pågældende adoptivforhold havde været slægtskabsforhold.
 Herefter vil gaveafgiftsreglerne komme til anvendelse f.eks. på gaver til  

 giverens afkoms adoptivbørn, giverens adoptivbørns adoptivbørn og giverens  

 stedbørns adoptivbørn.
 Som tilfælde, der derimod stadig falder uden for gaveafgiftsreglerne, kan  

 eksempelvis nævnes gaver til givers adoptivbarns stedbarn.
Ved afgørelsen af, hvilken gaveafgiftssats der skal benyttes, må der  

 ligeledes ses hen til, hvilken sats der ville gælde, hvis adoptivforholdet  

 havde været et slægtskabsforhold.
II.
De nye regler er trådt i kraft den 8. april 1957 og finder ifølge  

 ovennævnte lovs § 2 anvendelse, når gaveafgiftspligten indtræder efter  

 ikrafttrædelsen.
Om tidspunktet for afgiftpligtens indtræden henvises til lov  

 nr. 147 af 10. april 1922 § 45, stk. 1, jfr. § 48, sammenholdt med §§ 13 og  

 15.
 Derimod er det uden betydning for spørgsmålet om de nye reglers  

 anvendelse, hvornår det pågældende adoptivforhold er stiftet.
 SKATTEDEPARTEMENTET, DEN 12. APRIL 1957.
 Poul Plate.
 /Arne Kofoed.
