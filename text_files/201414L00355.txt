Betænkning afgivet af Skatteudvalget den 11. december 2014 Betænkning over Forslag til lov om ændring af skatteforvaltningsloven, opkrævningsloven og forskellige andre love (Hurtig afslutning i visse klagesager, omkostningsgodtgørelse i retssager, dækningsrækkefølgen for underholdsbidrag, restanceforebyggelse, momsregistrering af visse virksomheder, forbedret inddrivelse af restancer til det offentlige m.v.) [af skatteministeren (Benny Engelbrecht)]:
1. Ændringsforslag Dansk Folkepartis medlemmer af udvalget har stillet 3 ændringsforslag til lovforslaget, herunder 1 om deling af lovforslaget.
2. Udvalgsarbejdet Lovforslaget blev fremsat den 30. oktober 2014 og var til 1. behandling den 25. november 2014. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 4 møder.
Høring Udkast til lovforslaget har inden fremsættelsen været sendt i høring, og Skatteministeriet sendte den 24. juni og 15. august 2014 disse udkast til udvalget, jf. folketingsåret 2013-14, SAU alm. del  bilag 223 og 239. Den 30. oktober og 20. november 2014 sendte skatteministeren de indkomne høringssvar og notater herom til udvalget.
Skriftlig henvendelse Udvalget har i forbindelse med udvalgsarbejdet modtaget 1 skriftlig henvendelse fra Rådet for Socialt Udsatte.
 Skatteministeren har over for udvalget kommenteret den skriftlige henvendelse.
Spørgsmål Udvalget har stillet 12 spørgsmål til skatteministeren til skriftlig besvarelse, som denne har besvaret.
3. Indstillinger Et flertal i udvalget (V, DF, EL, SF, LA og KF) vil stemme for det af DF under nr. 1 stillede ændringsforslag om deling af lovforslaget.
Et mindretal i udvalget (V, DF, LA og KF) indstiller det under A nævnte lovforslag til vedtagelse.
Mindretallet indstiller det under B nævnte lovforslag til forkastelse ved 3. behandling.
Mindretallet vil stemme for de af DF under nr. 2 og 3 stillede ændringsforslag.
Et andet mindretal i udvalget (S og RV) indstiller lovforslaget til vedtagelse uændret.
Såfremt lovforslaget bliver delt, vil mindretallet stemme for de under A og B nævnte lovforslag og de af DF under nr. 2 og 3 stillede ændringsforslag.
 Et tredje mindretal i udvalget (EL og SF) indstiller de under A og B nævnte lovforslag til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (DF), tiltrådt af et flertal (V, EL, SF, LA og KF):
 1) Lovforslaget deles i to lovforslag med følgende titler og indhold:
 A. »Forslag til lov om ændring af skatteforvaltningsloven, opkrævningsloven og forskellige andre love (Hurtig afslutning i visse klagesager, omkostningsgodtgørelse i retssager, dækningsrækkefølgen for underholdsbidrag, restanceforebyggelse, momsregistrering af visse virksomheder, forbedret inddrivelse af restancer til det offentlige m.v.)« omfattende §§ 1-3 og 5-7, § 8, stk. 1-7, og § 9.
 B. »Forslag til lov om ændring af ligningsloven (Betingelse for tredjemandstilskud)« omfattende § 4, § 8, stk. 1 og 8, og § 9, stk. 1.
[Forslag om deling af lovforslaget] b Ændringsforslag til det under B nævnte lovforslag Til § 8 2) I stk. 1 udgår », jf. dog stk. 2 og 3«.
[Konsekvensændring] Til § 9 Af et mindretal (DF), tiltrådt af et flertal (V, EL, SF, LA og KF:
 3) I stk. 1 udgår », jf. dog stk. 2 og 3«.
[Konsekvensændring] Bemærkninger Til nr. 1 Med ændringsforslaget ønsker Dansk Folkeparti at udskille spørgsmålet om ændring af ligningsloven (Betingelse for tredjemandstilskud) af lovforslaget.
Det giver Dansk Folkeparti mulighed for at stemme for den resterende del af lovforslaget om hurtig afslutning i visse klagesager, omkostningsgodtgørelse i retssager, dækningsrækkefølgen for underholdsbidrag, restanceforebyggelse, momsregistrering af visse virksomheder, forbedret inddrivelse af restancer til det offentlige m.v.
Til nr. 2 og 3 Der er tale om konsekvensændringer som følge af ændringsforslag nr. 1.
Ane Halsboe-Jørgensen (S) Astrid Krag (S) Pernille Rosenkrantz-Theil (S) John Dyrby Paulsen (S) Jesper Petersen (S) Simon Kollerup (S) Thomas Jensen (S) Nadeem Farooq (RV) Camilla Hersom (RV) Andreas Steenberg (RV) Lisbeth Bech Poulsen (SF) Trine Mach (SF) Frank Aaen (EL) Stine Brix (EL) Nikolaj Villumsen (EL) Jakob Engel-Schmidt (V) Jacob Jensen (V) Thomas Danielsen (V) Kristian Pihl Lorentzen (V) Jan E.
Jørgensen (V) Torsten Schack Pedersen (V) Preben Bang Henriksen (V) Mads Rørvig (V) fmd.
Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 42 Bilagsnr.
