Resumé  



  

 Et statsfængsel indførte en ny struktur og opslog i den forbindelse internt  

 et  

 antal ledende stillinger.
Stillingerne skulle fordeles mellem de allerede  

 ansatte.  

 En ansat der søgte en stilling i en højere lønramme, fik ikke stillingen, men  

 blev tilbudt en anden stilling på uændrede vilkår.
Ombudsmanden mente som udgangspunkt at en  

 forvaltningsmyndigheds beslutninger om besættelse af stillinger i en sådan  

 situation  

 ikke skal behandles som afgørelser omfattet af forvaltningsloven.
Hvis der i  

 forbindelse med en generel strukturændring opstår spørgsmål om afskedigelse,  

 forflyttelse af tjenestemænd eller væsentlige ændringer af løn- og  

 arbejdsvilkårene, herunder forfremmelse af en ansat, må ledelsens  

 stillingtagen  

 til disse spørgsmål dog anses for afgørelser omfattet af forvaltningsloven.
 Da den ansatte havde søgt forfremmelse, burde statsfængslets  

 afslag herpå have været ledsaget af en begrundelse og en klagevejledning.  

 Ombudsmanden havde dog ikke tilstrækkeligt grundlag for at kritisere  

 statsfængslet da spørgsmålet ikke kunne anses for utvivlsomt.
 (J.nr. 2003-3366-819).
Stillingsansøgning i forbindelse med  

 indførelse af ny administrativ struktur Det følgende er en redigeret  

 fremstilling af sagen.
Dele af sagsfremstillingen i ombudsmandens afsluttende  

 brev er således udeladt.
Ombudsmandens udtalelse var opdelt i fire punkter  

 hvoraf kun ét er medtaget i det følgende.
De tre øvrige punkter angik  

 forflyttelse, inhabilitet og kompensation.
Ombudsmanden behandlede denne sag  

 samtidig med to sager angående to andre medarbejdere ved det pågældende  

 statsfængsel der rejste de samme spørgsmål som denne sag.
Den ene af disse  

 sager indeholdt derudover visse problemstillinger i forbindelse med en  

 individuel stillingsændring forud for indførelsen af den nye  

 afdelingsstruktur.
 Det fremgik af sagen at  

 Statsfængslet i X-by i 2001 indførte en ny afdelingsstruktur.
 A søgte i forbindelse med et  

 lokalt opslag af  

 9. april  

 2001  

 stillingen som overvagtmester ved afdeling 1 i lønramme 25.
Statsfængslet meddelte i brev  

 af  

 2. maj 2001  

 at  

 As ansøgning ikke kunne imødekommes, men han blev tilbudt ansættelse i  

 en  

 stilling som overvagtmester ved syge- og isolationsafdelingen på uændrede  

 lønvilkår.
Foreningen Y ved Statsfængslet i X-by klagede i et brev af  

 4. maj 2001  

 til Fagforbund  

 Zs afdeling for øvrige chargestillinger og Statsfængslet i X-by over  

 proceduren i forbindelse med besættelse af ledende stillinger i  

 statsfængslet.  

 Foreningen klagede bl.a. over forhold i forbindelse med nedsættelse af  

 bedømmelsesnævnet, sagsbehandlingen i nævnet, omplacering af to  

 overvagtmestre  

 til turnustjeneste og besættelsen af stillingen som sikkerhedsovervagtmester.
Fængselsinspektør B skrev  

 den 13. juli 2001  

 en  

 redegørelse for forløbet i forbindelse med strukturændringen til Direktoratet  

 for Kriminalforsorgen.
Statsfængslet beskrev i en redegørelse af  

 12. september 2001  

 stillingsindholdet for overvagtmester/områdeleder ved syge- og  

 isolationsafdelingen.
 C klagede i brev af  

 3. september 2001  

 på vegne  

 af blandt andre A til Direktoratet for Kriminalforsorgen over bl.a.  

 forholdene  

 i forbindelse med strukturændringen i  

 2001.  

 C  

 klagede bl.a. over forfremmelsesnævnets sammensætning,  

 nævnets bedømmelse af ansøgerne, sagsbehandlingstiden i klagesagen og  

 indholdet  

 af de tilbudte stillinger.
Direktoratet for  

 Kriminalforsorgen besvarede i et brev af  

 3. oktober 2001  

 en klage fra Fagforbund Z i  

 forbindelse med besættelsen af stillinger i den nye afdelingsstruktur.
Dette  

 brev blev samme dag sendt til C som en besvarelse af nogle af de spørgsmål  

 han  

 havde rejst i brevet af  

 3.  

 september 2001. Samtidig oplyste Direktoratet for Kriminalforsorgen  

 over for C at direktoratet havde anmodet Statsfængslet i X-by om en udtalelse  

 angående den resterende del af hans henvendelse.
I et brev af  

 6. oktober 2001  

 til  

 Direktoratet for Kriminalforsorgen kommenterede Foreningen Y ved  

 Statsfængslet  

 i X-by v/D fængselsinspektør Bs redegørelse af  

 13. juli 2001. Brevet af  

 6. oktober 2001  

 var desuden  

 underskrevet af C.
I brevet blev der bl.a. klaget over inhabilitet i  

 forfremmelsesnævnet,  

 at der ikke som lovet var afholdt møder mellem ansøgerne og fængselsledelsen,  

 og at sagsbehandlingstiden i klagesagen var for lang.
Desuden blev der i  

 brevet  

 bedt om en bedømmelse fra en uvildig instans af om de tilbudte stillinger var  

 passende, at klagen fik opsættende virkning, og at der blev afholdt et møde  

 mellem de berørte parter og direktoratet.
Foreningen Y kommenterede  

 herefter fængselsinspektør Bs breve af 13. juli og  

 12. september 2001. Jeg har modtaget  

 en kopi af foreningens brev som er udateret.
Direktoratet bekræftede i brev  

 af  

 19. november 2001  

 til  

 overvagtmester D modtagelsen af hans brev af  

 9. oktober 2001. Direktoratet henviste til  

 besvarelsen af  

 3. oktober  

 2001.
I et brev af  

 18. november 2001  

 klagede  

 C til mig.
Cs klage angik ikke alene hans egen sag, men også sagerne  

 angående  

 ( ) og A.
Jeg svarede C i et brev af  

 28. december 2001  

 at jeg anså det for mest korrekt at  

 sende hans breve af 18. november og  

 5. december 2001  

 videre til direktoratet som en anmodning  

 fra ham om at direktoratet uddybede begrundelsen for sin afgørelse af  

 3. oktober 2001  

 med  

 inddragelse af synspunkterne i hans og foreningens brev af  

 6. oktober 2001. Endvidere oversendte  

 jeg brevene med bilag således at direktoratet kunne tage stilling til de nye  

 klagepunkter  

 som fremgik af brevene.
Samtidig bad jeg C om at afvente direktoratets svar  

 før  

 han tog stilling til om han ville klage til mig på ny.
Statsfængslet i X-by sendte  

 den 14. februar 2002  

 en  

 udtalelse om sagen til Direktoratet for Kriminalforsorgen.  

 Den 22. februar 2002  

 sendte  

 direktoratet C en kopi af statsfængslets udtalelse med henblik på hans  

 eventuelle bemærkninger.
C svarede direktoratet ved brev af  

 28. februar 2002.
I anledning af Cs brev af  

 28. februar 2002  

 bad  

 Direktoratet for Kriminalforsorgen  

 den 18. marts 2002  

 Statsfængslet i X-by om ved en samtale  

 med C at få præciseret hans klagepunkter.
Statsfængslet blev samtidig anmodet  

 om en udtalelse dels til de klagepunkter fra C som statsfængslet ikke  

 tidligere  

 havde forholdt sig til, dels til bl.a. mine breve til Direktoratet for  

 Kriminalforsorgen af  

 28.  

 december 2001.
 Med henblik på at få  

 præciseret Cs klagepunkter blev han herefter  

 den 26. marts 2002  

 anmodet om at komme til møde  

 den 8. april 2002.
 Den 15. april 2002  

 sendte statsfængslet C et  

 udkast til referat fra mødet af  

 8. april 2002  

 med henblik på hans eventuelle  

 bemærkninger, og i et brev af  

 22. april 2002  

 fremkom C med forslag til ændringer.
 Statsfængslet i X-by  

 kommenterede i et brev til C af  

 25. juni 2002  

 hans forslag til ændringer.
 I et brev af  

 7. juli 2002  

 til  

 Statsfængslet i X-by kommenterede C bl.a. statsfængslets brev af  

 25. juni 2002.
 Den 11. november 2002  

 sendte Statsfængslet i  

 X-by en udtalelse i sagen til Direktoratet for Kriminalforsorgen.  

 Statsfængslet  

 sendte samme dag en kopi af udtalelsen til C med henblik på hans eventuelle  

 bemærkninger.
 Den 15. november 2002  

 sendte Direktoratet for  

 Kriminalforsorgen C en kopi af statsfængslets udtalelse af  

 11. november 2002  

 og anmodede ham  

 samtidig om eventuelle bemærkninger.
 I et brev dateret  

 den 14. november 2002  

 sendte C herefter sine bemærkninger til Statsfængslet i X-by og til  

 Direktoratet for Kriminalforsorgen.
 Direktoratet kvitterede  

 den 3. december 2002  

 for  

 modtagelsen af Cs bemærkninger.
Direktoratet for  

 Kriminalforsorgen har i brev af  

 21. maj 2003  

 taget stilling til Cs klage, og C har  

 herefter klaget til mig igen i brev af  

 28. maj 2003.  

 Den 27. oktober 2003  

 anmodede jeg Direktoratet for  

 Kriminalforsorgen og Statsfængslet i X-by om en udtalelse i anledning af  

 Cs  

 klage, og direktoratet afgav en udtalelse i et brev af  

 29. januar 2004  

 som var vedlagt en  

 udtalelse af  

 4. december  

 2003  

 fra statsfængslet.
Jeg anmodede C om hans eventuelle  

 bemærkninger til udtalelserne, og C har kommenteret udtalelserne i brev  

 modtaget her  

 den 18. februar  

 2004. Med et brev af  

 29. marts 2004  

 har direktoratet sendt mig en udtalelse af  

 19. marts 2004  

 fra statsfængslet idet direktoratet anførte at direktoratet kunne tilslutte  

 sig  

 udtalelsen fra statsfængslet.
Denne udtalelse var bilagt en udtalelse af  

 7. marts 2004  

 fra  

 personale- og sikkerhedskonsulent ( ). Jeg sendte en kopi af udtalelserne til  

 C  

 for at give ham mulighed for at fremkomme med sine eventuelle bemærkninger  

 til  

 udtalelserne, og C har i brev af  

 19. april 2004  

 fremsat bemærkninger til udtalelserne.
Ombudsmandens udtalelse ...
3. Begrundelse og klagevejledning Den 9. april 2001  

 foretog statsfængslet et lokalt opslag af øvrige ledende stillinger i  

 forbindelse med den nye afdelingsstruktur i fængslet, i alt 13 stillinger.  

 Det fremgik bl.a. af opslaget at alle ansøgninger skulle indsendes på  

 sædvanligt ansøgningsskema, at der skulle indgives et skema for hver stilling  

 man ønskede at søge, samt oplysning om prioritering mellem stillingerne, og  

 at ansøgningerne skulle indgives senest  

 den 23. april 2001, kl.  

 12.00.  

 Det fremgik af opslaget  

 at 1  

 af stillingerne var indplaceret i lønramme 28, 5 stillinger var indplaceret i  

 lønramme 25, 1 stilling i lønramme 24 og 4 stillinger i lønramme 21.  

 Derudover var der opslået 2 stillinger hvis  

 lønmæssige indplacering ikke fremgik af opslaget.
 Det fremgår af statsfængslets  

 redegørelse af  

 13. juli  

 2001  

 at der indkom i alt 37 ansøgninger, og efter mødet  

 den 2. maj 2001  

 blev de  

 personer som skulle have de nye stillinger, udnævnt samme dag.
(A) gjorde tjeneste som  

 overvagtmester i en stilling i lønramme 24 og havde ansøgt om en stilling som  

 overvagtmester (daglig leder af arrestafdelingen samt funktion som souschef  

 for  

 afdelingsleder ved afdeling 1). Denne stilling var ifølge oplysningerne i  

 opslaget indplaceret i lønramme 25. I et brev af  

 2. maj 2001  

 meddelte statsfængslet (A) at hans  

 ansøgning ikke kunne imødekommes, men at han blev tilbudt ansættelse i en af  

 stillingerne som overvagtmester ved syge- og isolationsafdelingen på uændrede  

 vilkår.
Disse stillinger var ifølge oplysningerne i opslaget indplaceret i  

 lønramme 21.
 Sagen rejser spørgsmål om  

 hvorvidt statsfængslet burde have behandlet (A)s ansøgning i  

 overensstemmelse  

 med de sagsbehandlingsregler som fremgår af forvaltningsloven, herunder  

 reglerne om begrundelse og klagevejledning.
 Forvaltningsloven (lov nr.  

 571 af  

 19. december 1985  

 som ændret ved lov nr. 347 af  

 6.  

 juni 1991  

 ) indeholder bl.a. følgende regler:
 § 22. En afgørelse skal, når  

 den meddeles skriftligt, være ledsaget af en begrundelse, medmindre  

 afgørelsen  

 fuldt ud giver den pågældende part medhold.
§ 24. En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2. Begrundelsen skal  

 endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3. Begrundelsens indhold  

 kan begrænses, i det omfang partens interesse i at kunne benytte kendskab til  

 denne til varetagelse af sit tarv findes at burde vige for afgørende hensyn  

 til  

 den pågældende selv eller til andre private eller offentlige interesser, jfr.  

 §  

 15. Som det fremgår, skal  

 skriftlige afgørelser der ikke giver den pågældende part fuldt ud medhold,  

 være  

 ledsaget af en begrundelse, og begrundelsen skal opfylde de krav som fremgår  

 af  

 § 24.
Det er endvidere fastsat i  

 forvaltningslovens § 25 at når en forvaltningsmyndighed træffer en afgørelse  

 som kan påklages til en anden forvaltningsmyndighed, skal afgørelsen være  

 ledsaget af en vejledning om denne klagemulighed.
Det gælder dog kun hvis den  

 pågældende part får afgørelsen meddelt skriftligt og ikke får fuldt ud  

 medhold.
Disse regler gælder kun i  

 sager hvori der er eller vil blive truffet afgørelse af en  

 forvaltningsmyndighed.  

 Det antages i almindelighed at beslutninger om stillingsændringer der ikke  

 overskrider grænserne for hvad en tjenestemand skal acceptere efter  

 tjenestemandslovens § 12, stk. 1, ikke kan anses for afgørelser i  

 forvaltningslovens forstand.
Disse beslutninger skal således ikke begrundes  

 efter reglerne i forvaltningsloven.
Efter omstændighederne vil  

 stillingsændringer der ligger inden for de rammer som fremgår af  

 tjenestemandslovens § 12, stk. 1, dog kunne være så indgribende over for  

 tjenestemanden, navnlig hvis ændringerne er begrundet i tjenestemandens  

 forhold  

 at sagsbehandlingen bør tilrettelægges i overensstemmelse med  

 forvaltningslovens bestemmelser.
Jeg henviser til  

 Kaj Larsen  

 mfl., Forvaltningsret, 2. udg. (2002), s.  

 213  

 f, og de sager som er omtalt i Folketingets Ombudsmands  

 beretning for 1993, s. 348*, og for 1998, s. 423*.
De afgørelser som træffes af  

 Statsfængslet i (X)-by, kan i overensstemmelse med de almindelige  

 forvaltningsretlige regler påklages til Direktoratet for Kriminalforsorgen  

 medmindre denne klageadgang er afskåret med udtrykkelig lovhjemmel.
Der er  

 ikke  

 fastsat regler som har betydning for denne sag, hvorved adgangen til at klage  

 over statsfængslets afgørelser til direktoratet er blevet afskåret.
Direktoratet for  

 Kriminalforsorgen har anført at der i forbindelse med den nye  

 afdelingsstruktur  

 hverken skulle foretages nyansættelser eller afskedigelser, men at  

 stillingerne  

 skulle fordeles mellem de allerede ansatte.
Stillingerne blev som led i denne  

 proces opslået internt, og de ansatte kunne ved skriftlige eller mundtlige  

 ansøgninger tilkendegive hvilke stillinger de var interesserede  

 i.
Det er på  

 den baggrund direktoratets opfattelse at beslutningerne om hvorledes  

 stillingerne i den nye afdelingsstruktur skulle besættes, snarere har  

 karakter  

 af interne forvaltningsbeslutninger vedrørende fængslets organisation der  

 ikke  

 er omfattet af forvaltningslovens afgørelsesbegreb, end egentlige  

 ansættelsesbeslutninger, og at de derfor ikke er omfattet af  

 forvaltningslovens  

 krav til begrundelse.
Desuden har Direktoratet for Kriminalforsorgen anført  

 at  

 beslutningen om fordeling af stillingerne i den nye struktur var en del af  

 arbejdsgiverens ledelsesret og derfor ikke kunne påklages til direktoratet.
 Det er fast antaget i  

 retspraksis og ombudsmandens praksis at beslutninger om ansættelse eller om  

 afslag på ansøgning om ansættelse er afgørelser i forvaltningslovens  

 forstand,  

 jf. lovens § 2, stk. 1. Spørgsmålet er om de særlige forhold i denne sag  

 indebærer at Statsfængslet i (X)-bys afslag af  

 2. maj 2001  

 på (A)s ansøgning uanset dette  

 ikke skal betragtes som en afgørelse i lovens forstand.
Spørgsmålet giver anledning  

 til en vis tvivl da der kan anføres argumenter for både det synspunkt at der  

 i  

 en situation som den foreliggende er tale om en afgørelse i  

 forvaltningslovens  

 forstand, og det modsatte synspunkt.
På den ene side kan det anføres at det  

 normalt er uden betydning for spørgsmålet om hvorvidt forvaltningsloven skal  

 anvendes, om en stilling er slået op samtidig med andre stillinger, og det  

 kan  

 heller ikke tillægges betydning om stillingen har været slået op offentligt.  

 Årsagen til at en stilling er ledig, er ligeledes uden betydning i denne  

 forbindelse.
Endvidere kan der ikke lægges vægt på om en ansøger allerede har  

 ansættelse i en anden stilling hos den pågældende myndighed.
På den anden  

 side  

 kan det fremhæves at en forvaltningsmyndighed i en situation som den  

 foreliggende kan besætte stillingerne i den nye struktur alene ved  

 tjenestebefalinger uden at der på forhånd er indgivet ansøgninger fra de  

 ansatte som bliver berørt af den nye struktur.
Som nævnt ovenfor bliver en  

 tjenestebefaling til en tjenestemand om en stillingsændring ikke anset for en  

 afgørelse i forvaltningslovens forstand, medmindre der er tale om en  

 stillingsændring som den pågældende tjenestemand ikke skal acceptere efter  

 tjenestemandslovens § 12, stk. 1.
Efter min opfattelse må det  

 som udgangspunkt antages at en forvaltningsmyndigheds beslutninger om  

 besættelse af stillinger i en situation som den foreliggende ikke skal  

 betragtes som afgørelser i forvaltningslovens forstand.
Jeg har i den  

 forbindelse lagt vægt på at i en situation som denne er den nye  

 administrative  

 struktur indført ved en ledelsesbeslutning der ikke kan betragtes som en  

 afgørelse  

 i forvaltningslovens forstand.
Gennemførelsen af den nye struktur gør det  

 nødvendigt at træffe en række andre ledelsesbeslutninger af mere konkret  

 karakter om arbejdets tilrettelæggelse, og disse beslutninger vil normalt  

 heller ikke have karakter af afgørelser i forvaltningslovens forstand.
Den omstændighed at ledelsen  

 af den pågældende myndighed giver de ansatte lejlighed til at tilkendegive  

 deres ønsker inden der træffes beslutning om besættelsen af stillingerne i  

 den  

 nye struktur, er efter min opfattelse ikke tilstrækkeligt til at disse  

 beslutninger herefter må betragtes som forvaltningsafgørelser.
Imidlertid er  

 der visse dispositioner i forhold til de ansatte som har en så væsentlig  

 karakter at de efter fast praksis anses for afgørelser i forvaltningslovens  

 forstand, også i tilfælde hvor der ikke foreligger en ansøgning.
Det gælder  

 bl.a. beslutninger om afskedigelse og  for tjenestemænds vedkommende  

   

 forflyttelse.
Det følger af den almindelige  

 hovedregel i dansk ret at en arbejdsgiver i kraft af ledelsesretten ensidigt  

 kan foretage ændringer af ansættelsesforholdets vilkår, men hvis der er tale  

 om  

 væsentlige ændringer af løn- og arbejdsvilkårene, betragtes ændringen dog som  

 en misligholdelse af ansættelseskontrakten med den virkning at ændringen kun  

 kan gennemføres efter reglerne om opsigelse af ansættelsesforholdet.
Dette  

 indebærer bl.a. at arbejdsgiveren skal varsle ændringen med en frist der  

 svarer  

 til den ansattes opsigelsesvarsel, og at varslingen skal indeholde  

 oplysninger  

 om at den ansatte er opsagt fra en bestemt dato, men at den ansatte samtidig  

 tilbydes ansættelse på de ændrede vilkår.
Grænsen mellem væsentlige og mindre  

 væsentlige ændringer af løn- og arbejdsvilkårene er ikke altid skarp, men  

 lønmæssig nedgang vil som udgangspunkt blive betragtet som en væsentlig  

 ændring.
Jeg henviser til Advokatfirmaet Norrbom & Vinding,  

 Personalejuridisk håndbog, s. 247 ff, Jens Kristiansen, Arbejdsretlig  

 Lærebog,  

 s. 311 ff, og Ruth Nielsen, Lærebog i Arbejdsret, 8. udgave (2001), s.  

 326 f.
En beslutning om væsentlige  

 ændringer af løn- og arbejdsvilkårene for en ansat, herunder en beslutning om  

 lønnedgang, må på denne baggrund anses for omfattet af reglerne i  

 forvaltningsloven,  

 jf.
Folketingets Ombudsmands beretning for 1999, s. 524*. Det anførte tager  

 naturligvis især sigte på ændringer af løn- og arbejdsvilkårene der anses for  

 en forringelse for den ansatte, eksempelvis en lønnedgang.
Det er dog fast  

 antaget at også en beslutning om forfremmelse må anses for en afgørelse i  

 forvaltningslovens forstand, jf.
Jørgen Mathiassen, Forvaltningspersonellet,  

 2.  

 udgave (2000), s.  

 73 f.  

 Baggrunden herfor er antagelig at en beslutning om forfremmelse på samme måde  

 som eksempelvis en beslutning om lønnedgang må anses for en væsentlig ændring  

 af løn- og arbejdsvilkårene for den ansatte.
Der bliver i den forbindelse  

 ikke  

 lagt vægt på om forfremmelsen har baggrund i en ansøgning fra medarbejderen,  

 jf.  

 Folketingets Ombudsmands beretning for 1997, s. 128*.
 Hvis der i forbindelse med en  

 generel strukturændring hos en myndighed opstår spørgsmål om afskedigelse,  

 forflyttelse af en tjenestemand eller væsentlige ændringer af løn- og  

 arbejdsvilkårene for en ansat, herunder forfremmelse, må ledelsens  

 stillingtagen til disse spørgsmål derfor anses for afgørelser som er omfattet  

 af reglerne i forvaltningsloven, uanset om medarbejderne er blevet opfordret  

 til forinden at tilkendegive deres ønsker angående deres placering i den nye  

 struktur.
(A) beklædte som nævnt en  

 stilling i lønramme 24, men havde søgt om ansættelse i en stilling som var  

 indplaceret i lønramme 25. Derimod søgte han ikke en stilling i samme  

 lønramme  

 som den han hidtil havde beklædt, eller en stilling i en lavere lønramme.  

 (A)s  

 ansøgning måtte således betragtes som en ansøgning om forfremmelse.
Efter min  

 opfattelse måtte Statsfængslet i (X)-bys stillingtagen hertil anses for  

 en  

 afgørelse som var omfattet af reglerne i forvaltningsloven.
Spørgsmålet kan dog som nævnt  

 ikke anses for utvivlsomt, og jeg har derfor ikke tilstrækkeligt grundlag for  

 at kritisere Statsfængslet i (X)-by fordi afslaget på (A)s ansøgning  

 ikke blev  

 ledsaget af en begrundelse og klagevejledning i overensstemmelse med  

 forvaltningslovens  

 regler. NOTER: (*) FOB  

 1993, s. 348, FOB  

 1997, s. 128, FOB  

 1998, s. 423, og FOB  

 1999, s. 524.
