 Ved noteveksling i København og Abidjan henholdsvis den 18. november og  

 den 31. december 1993 mellem Danmark og Elfenbenskysten undertegnedes en  

 overenskomst, ifølge hvilken Danmark i perioden 1993-95 yder et beløb på 4,9  

 mio. kr. som støtte til et miljøprojekt i Elfenbenskysten.
 Projektets formål er at forbedre livsbetingelserne i Elfenbenskystens  

 kystzone, dels ved at styrke kapaciteten til at overvåge vandkvaliteten i  

 hav- og indsøområder, dels ved at etablere et nationalt  

 olieforureningberedskab.
 Overenskomsten trådte i kraft den 31. december 1993 og har en løbetid på  

 25 måneder.
