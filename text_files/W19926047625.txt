Patentankenævnet fandt, at ordet BALTIC er det dominerende ord i  

 BALTIC LINE, idet LINE angiver tjenesteydelsens art.
Herefter fandtes BALTIC  

 LINE åbenbart forveksleligt med BALTICA. (Dissens.) År 1992, den 18. juni afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 7. april 1987 indleverede Baltic Line A/S, Norge, en ansøgning om  

 registrering af varemærket Baltic Line (figurmærke) for alle varer i klasse  

 39. Ansøgningen blev den 5. april 1989 bekendtgjort i Dansk Varemærketidende.
Ved skrivelse af 2. juni 1989 nedlagde klageren, Assurance-Compagniet  

 Baltica A/S, København, i medfør af varemærkelovens § 20, stk. 2, indsigelse  

 mod registrering af det ansøgte mærke.
Som begrundelse for indsigelsen  

 anførtes:
 »Indsigelsen støttes på indsigernes registrering VR 3949-1976  

 BALTICA, som omfatter alle varer og tjenesteydelser i klasserne 1-33, 35-42.
 Det ansøgte mærke er søgt beskyttet for nogle nærmere angivne  

 tjenesteydelser i klasse 39. Der er således kollision mellem indsigernes og  

 anmeldernes tjenesteydelser.
For så vidt angår de to mærker til bedømmelse, nemlig BALTICA og BALTIC LINE er det indsigernes opfattelse, at Baltic er det mærkedominerende element i  

 anmeldernes mærke og åbenbart forveksleligt med BALTICA.
 I denne sammenhæng henviser vi til Direktoratets skrivelse af 23. august  

 1974 i forbindelse med ansøgningen om registrering af indsigernes mærke  

 BALTICA (kopi vedlagt).
 Af skrivelsen fremgår, at BALTICA blev fundet forveksleligt med VR  

 837-1913 BALTIC, VR 1923-1974 BALTIC BOARD, VR 345-1966 BALTIC, VR 408-1947  

 BALTIC og VR 2226-1974 BALTIC.
 Disse konflikter blev efterfølgende løst ved begrænsninger og  

 samtykkeerklæringer.
At tillade registrering af BALTIC LINE på trods af indsigernes  

 registrerede varemærke BALTICA er en afvigelse fra Direktoratets  

 praksis.« I skrivelse af 24. juli 1989 bestred ansøgeren, at mærkerne er  

 forvekslelige og anførte bl.a.:
»Rederiet BALTIC LINE, der driver regelmæssig linefart mellem  

 Norge-Danmark-Finland V.V., omtales/markedsføres kun som BALTIC LINE, da  

 potentielle kunder etc. da umiddelbart kan se, at der er tale om  

 Linefart/Rederidrift.« Patentdirektoratet krævede ved skrivelse af 20. november 1989, at ansøger  

 indsatte en disclaimer gående ud på, at der ved registreringen ikke er opnået  

 eneret til ordene Baltic Line, men alene til mærket i den viste udførelse og  

 farve.
 Direktoratet begrundede kravet om disclaimer således:
 »Det er Direktoratets opfattelse, at såfremt selve ordene Baltic Line  

 blev anmeldt til registrering for tjenesteydelsen liniefart mellem Danmark,  

 Finland og Norge i klasse 39, var et sådant mærke ikke i besiddelse af  

 tilstrækkeligt særpræg til at kunne registreres.
I medfør af bestemmelsen i § 13 i varemærkeloven skal et varemærke for at  

 kunne registreres være egnet til at adskille mærkeindehaverens varer eller  

 tjenesteydelser fra andres, og et mærke, der udelukkende angiver f.eks.  

 varens eller tjenesteydelsens oprindelse, skal ikke anses for at have  

 fornødent særpræg.
Ordet Baltic, på dansk baltisk, er et adjektiv, der  

 anvendes om noget, der vedrører Østersøen, idet betegnelsen Balticum Mare er  

 det latinske ord for det baltiske hav også kaldet Østersøen.
Ordene Baltic  

 Line kan derfor angive tjenesteydelsens oprindelse, nemlig at tjenesteydelsen  

 tilbydes eller udøves i Østersøen, i nærværende tilfælde, at det drejer sig  

 om liniefart i Østersøen.
Det ansøgte mærke består imidlertid ikke af selve ordene Baltic Line, idet  

 bogstaverne er noget særpræget udformet, og mærket er udført i farver, nemlig  

 i blåt.
Ved en beklagelig fejlekspedition er det ikke blevet anført ved  

 mærkets bekendtgørelse i Dansk Varemærketidende, at mærket er i farver.
Under  

 hensyn til bogstavernes udformning og til at mærket er udført i farver,  

 bortså man fra bestemmelsen i § 13 og bekendtgjorde mærket.
 Imidlertid findes der i varemærkeloven en bestemmelse i § 15, stk. 2, hvor  

 det er udtalt, at såfremt et mærke indeholder bestanddele, som ikke særskilt  

 kan registreres, og er der særlig anledning til at antage, at mærkets  

 registrering kan medføre tvivl med hensyn til varemærkerettens omfang, kan  

 sådanne bestanddele ved registreringen udtrykkeligt undtages fra  

 beskyttelsen.
 Direktoratet mener, at der i nærværende tilfælde er særlig anledning til  

 at antage, at mærkets registrering kan medføre tvivl med hensyn til  

 varemærkerettens omfang, idet trediemand kan opfatte mærket, som om der er  

 opnået eneret til betegnelsen Baltic Line, der er så dominerende i mærket.
Direktoratet finder det herefter rigtigst, at der indsættes en disclaimer  

 ved en eventuel registrering af mærket gående ud på, at der ikke ved  

 registreringen er opnået eneret til ordene Baltic Line, men alene til mærket  

 i den viste udførelse og farve.« Ansøger erklærede sig ved skrivelse af 22. november 1989 indforstået med  

 indsættelse af den af Direktoratet foreslåede disclaimer.
 Patentdirektoratet traf afgørelse i sagen den 23. maj 1990 og afviste  

 indsigelsen med følgende begrundelse:
»Det er Direktoratets opfattelse, at det ansøgte mærke ikke er  

 forveksleligt med ordet »BALTICA«.
Direktoratet har tidligere  

 fundet »BALTIC« og »BALTICA« forvekslelige, men det  

 ansøgte mærke består ikke alene af ordet »BALTIC«, men indeholder  

 ordene »BALTIC LINE«, der må opfattes som en helhed, og der kan  

 ikke ved sammenligningen af de to mærker bortses fra ordet »LINE«,  

 der er en del af mærket.
Det er netop betegnelsen »BALTIC LINE«,  

 således som det er udtalt i skrivelse herfra af 20. november 1989, der ikke  

 er i besiddelse af tilstrækkeligt særpræg til at kunne registreres for klasse  

 39, og det er mærket således som det fremtræder, der må sammenholdes med det  

 registrerede mærke »BALTICA«.' Denne afgørelse har klageren ved skrivelse af 23. juli 1990 indbragt for  

 Patentankenævnet med påstand om, at Direktoratets afgørelse omstødes.  

 Klageren har den 26. september 1990 indleveret en ankebegrundelse, hvor der  

 bl.a. anføres følgende:
 »Patentdirektoratet har i sin begrundelse for at nægte at tage  

 indsigelsen til følge bl.a. fremført, at man ved en tidligere lejlighed  

 fandt, at indsigernes mærke BALTICA var forveksleligt med en ældre  

 registrering VR 1923-1974 BALTIC BOARD BORNHOLM (bilag 5) idet  

 ordbestanddelen BOARD angav varens art og Bornholm angav stedet for, hvor  

 virksomheden lå.
 Herved måtte man statuere forvekslelighed mellem BALTICA og  

 mærkebestanddelen BALTIC.
 I det foreliggende tilfælde til bedømmelse gøres det nu fra  

 Patentdirektoratet gældende at det rene ordmærke BALTIC LINE ikke kunne  

 registreres for »liniefart mellem Danmark, Finland og Norge« i  

 klasse 39, men alene i særlig udformning.
 Klagerne er enige i, at LINE er beskrivende i forhold til  

 »liniefart« men det bestrides, at ordet BALTIC i relation til  

 tjenesteydelser i klasse 39 er beskrivende når ordmærket BALTICA ikke blev  

 anset for beskrivende ved registreringen i 1976 i klasse 39.
 Både BALTIC og BALTICA er afledt af det latinske navn for Østersøen  

 »Mare Balticum« og må derfor sidestilles i henseende til særpræg.
 Der er herefter tale om en afvigelse fra tidligere praksis i  

 Patentdirektoratet, hvorfor BALTICA og BALTIC blev anset for at være  

 forvekslelige.
På denne baggrund skal vi henstille til Ankenævnet, at Patentdirektoratets  

 afgørelse underkendes og det ansøgte mærke nægtes registrering.' Ansøgeren har ved skrivelse af 29. november 1990 nedlagt påstand om  

 stadfæstelse og har ikke ønsket at komme med bemærkninger til ankesagen.
 I anledning af klagen har Direktoratet ved skrivelse af 19. februar 1991  

 afgivet følgende udtalelse:
 »Direktoratets afgørelse blev indanket af indsigerne den 23. juli  

 1990, og den 26. september 1990 er der indkommet en ankebegrundelse.
 Til denne skrivelse skal Direktoratet udtale, at Direktoratet ikke i sin  

 begrundelse for at nægte at tage indsigelsen til følge har fremført, at man  

 ved en tidligere lejlighed fandt, at indsigernes mærke Baltica var  

 forveksleligt med en ældre registrering af ordet bl.a. indeholdende ordene  

 Baltic Board Bornholm, men det var en oplysning vedrørende Direktoratets  

 praksis under hensyn til det af klageren anførte vedrørende registreringen af  

 figurmærket Baltic Board Bornholm.
Til det af klageren anførte om, at man er enig i, at Line er beskrivende i  

 forhold til liniefart, men at det bestrides at ordet Baltic i relation til  

 tjenesteydelser i klasse 39 er beskrivende, når ordmærket Baltica ikke er  

 blevet anset for beskrivende ved registreringen i 1976 skal oplyses, at det  

 er betegnelsen Baltic Line i sin helhed, der er beskrivende i forhold til  

 liniefart i klasse 39. Derimod har Direktoratet stedse anset ordet Baltica  

 for egnet til registrering, hvorfor dette ord da også er blevet registreret  

 under VR 3949 1976 for klasserne 1-33, 35-42. Ordet Baltic er et engelsk ord,  

 der som ovenfor nævnt betyder baltisk, og Direktoratets praksis er at tage  

 hensyn til betydningen på et af hovedsprogene.
Ordet Baltica vil her i landet  

 blive opfattet som et kunstord, uanset om dette ord er afledt af det latinske  

 navn for Østersøen Mare Balticum.« Ankenævnet har behandlet sagen på sine møder henholdsvis den 26. september  

 1991 og den 24. april 1992.
 På mødet den 26. september 1991 gav ansøgeren ikke møde.
 For klageren mødte afdelingschef Henning Klee, som uddybede den skriftlige  

 klagebegrundelse og kommenterede Direktoratets udtalelse af 19. februar 1991  

 til Ankenævnet.
 Parterne har tilskrevet Ankenævnet, at der ikke ønskes mundtlig  

 forhandling på nævnets møde den 24. april 1992, idet sagen ønskes afgjort på  

 det foreliggende grundlag.
 Efter en fornyet drøftelse af sagen skal Ankenævnet herefter udtale:
2 af nævnets medlemmer (Warnich-Hansen og Grønning-Nielsen) finder, at  

 ordet Baltic må anses for at være det dominerende ord i mærket Baltic Line,  

 idet Line angiver tjenesteydelsens art.
Herefter findes Baltic Line åbenbart  

 forveksleligt med Baltica.
1 medlem af nævnet (Hans Chr.
Thomsen) finder, at ordene Baltic Line må  

 opfattes som en helhed og finder på denne baggrund ikke, at der foreligger  

 forvekslelighed mellem det ansøgte varemærke og det af klageren modholdte.
 Der træffes afgørelse efter stemmeflertallet.
Herefter bestemmes:
 Varemærkeansøgning nr. 2208/87 afslås.
Grønning-Nielsen.
Hans Chr.
Thomsen.
J.C.
Warnich-Hansen.
