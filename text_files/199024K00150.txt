Nr BTL 150 Betænkning over Forslag til lov om ændring af lov om visse selskabers  

 aflæggelse af årsregnskab m.v. samt af lov om forsikringsvirksomhed  

 (Omlægning af regnskabsår, revisorskift m.v.)   

 Nr L 150 1990-91, 2. samling Afgivet af Erhvervsudvalget Afgivet: 19910514 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Advokatrådet, Danmarks Rederiforening, Foreningen af Registrerede Revisorer, Foreningen af Statsautoriserede Revisorer og Industrirådet.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse med de af industriministeren og det af mindretallet  

 stillede ændringsforslag.
 Et andet mindretal (Det Konservative Folkepartis, Venstres,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) indstiller lovforslaget til vedtagelse med de  

 af industriministeren stillede ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, dog  

 indstilles de af industriministeren stillede ændringsforslag til vedtagelse,  

 idet Fremskridtspartiet udtrykker sin vilje til at se det positive i en  

 større mulighed for, at regnskaber bliver så gennemsigtige, at de  

 bestyrelsesmedlemmer, der har både det juridiske og det moralske ansvar for  

 virksomhedens handlinger, aldrig skal kunne bruge argumentet om, at  

 regnskabsloven er så »ulden«, at de ikke har haft mulighed for at  

 vide eller forstå de økonomiske transaktioner.
 Fremskridtspartiet forudser derfor, at industriministeren som lovet kommer  

 med et forslag om skærpet bestyrelsesansvar allerede i næste samling.
Fremskridtspartiet henviser i den forbindelse til sit beslutningsforslag  

 nr.
B 48, forslag til folketingsbeslutning om skærpelse af visse  

 bestyrelsesmedlemmers og direktørers ansvar.
 Fremskridtspartiet mener fortsat, at man burde fokusere langt mere på  

 bestyrelsens ansvar end på at udarbejde bureaukratiske regler om revisorernes  

 ansvar.
 Den bedste løsning vil være ens regler i hele EF-området, således at der  

 derigennem ikke opstår tekniske vanskeligheder i handelen over nationale  

 grænser (indre marked = lige vilkår).
Ændringsforslag Til § 1 Af industriministeren, tiltrådt af udvalget:
 1) Efter nr. 1 indsættes som nyt nummer:
»01. I § 4, stk. 4, 2. pkt., indsættes efter  

 »indvirkning« ordene: » - herunder så vidt muligt den  

 beløbsmæssige indvirkning - ».« 2) Efter nr. 1 indsættes som nyt nummer:
 »02. § 26, stk. 2, 2. pkt., affattes således:
»Eventuelle fravigelser skal anføres i noterne og behørigt begrundes,  

 ligesom deres indvirkning - herunder så vidt muligt den beløbsmæssige  

 indvirkning - på selskabets aktiver og passiver, dets økonomiske stilling og  

 resultatet skal angives.«» 3) Efter nr. 1 indsættes som nyt nummer:
 »03. Efter § 26 indsættes som ny paragraf:
»§ 26 a.
Fraviges § 26, stk. 1, nr. 2, skal årsregnskabet for  

 det år, hvori ændringen finder sted, udarbejdes efter den nye metode.
Den  

 samlede beløbsmæssige indvirkning på selskabets aktiver og passiver, dets  

 økonomiske stilling og resultatet anføres i noterne.
Dette gælder også  

 indvirkningen på skat af årets resultat og eventualskat.
Stk. 2. De pågældende poster ændres i overensstemmelse med den nye  

 metode i åbningsbalancen for det år, hvori ændringen finder sted.«» Af et mindretal (S og SF):
 4) Efter nr. 1 indsættes som nyt nummer:
»04. I § 61 a, stk. 2, ændres »1/10 af  

 aktiekapitalen« til: »1/20 af aktiekapitalen«.' Af industriministeren, tiltrådt af udvalget:
 5) Efter nr. 2 indsættes som nyt nummer:
 »05. I § 61 e, stk. 3, indsættes efter 1. pkt. som nyt  

 punktum:
»I aktieselskaber, hvis aktier eller obligationer er genstand for  

 offentlig kursnotering, skal der inden 8 dage efter revisors meddelelse om  

 sin fratræden indkaldes til ekstraordinær generalforsamling, hvor ny revisor  

 skal vælges.«» 6) I det under nr. 4 foreslåede § 61 g, stk. 3,  

 indsættes i 2. pkt. efter »årsregnskabet« ordene: »til  

 generalforsamlingen«.
 7) Nr. 5 affattes således:
 »5. I § 61 k, stk. 1, indsættes efter 2. pkt. som nyt  

 punktum:
»I aktieselskaber, hvis aktier eller obligationer er genstand for  

 offentlig kursnotering, skal revisor være til stede på den ordinære  

 generalforsamling.«» 8) Efter nr. 5 indsættes som nyt nummer:
 »06. I § 61 k indsættes efter stk. 1 som nyt stykke:
»Stk. 2. På generalforsamlingen skal revisor besvare  

 spørgsmål om regnskaber m.v., som påtegnes af revisor og behandles på den  

 pågældende generalforsamling.« Stk. 2 bliver herefter stk. 3.' Til § 2 9) Efter nr. 1 indsættes som nyt nummer:
»01. I § 120, stk. 4, 2. pkt., indsættes efter  

 »indvirkning« ordene: » - herunder så vidt muligt den  

 beløbsmæssige indvirkning - ».« 10) Efter nr. 1 indsættes som nyt nummer:
 »02. § 122, stk. 3, 2. pkt., affattes således:
»Eventuelle fravigelser skal anføres i noterne og behørigt begrundes,  

 ligesom deres indvirkning - herunder så vidt muligt den beløbsmæssige  

 indvirkning - på selskabets aktiver og passiver, dets økonomiske stilling og  

 resultatet skal angives.«» 11) Efter nr. 1 indsættes som nyt nummer:
 »03. Efter § 122 indsættes som ny paragraf:
»§ 122 a.
Fraviges § 122, stk. 1, nr. 2, skal årsregnskabet  

 for det år, hvori ændring finder sted, udarbejdes efter den nye metode.
Den  

 samlede beløbsmæssige indvirkning på selskabets aktiver og passiver, dets  

 økonomiske stilling og resultatet anføres i noterne.
Dette gælder også  

 indvirkningen på skat af årets resultat og eventualskat.
Stk. 2. De pågældende poster ændres i overensstemmelse med den nye  

 metode i åbningsbalancen for det år, hvori ændringen finder sted.«» 12) Efter nr. 2 indsættes som nyt nummer:
 »04. I § 182 indsættes efter stk. 3 som nyt stykke:
»Stk. 4. I forsikringsselskaber, hvis aktier eller  

 obligationer er genstand for offentlig kursnotering, skal der inden 8 dage  

 efter revisors meddelelse om sin fratræden indkaldes til ekstraordinær  

 generalforsamling, hvor ny revisor skal vælges.« Stk. 4-7 bliver herefter stk. 5-8.' 13) I det under nr. 4 foreslåede § 184, stk. 4,  

 indsættes i 2. pkt. efter »årsregnskabet« ordene: »til  

 generalforsamlingen«.
 14) Nr. 5 affattes således:
 »5. I § 189, stk. 3, indsættes efter 2. pkt. som nye  

 punktummer:
»I forsikringsselskaber, hvis aktier eller obligationer er genstand  

 for offentlig kursnotering, skal revisor være til stede på den ordinære  

 generalforsamling.
På generalforsamlingen skal revisorerne besvare spørgsmål  

 om regnskaber m.v., som påtegnes af revisor og behandles på den pågældende  

 generalforsamling.«» Til § 3 15) Stk. 2 affattes således:
»Stk. 2. Bestemmelserne i § 1, nr. 1, 01, 02, 03 og 6, samt §  

 2, nr. 1, 01, 02, 03 og 2, finder anvendelse på regnskabsår, der begynder 1.  

 juli 1991 eller senere.« Bemærkninger Til nr. 1-3 De foreslåede ændringer har til formål at opstramme reglerne i  

 årsregnskabsloven om metodeskift, herunder at den beløbsmæssige indvirkning  

 opgøres efter ensartede regler og umiddelbart kan ses af årsregnskabet.
Ad nr. 1 Som følge af den foreslåede ændring under nr. 2, hvorefter indvirkningen  

 af ændringer skal oplyses med beløb, foreslås årsregnskabslovens § 4, stk. 4,  

 2. pkt., ændret på tilsvarende måde.
Ad nr. 2 Den her foreslåede affattelse af § 26, stk. 2, 2. pkt., betyder, at  

 indvirkningen på årsregnskabet som følge af metodeskift og andre fravigelser  

 af principperne i § 26, stk. 1, hvor dette er muligt, skal oplyses med et  

 beløb for hvert metodeskift, eventuelt et omtrentligt beløb.
Er der blot tale om ubetydelig indvirkning, kan oplysningen efter  

 almindelig praksis udelades.
Det forudsættes dog, at indvirkningen også vil  

 være ubetydelig de følgende år, og at den ikke sammen med andre ændringer  

 giver en betydelig indvirkning.
 I øvrigt foreslås der ikke ændringer i § 26, stk. 2. Det er ligesom hidtil  

 kun i særlige tilfælde, at fravigelse og dermed ændring af metoder kan ske.  

 Det vil i praksis normalt kun være tilfældet, hvor ændringen er nødvendig for  

 at give et mere retvisende billede, navnlig fordi aktiviteter omlægges eller  

 selskabet indgår i en koncern, der anvender andre metoder.
Ad nr. 3 Ved den foreslåede nye § 26 a fastsættes der ensartede regler for den  

 regnskabsmæssige behandling af metodeskift.
Alle de poster i årsregnskabet, der er påvirket af ændringerne, skal i  

 ændringsåret efter stk. 1 opgøres efter den nye metode.
Er der flere  

 metodeskift inden for samme regnskabsår, skal tillige den samlede  

 beløbsmæssige indvirkning oplyses.
Endvidere skal det samlede beløb af  

 indvirkningerne på skat af årets resultat og eventualskat oplyses.
I stk. 2 bestemmes, at ændringerne sker i åbningsbalancen i  

 overensstemmelse med den nye metode. Ændringerne posteres således direkte på  

 egenkapitalen i ændringsåret.
Efter § 54 skal effekten af ændringerne på  

 egenkapitalen vises særskilt i balancen eller i en note.
Efter § 3 i bekendtgørelse nr. 533 af 13. juni 1990 om opstilling af  

 årsregnskaber og koncernregnskaber m.v. skal sammenligningstal fra det  

 foregående regnskabsår så vidt muligt tilpasses, hvis beløbene ikke er  

 sammenlignelige.
Derfor skal sammenligningstallene tilpasses ved metodeskift.
Til nr. 4 Ved den foreslåede nedsættelse af grænsen for aktionærernes adgang til at  

 kræve udnævnelse af medrevisor fra 1/10 til 1/20 forbedres aktionærernes  

 mulighed for udnævnelse af medrevisor.
Til nr. 5 For at begrænse den periode, hvor et selskab i forbindelse med et  

 revisorskift i utide er uden revisor, foreslås det for så vidt angår  

 børsnoterede selskaber, at der er en frist på 8 dage for indkaldelse til  

 ekstraordinær generalforsamling.
På denne skal ny revisor udpeges.
Det følger  

 af aktieselskabslovens § 73, stk. 1, at generalforsamlingen skal afholdes  

 senest 4 uger efter indkaldelsen.
Til nr. 6 Som det fremgår af lovforslagets bemærkninger, er revisors erklæring om  

 manglende overholdelse af selskabslovens formelle dokumentationskrav navnlig  

 beregnet for selskabets aktionærer.
Det er fundet hensigtsmæssigt at  

 præcisere dette i selve lovteksten.
Til nr. 7 og 8 På baggrund af et tekstudkast til artikel 59 a i forslaget til 5.  

 selskabsdirektiv om aktieselskabers struktur og deres organers beføjelser og  

 pligter er det fundet hensigtsmæssigt at foreskrive, at revisor i  

 børsnoterede selskaber skal være til stede på den ordinære generalforsamling,  

 hvor årsregnskabet skal godkendes.
Endvidere er revisors pligt til at besvare  

 spørgsmål på generalforsamlinger omformuleret på baggrund af artikel 59 a.
I  

 øvrigt henvises til bemærkningerne til lovforslagets § 1, nr. 5.
Til nr. 9-14 De foreslåede ændringer til forsikringsloven svarer til de under nr. 1-3  

 og de under nr. 5-8 foreslåede ændringer til årsregnskabsloven, hvorfor der i  

 det hele henvises til de der anførte bemærkninger.
Til nr. 15 Den foreslåede ændring medfører, at de under nr. 1-3 og 9-11 foreslåede  

 ændringer finder anvendelse på regnskabsår, der begynder 1. juli 1991 eller  

 senere.
