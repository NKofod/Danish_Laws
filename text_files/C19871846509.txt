 1. Ved Højesterets dom af 27. marts 1987 er det  

 statueret, at en efterlevende ægtefælle, der var pensionist ved indkomstårets  

 udløb og hensad i uskiftet bo, havde krav på 1 almindeligt personfradrag og 1  

 personfradrag for ugifte pensionister i det år, ægtefællen afgik ved døden.  

 Højesteret stadfæstede herved Østre Landsrets dom af 13. december 1983.
 2. For ægtefæller, der var semledvende ved dødsfaldet  

 indebærer Højesterets dom, at en efterlevende ægtefælle, som ved udløbet af  

 det indkomstår, hvori ægtefællen afgik ved døden, var berettiget til  

 personfradrag for udgifte pensionister, jf. kildeskattelovens § 37, stk. 5,  

 har krav på et personfradrag for gifte pensionister samt et personfradrag for  

 ugifte pensionister i det år, hvor ægtefællen afgik ved døden, såfremt  

 ansættelsen skete efter reglerne i kildeskattelovens § 13, samt i tilfælde,  

 hvor boet efter afdøde skiftedes i umiddelbar forbindelse med dødsfaldet  

 eller udlagdes for begravelsesomkostningerne m.v., jf. kildeskattelovens §  

 14.
 3. Den hidtidige praksis, hvorefter størrelsen af  

 efterlevende ægtefælles personfradrag bedømtes efter forholdene ved  

 dødsfaldet, jf. ligningsvejledningens afsnit B.1.5.4.5., kan således ikke  

 opretholdes.
 4. Praksisændringen har virkning for indkomstår, der  

 ligger indtil 5 år forud for den første underkendende dom, det vil sige for  

 indkomståret 1978 og følgende indkomstår, til og med indkomståret 1986.
 5. Statsskattedirektoratet vil ændre skatteberegningen  

 for længstlevende ægtefælle i tilfælde, hvor der i året for dødsfaldet ikke  

 er anvendt personfradrag for ugifte pensionister i overensstemmelse med  

 Højesterets dom.
 Hvor længstlevende ægtefælle er afgået ved døden, vil der senere fremkomme  

 nærmere retningslinier vedrørende tilbagebetalingen.
 6. I forbindelse med skattereformen er det i  

 personskattelovens § 10, stk. 6 - 9 udtrykkeligt anført, at der ved  

 nedsættelsen af afdødes/længstlevendes skat skal anvendes de personfradrag,  

 som afdøde respektive længstlevende var berettiget til forud for dødsfaldet.  

 Pensonskattelovens regler gælder for dødsfald i indkomståret 1987 og frem.
 7. Statsskattedirektoratets cirkulære 1987-15 af 8.  

 maj 1987 ophæves.
