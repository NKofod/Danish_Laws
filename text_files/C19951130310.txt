 1. Behandling af ansøgninger om naturalisation af  

 personer, der har begået kriminalitet.
Folketingets Indfødsretsudvalg har besluttet at ændre retningslinierne i  

 cirkulære af 6. februar 1992 om dansk indfødsret ved naturalisation for så  

 vidt angår personer, der har begået kriminalitet.
Efter de nye  

 retningslinier, der er bragt i anvendelse med øjeblikkelig virkning, gælder  

 følgende:
 Der er ikke sket ændringer i de gældende retningslinier vedrørende  

 bødestraf.
 Det bemærkes, at ansøgere skal opfylde de nye kriterier på det forventede  

 tidspunkt for naturalisation.
 De nye retningslinier indebærer en ændring af § 4, stk. 2 og 3, i  

 cirkulæret af 6. februar 1992. Justitsministeriet vil snarest muligt tage  

 skridt til at foretage den nødvendige revision af cirkulæret.
 2. Indhentelse af oplysninger om restancer til det  

 offentlige.
 Justitsministeriets Indfødsretskontor vil i løbet af kort tid få direkte  

 adgang til Det Centrale Fordringsregister (CFR), som føres af  

 skattemyndighederne.
 Dette indebærer, at det ikke længere er nødvendigt at indsende skatte- og  

 bistandsattester i forbindelse med ansøgninger om naturalisation.
 Justitsministeriet skal derfor anmode om, at det ved udlevering af skemaer  

 til ansøgning om naturalisation fremover tilkendegives ansøgerne, at det ikke  

 er nødvendigt at tilvejebringe attester fra de lokale social- og  

 sundhedsforvaltninger og skattemyndighederne, jf. punkt 10 og 11 i  

 ansøgningsskemaet.
 Opmærksomheden henledes på, at ansøgerne skal give samtykke til  

 indhentelse af oplysninger om deres private forhold, jf. vedlagte  

 samtykkeerklæring.
 P.M.V.
 E.B.
