 I henhold til § 11, stk. 2, § 14 og § 36 a i lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v., jf. lovbekendtgørelse nr. 442 af 2. juni 1992 samt § 5, stk. 2 -  

 4, og § 27 b i lov om gymnasiet m.v., jf. lovbekendtgørelse nr. 443 af 2.  

 juni 1992, fastsættes:
Vejledning om undervisningstilbuddet § 1.  Amtsrådet drager omsorg for, at ansøgere og  

 forældre i skriftligt materiale og ved orienteringsmøder på gymnasieskolerne  

 og på kurser, der tilbyder 2-årige forløb til højere forberedelseseksamen  

 (hf), orienteres om undervisningstilbud på gymnasieskoler og hf-kurser i  

 amtskommunen, og om betingelserne for optagelse i 1. gymnasieklasse og på  

 2-årige forløb til hf.
Vejledningen, der udsendes til skolerne og hf-kurserne  

 til brug ved orienteringen om ungdomsuddannelserne, skal indeholde  

 oplysninger om reglerne for befordringsgodtgørelse og amtskommunens ordning  

 vedrørende elevbetaling for visse undervisningsmidler.
Vejledningen skal  

 indeholde tilsvarende oplysninger om private gymnasieskoler og kurser med  

 2-årige hf-forløb i amtskommunen, og det skal fremgå, at undervisningen på  

 private gymnasieskoler og hf-kurser ikke er gratis for eleverne.
 Stk. 2.  Amtsrådet skal koordinere orienteringsmøderne  

 dels inden for amtskommunen dels med orienteringsmøder på gymnasieskoler og  

 hf-kurser i tilgrænsende amtskommuner, således at ansøgerne får mulighed for  

 at deltage i flere orienteringsmøder inden for en rimelig afstand fra  

 bopælen.
Stk. 3.  Amtsrådet drager omsorg for, at offentligheden  

 gennem skriftligt materiale, der udsendes senest den 15. januar, orienteres  

 om det kommende kursusårs samlede undervisningstilbud til studieforberedende  

 enkeltfagsundervisning i amtskommunen, og om betingelserne for optagelse til  

 undervisningen.
Vejledningen udsendes til biblioteker, arbejdsformidling m.v.  

 samt til skoler og kurser.
Den skal indeholde oplysninger om regler for  

 befordringsgodtgørelse, gebyr for selvstuderende samt amtskommunens ordning  

 vedrørende elevbetaling for visse undervisningsmidler.
Vejledningen skal  

 indeholde tilsvarende oplysninger om enkeltfagstilbud på private kurser i  

 amtskommunen, og det skal fremgå, at undervisningen på private kurser ikke er  

 gratis for kursisterne.
 Stk. 4.  For så vidt angår det storkøbenhavnske område,  

 påhviler det Københavns Amtsråd samt Københavns og Frederiksberg kommuner i  

 fællesskab at give denne orientering.
Optagelsesbetingelser § 2.  Optagelse i 1. gymnasieklasse er betinget af, at  

 ansøgeren Stk. 2.  En ansøger, der har afsluttet 10. klasse i  

 folkeskolen, vil kunne optages i 1. gymnasieklasse, når ansøgeren opfylder de  

 betingelser, der er fastsat i stk. 1, nr. 2 - 5. Folkeskolens udvidede  

 afgangsprøve kan dog ved anvendelse af nr. 4 og 5 træde i stedet for  

 folkeskolens afgangsprøve.
 § 3.  Med hensyn til optagelse af ansøgere, der ikke  

 opfylder betingelserne i § 2, samt om optagelse senere end i 1.  

 gymnasieklasse henvises til bilag 1.
§ 4.  Optagelse på et 2-årigt hf-forløb er betinget  

 af, at ansøgeren enten eller Stk. 2.  Rektor/forstander kan bestemme, at en ansøger  

 med en anden skolebaggrund end den i stk. 1, nr. 1, nævnte optages direkte i  

 forlængelse af en tilsvarende 10-årig skoleuddannelse.
Desuden kan  

 rektor/forstander bestemme, at en ansøger med ganske særlige kvalifikationer,  

 svarende til kravene i stk. 1, nr. 1, pkt. b og c, kan optages direkte i  

 forlængelse af 9. klasse eller tilsvarende niveau.
Optagelsen sker på  

 baggrund af rektor/forstanders konkrete vurdering af ansøgerens  

 kvalifikationer.
 Stk. 3.  Optagelse til undervisning, der fører til  

 højeste gymnasiale niveau i et fag, sker efter rektor/forstanders konkrete  

 vurdering af ansøgerens kvalifikationer.
 § 5.  Optagelse som kursist på et studenterkursus kan  

 tidligst finde sted eet år efter undervisningspligtens ophør.
Stk. 2.  Rektor afgør, eventuelt efter en  

 optagelsessamtale, jf. § 22, ud fra en vurdering af ansøgerens  

 kvalifikationer, om en ansøger til et 2-årigt forløb til studentereksamen kan  

 optages.
Nedenstående betingelser skal normalt være opfyldt:
 § 6.  En ansøger kan optages til studieforberedende  

 enkeltfagsundervisning efter reglerne i § 4, stk. 1, nr. 2, og stk. 3, eller  

 efter at have afsluttet 10. klasse og være blevet optaget på grunduddannelse  

 til social- og sundhedshjælper.
 § 7.  Optagelse i gymnasiet, til 2-årigt hf-forløb, på  

 studenterkursus og til studieforberedende enkeltfagsundervisning kan normalt  

 kun ske ved undervisningens begyndelse, men rektor/forstander kan i særlige  

 tilfælde optage elever/kursister senere.
Ansøgning om optagelse § 8.  Ved ansøgning om optagelse i 1. gymnasieklasse  

 anvendes et skema, der udarbejdes af Undervisningsministeriet, jf. § 9.  

 Ansøgere, der går i grundskolens 9. eller 10. klasse, afleverer  

 ansøgningsskemaet til deres hidtidige skole, som sender det til den primært  

 søgte gymnasieskole.
Ansøgere, der ikke går i skole, sender ansøgningsskemaet  

 til den søgte gymnasieskole.
Ansøgningsfristen fastsættes af  

 Undervisningsministeriet.
 § 9.  Ansøgningsskemaet forsynes med oplysninger fra  

 den afleverende skole og fra ansøgeren.
Stk. 2.  Den afleverende skole oplyser om Stk. 3.  Ansøgeren oplyser:
 Med hensyn til definition af fortsætter- og begyndersprog henvises til  

 bilag 2.
§ 10.  Ved ansøgning om optagelse til 2-årigt  

 hf-forløb anvendes et skema, der udarbejdes af Undervisningsministeriet, jf.  

 § 11. Ansøgningsskemaet afleveres til det primært ønskede kursus inden en  

 frist, der fastsættes af ministeriet.
Ansøgere, der går i 10. klasse,  

 afleverer dog ansøgningsskemaet til den hidtidige skole, der sender  

 ansøgningen til det primært ønskede kursus.
 § 11.  Ansøgningen skal indeholde oplysninger om  

 tidligere skolegang og uddannelse, herunder kopi af prøvebeviser og  

 eksamenspapirer.
 Stk. 2.  For ansøgere, der går i 10. klasse, påfører den  

 hidtidige skole ansøgningsskemaet følgende oplysninger:
 Stk. 3.  Ansøgeren oplyser:
 Med hensyn til definition af fortsætter- og begyndersprog henvises til  

 bilag 2.
 § 12.  Ansøgning om optagelse på studenterkursus og  

 til studieforberedende enkeltfagsundervisning sker ved henvendelse til den  

 uddannelsesinstitution, hvor ansøgeren ønsker at følge undervisningen.
 Stk. 2.  Ansøgningsfristen fastsættes lokalt, dog  

 tidligst til den 5. august, og ansøgere, der tilmelder sig efter udløbet af  

 fristen, og som i øvrigt opfylder optagelsesbetingelserne, optages i det  

 omfang, der er plads på oprettede hold, jf. dog § 7.
§ 13.  Ansøgere, der har et handicap, som medfører  

 væsentlige vanskeligheder for ansøgeren ved skriftlige og/eller mundtlige  

 præstationer, bilægger ansøgningen en erklæring, der dokumenterer  

 handicappets tilstedeværelse, art og grad.
Erklæringen skal indeholde  

 oplysning om, ved hvilke præstationer handicappet medfører vanskeligheder for  

 ansøgeren, samt om ansøgeren har fået eller har søgt særlig undervisning på  

 grund af sit handicap.
Erklæringen skal være afgivet af en, der er sagkyndig  

 med hensyn til det pågældende handicap (skolepsykolog, læge m.v.). Ved  

 læseretardering (ordblindhed) skal der altid foreligge en erklæring fra  

 pædagogisk psykologisk rådgivningskontor.
 § 14.  Ønsker en ansøger at blive optaget på  

 kostafdelingen på en gymnasieskole eller et kursus, indsender ansøgeren  

 udover det skema, der er nævnt i §§ 8 - 11, en særskilt ansøgning til  

 kostskolen med oplysning om, hvilken gymnasieskole, evt. anden kostskole,  

 ansøgeren ønsker at blive optaget på, hvis vedkommende ikke opnår plads på  

 kostskolen.
Stk. 2.  Ved ansøgning om optagelse som kostelev på en  

 kostskole anvendes et skema, der rekvireres fra den kostskole, man primært  

 søger optagelse på.
Ansøgningen indsendes til kostskolen, jf. stk. 1, inden  

 den frist, der er fastsat i henhold til § 8.
 Stk. 3.  Rektor træffer afgørelse om tildeling af  

 kostelevpladser på kostskolerne.
 Stk. 4.  Med hensyn til betalingen for ophold på  

 offentlige kostafdelinger ved gymnasieskoler henvises til bekendtgørelsen  

 herom.
 Stk. 5.  Modtager en offentlig kostskole flere ansøgere,  

 end der er plads til, skal rektor sætte sig i forbindelse med de afviste  

 ansøgere med henblik på en eventuel henvisning til een af de øvrige  

 offentlige kostskoler, uanset at det sekundære ønske ikke er en kostskole.
Optagelse Gymnasiet § 15.  Så snart resultaterne ved den skriftlige del af  

 folkeskolens afsluttende prøver i dansk og regning/matematik foreligger,  

 indberetter den afleverende skole karaktererne for de ansøgere, der er  

 betegnet »måske egnet« eller »ikke egnet«, til  

 vedkommende gymnasieskole.
Har en ansøger fra 10. klasse ikke indstillet sig  

 til prøve i dansk og/eller regning/matematik, er det de karakterer, som  

 ansøgeren har opnået ved den skriftlige del af folkeskolens afgangsprøver i  

 faget/fagene ved afslutningen af 9. klasse, der indberettes.
 Stk. 2.  Har en ansøger, der har indstillet sig til  

 folkeskolens afsluttende prøve i den ordinære prøvetermin i dansk og  

 regning/matematik, på grund af sygdom eller forhold, der må ligestilles  

 hermed, ikke eller kun delvist gennemført de skriftlige prøver, indberettes i  

 stedet de årskarakterer, som ansøgeren har opnået i skriftlig dansk og  

 skriftlig regning/matematik, jf. § 9, stk. 2, nr 3.
§ 16.  Rektor for den primært ansøgte gymnasieskole  

 afgør, om en ansøger kan optages eller må afvises på grundlag af den  

 afleverende skoles udtalelse, eller om der først tages stilling hertil efter  

 en optagelsesprøve.
Afgørelsen sker efter følgende regler:
Stk. 2.  En ansøger, der af den afleverende skole er  

 betegnet som »ikke egnet«, og som ikke opfylder de i stk. 1, nr. 3,  

 fastsatte betingelser, kan forlange at komme til en optagelsesprøve.
Begæring  

 om at aflægge optagelsesprøve efter denne bestemmelse indgives inden den 1.  

 august til rektor.
 Stk. 3.  For ansøgere, der på grund af sygdom eller  

 forhold, der må sidestilles hermed, ikke eller kun delvis har gennemført de  

 skriftlige prøver i dansk og regning/matematik, lægges ansøgerens årskarakter  

 i skriftlig dansk og regning/matematik til grund ved afgørelsen efter stk. 1,  

 jf. § 15, stk. 2, i det omfang, hvori prøverne ikke er gennemført.
 Stk. 4.  Ved bedømmelsen af, om resultatet er  

 tilfredsstillende, tager rektor hensyn til, om en ansøger har et handicap,  

 der medfører væsentlige vanskeligheder for ansøgeren.
 Stk. 5.  Optagelse sker under forudsætning af, at  

 ansøgeren aflægger de mundtlige prøver, der kræves i § 2, jf. dog § 18, stk.  

 2.
§ 17.  Optagelsesprøven, der er mundtlig, aflægges på  

 den gymnasieskole, hvor ansøgeren primært ønsker af blive optaget.
Med hensyn  

 til prøvens forløb henvises til bilag 3.
Stk. 2.  Rektor afgør efter drøftelse med de af skolens  

 lærere, der har medvirket ved prøven, om ansøgeren kan optages.
Afgørelsen  

 træffes under hensyntagen til:
 § 18.  Elever, der er optaget inden aflæggelse af en  

 optagelsesprøve, skal ved begyndelsen af skoleåret over for vedkommende  

 gymnasieskole dokumentere, at de har aflagt de prøver, der kræves.
 Stk. 2.  Rektor kan tillade, at en ansøger, der på grund  

 af sygdom eller forhold, der må sidestilles hermed, ikke eller kun delvis har  

 gennemført de mundtlige prøver der kræves, alligevel optages, hvis ansøgeren  

 i øvrigt opfylder betingelserne for optagelse.
2-årigt hf-forløb § 19.  Ansøgere efter § 4, stk. 1, nr. 2, indkaldes af  

 det primært søgte kursus til en optagelsessamtale, der danner grundlag for  

 rektor/forstanders vurdering af, om ansøgeren kan optages.
 § 20.  For ansøgere direkte fra 10. klasse gælder, at  

 den afleverende skole, så snart resultaterne ved den skriftlige del af  

 folkeskolens afsluttende prøver foreligger, indberetter karaktererne for de  

 ansøgere, der er betegnet »måske egnet« eller »ikke  

 egnet«, til vedkommende hf-kursus.
 Stk. 2.  Har en ansøger, der har indstillet sig til  

 folkeskolens afsluttende prøve i den ordinære prøvetermin på grund af sygdom  

 eller forhold, der må ligestilles hermed, ikke eller kun delvis gennemført de  

 skriftlige prøver, indberettes i stedet de årskarakterer, som ansøgeren har  

 opnået, jf. stk. 5.
 Stk. 3.  Rektor/forstander for det primært ansøgte  

 hf-kursus træffer afgørelsen om, hvorvidt en ansøger kan optages eller må  

 afvises på grundlag af den afleverende skoles udtalelse, eller om der først  

 tages stilling hertil efter en optagelsessamtale, efter følgende regler:
 Stk. 4.  En ansøger, der af den afleverende skole er  

 betegnet som »ikke egnet«, og som ikke opfylder de i stk. 3, nr. 3,  

 fastsatte betingelser, kan forlange at komme til en optagelsessamtale.  

 Begæring om en optagelsessamtale efter denne bestemmelse indgives inden den  

 1. august til rektor/forstander.
 Stk. 5.  For ansøgere, der på grund af sygdom eller  

 forhold, der må sidestilles hermed, ikke eller kun delvis har gennemført de  

 afsluttende skriftlige prøver i de i § 4, stk. 1, nr. 1, nævnte fag lægges  

 ansøgerens skriftlige årskarakterer til grund ved afgørelsen efter stk. 3 i  

 det omfang, hvori prøverne ikke er gennemført, jf. stk. 2.
 Stk. 6.  Ved bedømmelsen af, om resultatet er  

 tilfredsstillende, tager rektor/forstander hensyn til, om en ansøger har et  

 handicap, der medfører væsentlige vanskeligheder for ansøgeren.
 Stk. 7.  Optagelse sker under forudsætning af, at  

 ansøgeren aflægger de mundtlige prøver, der kræves i § 4.
 § 21.  Kursister, der er optaget uden  

 optagelsessamtale, skal ved begyndelsen af kursusåret over for vedkommende  

 hf-kursus dokumentere, at de har aflagt de prøver, der kræves.
 Stk. 2.  Rektor/forstander kan dog tillade, at en  

 ansøger, der på grund af sygdom eller forhold, der må sidestilles hermed,  

 ikke eller kun delvis har gennemført de mundtlige prøver, der kræves,  

 alligevel optages, hvis ansøgeren i øvrigt opfylder betingelserne for  

 optagelse.
Studenterkurser og studieforberedende enkeltfagsundervisning § 22.  En ansøger, der søger optagelse på  

 studenterkursus eller til studieforberedende enkeltfagsundervisning,  

 indkaldes til en optagelsessamtale, der danner grundlag for  

 rektor/forstanders vurdering af, om ansøgeren kan optages.
 Stk. 2.  Hvis en ansøger tidligere har været optaget til  

 gymnasial undervisning, afgør rektor/forstander, om ansøgeren kan optages  

 direkte eller skal indkaldes til en optagelsessamtale.
 Stk. 3.  Det enkelte kursus indberetter til  

 Undervisningsministeriet om:
 Stk. 4.  Ministeriet fastsætter nærmere procedure for  

 indberetningen.
Fordeling af ansøgerne Gymnasiet § 23.  Ansøgerne optages på den gymnasieskole, de har  

 søgt som deres første ønske.
Såfremt der er flere primære ansøgere, end en  

 skole kan optage, optages overskydende primære ansøgere i overensstemmelse  

 med deres andet eller tredje ønske i størst mulig udstrækning.
 Stk. 2.  Fordelingsudvalget, jf. § 24, foretager  

 fordelingen af de optagne ansøgere mellem amtskommunens gymnasieskoler, jf.  

 stk. 1.
 Stk. 3.  Fordelingsudvalget sender ansøgningerne fra de  

 ansøgere uden for amtskommunen, der ikke kan optages, til fordelingsudvalget  

 i den amtskommune, henholdsvis det storkøbenhavnske område, hvor ansøgerne er  

 hjemmehørende.
Stk. 4.  Fordelingsudvalget indberetter efter  

 fordelingen det samlede antal klasser ved de offentlige gymnasieskoler og  

 klassernes fordeling på de enkelte gymnasieskoler samt ansøgertallet til de  

 enkelte skoler til Undervisningsministeriet.
De private gymnasieskoler  

 indberetter på tilsvarende måde.
Ministeriet fastsætter nærmere procedure for  

 indberetningen.
 § 24.  I hver amtskommune nedsættes et  

 fordelingsudvalg omfattende rektorerne for de offentlige og private  

 gymnasieskoler i amtskommunen samt 1-3 repræsentanter udpeget af amtsrådet.
 Stk. 2.  I det storkøbenhavnske område nedsættes et  

 fordelingsudvalg for Københavns Kommune, Frederiksberg Kommune og Københavns  

 Amtskommune omfattende rektorerne for de offentlige og private gymnasieskoler  

 i området samt 1 - 2 repræsentanter for hver af de kommunale enheder.
 Stk. 3.  Fordelingsudvalget fastsætter selv sin  

 forretningsorden, herunder valg af formand og evt. nedsættelse af et  

 forretningsudvalg.
2-årige hf-forløb § 25.  Ansøgerne optages på det hf-kursus, de har søgt  

 som deres første ønske.
Såfremt der er flere kvalificerede primære ansøgere,  

 end et kursus kan optage, optages overskydende primære ansøgere i  

 overensstemmelse med deres andet eller tredje ønske i størst mulig  

 udstrækning.
 Stk. 2.  Fordelingsudvalget, jf § 26, foretager  

 fordelingen af de optagne ansøgere mellem de kurser, der tilbyder 2-årigt  

 hf-forløb i amtskommunen.
 Stk. 3.  Fordelingsudvalget sender ansøgningerne fra  

 ansøgere uden for amtskommunen, der ikke kan optages, til fordelingsudvalget  

 i den amtskommune, henholdsvis det storkøbenhavnske område, hvor ansøgeren er  

 hjemmehørende.
Stk. 4.  Fordelingsudvalget indberetter efter  

 fordelingen det samlede antal klasser ved de offentlige hf-kurser og  

 klassernes fordeling på de enkelte kurser samt ansøgertallet til de enkelte  

 kurser til Undervisningsministeriet.
De private hf-kurser indberetter på  

 tilsvarende måde.
Ministeriet fastsætter nærmere procedure for  

 indberetningen.
 § 26.  I hver amtskommune nedsættes et  

 fordelingsudvalg omfattende rektorerne/forstanderne for de offentlige og  

 private hf-kurser, der tilbyder 2-årigt hf-forløb i amtskommunen, samt 1-3  

 repræsentanter udpeget af amtsrådet.
 Stk. 2.  I det storkøbenhavnske område nedsættes et  

 fordelingsudvalg for Københavns Kommune, Frederiksberg Kommune og Københavns  

 Amtskommune omfattende rektorerne/forstanderne for de offentlige og private  

 hf-kurser, der tilbyder 2-årigt hf-forløb i området, samt 1-2 repræsentanter  

 udpeget af hver af de kommunale enheder.
 Stk. 3.  Fordelingsudvalget fastsætter selv sin  

 forretningsorden, herunder valg af formand og evt. nedsættelse af et  

 forretningsudvalg.
Studenterkurser § 27.  Rektor for et offentligt studenterkursus sender  

 ansøgningsskemaerne for de ansøgere til det 2-årige forløb, som opfylder  

 betingelserne for optagelse, men som kursus ikke kan optage af  

 kapacitetsmæssige grunde, til den amtskommune, hvor ansøgeren er  

 hjemmehørende.
Amtskommunen henviser herefter ansøgeren til et andet  

 offentligt eller anerkendt privat studenterkursus.
Ved henvisning til et  

 anerkendt privat studenterkursus betaler amtskommunen undervisningsafgiften  

 for den pågældende ansøger, såfremt denne optages på kursus.
Ved henvisningen  

 skal det endvidere tilstræbes, at afstanden mellem ansøgerens bopæl,  

 henholdsvis arbejdssted, og kursus sammenholdt med transportmulighederne  

 bliver rimelig.
Kapacitetsfastsættelse Gymnasieskoler § 28.  Amtsrådet fastsætter på grundlag af  

 gymnasieskolernes bygningsmæssige kapacitet det maksimale antal klasser ved  

 den enkelte offentlige gymnasieskole (kapaciteten) samt det mindste antal  

 elever pr. klasse, skolen er forpligtet til at optage efter ansøgning.
 Stk. 2.  Gymnasieskolens bestyrelse fastsætter det  

 maksimale antal elever i klasserne ved skolen i overensstemmelse med den  

 minimumsramme for klassestørrelser i amtskommunens gymnasieskoler, som  

 amtsrådet fastsætter.
Hf-kurser § 29.  Amtsrådet fastsætter på grundlag af de  

 bygningsmæssige forhold det maksimale antal klasser ved det enkelte  

 amtskommunale selvstændige kursus og ved andre amtskommunale  

 uddannelsesinstitutioner, der tilbyder 2-årige hf-forløb (kursuskapaciteten)  

 samt det mindste antal kursister pr. klasse, kurset er forpligtet til at  

 optage efter ansøgning.
 Stk. 2.  Bestyrelsen/centerrådet på de amtskommunale  

 kurser/voksenuddannelsescentre fastsætter det maksimale antal kursister pr.  

 klasse ved kursus i overensstemmelse med den minimumsramme for  

 klassestørrelser på amtskommunens kurser, som amtsrådet fastsætter.
 § 30.  Ændringer i kapacitetsfastsættelsen efter §§ 28  

 og 29 med henblik på optagelsen et bestemt år skal finde sted inden den 1.  

 november i det forudgående år og indberettes til Undervisningsministeriet.
 Stk. 2.  I særlige tilfælde kan amtsrådet pålægge en  

 gymnasieskole eller et kursus en midlertidig overbelægning.
§ 31.  Kursuskapaciteten ved selvstændige private  

 kurser og ved andre private uddannelsesinstitutioner, der tilbyder  

 undervisning til 2-årige hf-forløb, fastlægges af kurset.
Amtskommunen  

 orienteres inden den 1. oktober i det forudgående år om kursuskapaciteten.
 § 32.  Kursuskapaciteten ved statslige institutioner,  

 der tilbyder undervisning til 2-årige hf-forløb, fastlægges af ministeriet.  

 Amtskommunen orienteres inden den 1. oktober i det forudgående år om  

 kursuskapaciteten.
Andre bestemmelser § 33.  Bestemmelserne i §§ 2-27 finder tilsvarende  

 anvendelse ved optagelse af elever og kursister ved private gymnasieskoler og  

 kurser.
 § 34.  Bestemmelserne i denne bekendtgørelse finder  

 tilsvarende anvendelse for ansøgere, der søger optagelse i 1. gymnasieklasse  

 i umiddelbar tilslutning til afslutningen af 9. eller 10. klassetrin på en  

 efterskole eller en kommunal ungdomsskole med heltidsundervisning, som  

 forbereder til folkeskolens afsluttende prøver.
Stk. 2.  Bestemmelserne i denne bekendtgørelse finder  

 endvidere tilsvarende anvendelse for ansøgere, der søger optagelse i 1.  

 gymnasieklasse i umiddelbar tilslutning til afslutningen af et 1 eller  

 2-årigt kursus ved et anerkendt privat grundskolekursus.
Optagelsen er dog  

 yderligere betinget af, at ansøgeren har fulgt undervisningen i enten  

 samtidsorientering eller historie, geografi og biologi.
 § 35.  For ansøgere, som optages på en skole eller et  

 kursus i en amtskommune, hvor den pågældende ikke er hjemmehørende, kan  

 amtskommunen kræve betaling fra den amtskommune, hvor ansøgeren er  

 hjemmehørende.
 Stk. 2.  Betalingen sker årligt på grundlag af  

 elevtalsoplysninger pr. 5. september.
 Stk. 3.  En elev/kursist er hjemmehørende i den kommune,  

 hvor den pågældende er tilmeldt folkeregistret, og i den amtskommune, hvor  

 vedkommendes folkeregisterkommune ligger.
§ 36.  For de kursister, der optages på et anerkendt  

 privat studenterkursus efter § 27, betaler amtskommunen  

 undervisningsafgiften.
Er der ikke aftalt andet, påhviler betalingen den  

 amtskommune, hvor kursisten er hjemmehørende.
Betalingen sker på grundlag af  

 kursistoplysninger pr. 5. september.
 § 37.  Bestemmelserne om amtsrådet i denne  

 bekendtgørelse finder tilsvarende anvendelse i Københavns og Frederiksberg  

 kommuner.
 Stk. 2.  For Sorø Akademis Skole træder  

 Undervisningsministeriet i amtsrådets sted.
Klagebestemmelse § 38.  Klage over afgørelser i henhold til denne  

 bekendtgørelse kan af eleven indbringes for Undervisningsministeriet inden to  

 uger efter afgørelsen er meddelt eleven, jf. dog stk. 2 - 4.
 Stk. 2.  Fordelingsudvalgets afgørelser efter §§ 23 og  

 25 om ansøgernes fordeling på de enkelte gymnasieskoler og kurser kan dog  

 ikke indbringes for anden administrativ myndighed.
 Stk. 3.  Afgørelser, som amtsrådet træffer i medfør af §  

 35, stk. 1, kan ikke indbringes for Undervisningsministeriet.
 Stk. 4.  Den afleverende skoles afgørelse om egnethed  

 efter § 9, stk. 2, nr. 5, og § 11, stk. 2, nr. 3, kan ikke indbringes for  

 anden administrativ myndighed.
 Stk. 5.  Hvis eleven er undergivet forældremyndighed,  

 kan klage også indgives af dennes indehaver.
Stk. 6.  Klagen indgives skriftligt til rektor, der  

 videresender klagen til ministeriet sammen med sin egen udtalelse i sagen.  

 Før sagen videresendes, skal rektor give klageren lejlighed til inden for en  

 uges frist at kommentere udtalelsen.
Klagerens eventuelle kommentar skal  

 medsendes til ministeriet.
 Stk. 7.  Ministeriet træffer afgørelse om stadfæstelse  

 af rektors afgørelse eller om ændring af denne til fordel for klageren.
 Ikrafttræden m.v.
 § 39.  Bekendtgørelsen træder i kraft den 1. august  

 1993.
 Stk. 2.  Samtidig ophæves bekendtgørelse nr. 798 af 21.  

 november 1990 om optagelse i gymnasiet og bekendtgørelse nr. 117 af 27.  

 februar 1991 om optagelse på kursus til højere forberedelseseksamen og til  

 studieforberedende enkeltfagsundervisning for voksne.
Undervisningsministeriet, den 2. juli  

 1993 Ole Vig Jensen / Steffen Jensen Bilag 1 Bestemmelser om optagelse i gymnasiet af ansøgere, som ikke opfylder  

 optagelsesbetingelserne, samt om optagelse senere end ved begyndelsen af 1.  

 gymnasieklasse m.v.
1.1 Ansøgere, som ikke har haft mulighed for at opfylde optagelseskravene,  

 fx på grund af ophold i udlandet eller udenlandsk baggrund, kan optages i 1.  

 gymnasieklasse, hvis rektor for den primært ønskede skole skønner, at  

 vedkommende har den nødvendige faglige og sproglige baggrund for at  

 gennemføre uddannelsen på den normerede tid.
Ansøgeren kan evt. henvises til  

 en optagelsesprøve.
 1.2 Det er en forudsætning for optagelsen, at eleven efter  

 studentereksamen vil have opnået et niveau i tysk eller fransk, som mindst  

 svarer til folkeskolens afgangsprøve i faget, enten ved at eleven vælger et  

 af sprogene som begyndersprog eller aflægger folkeskolens afgangsprøve i eet  

 af sprogene inden udgangen af 3. gymnasieklasse.
2.1 For ansøgere, som ikke kommer direkte fra grundskolen, gælder  

 de normale optagelsesbetingelser, idet en eventuel egnethedserklæring fra  

 folkeskolen bevarer sin gyldighed i tre år, og ansøgerne behandles i  

 overensstemmelse hermed.
Rektor for den primært ansøgte skole kan dog i alle  

 tilfælde henvise ansøgeren til en optagelsesprøve.
2.2 For ansøgere, som ikke har en egnethedserklæring fra  

 grundskolen, afholdes en optagelsesprøve, idet rektor dog her også skal tage  

 ansøgerens beskæftigelse i perioden efter folkeskolen i betragtning ved  

 vurderingen af ansøgerens egnethed.
Rektor træffer afgørelse om optagelse ud  

 fra en helhedsvurdering af ansøgeren.
 2.3 Elever fra Europaskolerne, som er oprykket i Europaskolens 5.  

 klasse, kan optages i gymnasiet uden optagelsesprøve.
 3.1 Ansøgere fra friskoler, private grundskoler og efterskoler,  

 som ikke forbereder til folkeskolens afgangsprøver, kan optages efter en  

 optagelsesprøve, idet rektor også skal tage den afleverende skoles  

 beskrivelse af eleven i betragtning ved vurderingen af ansøgerens egnethed.
3.2 Der dispenseres kun fra kravet om folkeskolens afgangsprøver,  

 og ikke fra kravet om forkundskaber svarende hertil, herunder kravet om 9 års  

 skolegang og om, at der er fulgt undervisning i tysk eller fransk på 7.-9.  

 klassetrin, ligesom ansøgere til matematisk linje skal have modtaget  

 undervisning i fysik/kemi svarende til folkeskolens 9. klasse.
Rektor træffer  

 afgørelse om optagelse ud fra en helhedsvurdering af ansøgeren.
Optagelse senere end ved begyndelsen af 1. gymnasieklasse 4.1 Rektor kan optage elever senere i forløbet, hvis det,  

 eventuelt efter faglige prøver, vurderes, at ansøgeren har de nødvendige  

 forkundskaber til at kunne følge undervisningen på det klassetrin, hvor  

 vedkommende optages, jf. her især kravet om tysk eller fransk, jf. § 1.
 4.2 Det er en forudsætning for indstilling til studentereksamen,  

 at eleven har gennemført mindst to års undervisning i gymnasieskolen,  

 medmindre der gives merit fra andre gymnasiale uddannelser, jf.  

 meritbekendtgørelsen.
 4.3 Ansøgere fra andre nordiske lande, fra Europaskolerne og fra  

 internationale skoler, som giver undervisning efter reglerne for  

 International Baccalaureate, optages normalt på et sådant klassetrin, at de  

 kan fuldføre deres uddannelse uden forsinkelse.
4.4 Rektor kan eventuelt dispensere fra undervisning og  

 årskarakter i de fag, der afsluttes efter 1. gymnasieklasse under  

 forudsætning af, at eleven enten kan dokumentere at have modtaget  

 undervisning i faget på tilsvarende niveau (fx ved en udenlandsk  

 uddannelsesinstitution) eller aflægger prøve i faget.
Karakteren for prøver  

 aflagt efter denne bestemmelse indgår i elevens eksamenskarakterer, men  

 prøven tæller ikke med i elevens samlede prøveantal på 10 prøver som led i  

 studentereksamen.
Rektor kan endvidere tillade, at en elev følger  

 undervisningen i et manglende fag på et andet klassetrin.
Bilag 2 Definition af fortsætter- og begyndersprog 1. For holdindplacering af elever, der har valgt tysk, gælder følgende:  

 Elever, som har gennemført tre års undervisning i tysk, eller som efter  

 rektors skøn har tilsvarende kvalifikationer, optages på hold med  

 fortsættersproget, og elever, som ikke har gennemført denne undervisning  

 optages på hold med begyndersproget.
2. For holdindplacering af elever, der har valgt fransk gældende  

 følgende: Elever, der har gennemført undervisning i fransk, som afslutter med  

 en prøve, der svarer til folkeskolens afgangsprøve i tysk, eller som efter  

 rektors skøn har tilsvarende kvalifikationer, optages på hold med fransk som  

 fortsættersprog.
Der er kun krav om, at prøven skal være aflagt for ansøgere  

 til sproglig linje, jf. § 2, stk. 1, nr. 5, og kun hvis der ikke er aflagt  

 afgangsprøve i tysk.
I alle andre tilfælde optages eleverne på hold med  

 fransk som begyndersprog.
 3. Elever, som i tysk eller fransk opfylder betingelserne for  

 optagelse på fortsætterhold, kan ikke optages på begynderhold i dette sprog.
Bilag 3 Om optagelsesprøven til 1.g 1. Optagelsesprøven har til formål at undersøge, om eleven er i besiddelse  

 af en sådan modenhed og indsigt, at eleven må forventes at kunne følge  

 undervisningen i gymnasiet på tilfredsstillende måde og fuldføre uddannelsen  

 på normal tid.
2.1 En optagelsesprøve omfatter tre delprøver.
Samtlige elever,  

 der skal til optagelsesprøve, prøves i dansk.
Herudover prøves ansøgerne til  

 sproglig linje i engelsk og i tysk eller fransk og ansøgere til matematisk  

 linje i matematik samt fysik og kemi.
2.2 Der medvirker to af gymnasiets lærere i hvert fag ved  

 optagelsesprøven.
Prøvens form er for hvert fags vedkommende en samtale af  

 ca. et kvarters varighed.
Hvor prøven har udgangspunkt i en ulæst tekst,  

 gives eleven 5-10 minutter til en orienterende gennemlæsning.
 3. Eleven skal forud for prøven orienteres om indholdet af denne.
 4. I dansk har samtalen som grundlag en kort ulæst tekst.
5. I engelsk og tysk eller fransk tager samtalen udgangspunkt i en  

 ulæst og i fornødent omfang glosseret tekst på ca. 1/4 side.
Tekststykkets  

 sværhedsgrad bør svare til niveauet i grundskolens 9. klasse.
Samtalen bør  

 hovedsagelig foregå på det pågældende sprog.
Oversættelse til dansk af  

 enkelte sætninger kan indgå, og der kan, eventuelt i forbindelse hermed,  

 stilles spørgsmål om elementære grammatiske begreber.
6. I matematik og i fysik og kemi indledes prøven normalt med, at  

 eleven redegør for, hvad han/hun har arbejdet med i det forløbne skoleår.  

 Samtalen kan herefter dreje sig om nogle af disse faglige emner.
Til  

 belysning kan der i samtalen i matematik indgå løsning af opgaver med enkel  

 problemstilling.
I fysik og kemi kan eksperimentelt arbejde indgå.
For  

 elever, der ikke kommer direkte fra grundskolen, tages udgangspunkt i stof  

 fra 9. klasse.
7. For alle fag gælder, at samtalen skal belyse elevens generelle  

 faglige modenhed og forståelse for arbejdet med faget.
Prøven er således ikke  

 primært en prøve, der tester specifikke faglige færdigheder.
