Nr LSF 45 Forslag til Lov om ændring af lov om dagpenge ved sygdom eller fødsel Fremsat af Jytte Andersen (S) Pernille Forchhammer (S) Jytte Hilden (S)  

 Hans Jørgen Jensen (S) Qvist Jørgensen (S) Jørn Pedersen (S) Jan Petersen (S)  

 Peder Sass (S) Grete Schødts (S) Taanquist (S) den 10. januar 1991 Vedtaget ved tredjebehandling den 21. maj 1991 Lov nr. 366 af 06/06/1991 § 1 I lov nr. 852 af 20. december 1989 om dagpenge ved sygdom eller fødsel,  

 som senest ændret ved § 4 i lov nr. 794 af 30. november 1990, foretages  

 følgende ændringer:
 1. I § 13, stk. 3, udgår 2. pkt.
 2. § 14, stk. 2, affattes således:
»Stk. 2. Dagpenge til adoptionssøgende ægtefæller kan dog,  

 bortset fra i 2 uger, kun ydes til en af ægtefællerne ad gangen.« § 2 Loven træder i kraft den 1. juli 1991.
Oprindeligt fremsat forslag § 1 I lov om dagpenge ved sygdom eller fødsel, jf. lov nr. 852 af 20.  

 december 1989, som ændret ved § 3 i lov nr. 386 af 13. juni 1990 samt § 3 i  

 lov nr. 387 af 13. juni 1990, foretages følgende ændringer:
 1. I § 13, stk. 3, udgår 2. punktum.
 2. § 14, stk. 2, affattes således:
»Stk. 2. Dagpenge til adoptionssøgende ægtefæller kan dog,  

 bortset fra i 2 uger, kun ydes til en af ægtefællerne ad gangen.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Ved Arbejdsmarkedsudvalgets arbejde i forbindelse med vedtagelse af L 93  

 fra folketingsåret 1989-90 om forslag til lov om ændring af lov om  

 ligebehandling af mænd og kvinder med hensyn til beskæftigelse og barselorlov  

 m.v., se Folketingstidende 1989-90, forhandlingerne sp. 2860, 4279, 8750,  

 8873, samt tillæg A sp. 2449, tillæg B sp. 741 og tillæg C sp. 483, blev det  

 afdækket, at 10.000-15.000 fædre havde ret til barselorlov efter  

 ligebehandlingsloven, men ikke var berettiget til barseldagpenge efter  

 dagpengeloven.
 Årsagen er, at fædres ret til dagpenge forudsætter, at begge forældre har  

 lønindtægt eller selvstændig erhvervsindkomst.
 Såfremt moderen er hjemmearbejdende eller studerende, er faderen reelt  

 udelukket fra at gøre brug af sin ret til barselorlov i henhold til  

 ligebehandlingsloven.
Forslagsstillerne finder det uacceptabelt, at 10.000-15.000 fædre ikke har  

 en reel mulighed for at tage del i den fælles omsorgsforpligtelse i barnets  

 første halve leveår.
Både børne- og ligestillingspolitiske argumenter taler  

 for, at denne urimelighed fjernes så hurtigt som muligt.
Bemærkninger til lovforslagets enkelte punkter Til § 1 Der henvises til de generelle bemærkninger til forslaget.
Til § 2 Loven bør træde i kraft umiddelbart efter vedtagelsen.
 Som bilag optrykkes svarene fra arbejdsministeren på spørgsmålene 4 og 12  

 ved behandling af L 93 fra folketingsåret 1989-90.
Bilag Arbejdsministerens besvarelse af spørgsmål 4 og 12 fra Folketingets  

 Arbejdsmarkedsudvalg vedrørende L 93 - bilag 2 og 7 Spørgsmål 4:
»Vil ministeren oplyse, hvor mange fædre der har ret til orlov efter  

 ligebehandlingsloven, men ikke efter dagpengeloven?» Svar:
 Besvarelsen af spørgsmålet må bero på usikre skøn, idet der ikke findes  

 nogen opgørelse over erhvervssituationen specielt for nybagte fædre.
 På baggrund af oplysningerne fra Socialforskningsinstituttets undersøgelse  

 af småbørnsfamiliers vilkår skønnes, at ca. 10.000-15.000 fædre årligt vil  

 have ret til orlov efter ligebehandlingsloven uden at være berettiget til  

 barseldagpenge efter dagpengeloven.
 Spørgsmål 12:
 Ad svaret (bilag 6) på spørgsmål 4:
»Vil ministeren angive, hvad det er for konkrete situationer, der  

 kan gøre, at »10.000-15.000 fædre årligt vil have ret til orlov efter  

 ligebehandlingsloven uden at være berettiget til barseldagpenge efter  

 dagpengeloven«?» Svar:
 Det er en betingelse for fædres ret til orlov efter ligebehandlingsloven,  

 at de pågældende er tilknyttet en arbejdsplads, idet orlovsretten er en  

 lovfæstet ret til fravær fra et arbejde i de perioder, loven angiver.
Fædres ret til dagpenge under barselfravær findes i dagpengelovens § 14,  

 stk. 2 og 3. Faderen har kun ret til dagpenge, såfremt begge forældre har  

 lønindtægt eller selvstændig erhvervsindtægt.
Der er ca. 10.000-15.000 fædre  

 årligt, der ikke falder ind under denne bestemmelse, f.eks. familier hvor  

 faderen har erhvervsindtægt, mens moderen ikke har det, fordi hun er  

 hjemmegående eller studerende.
Efter 2. behandling den 16. maj 1991 § 1 I lov nr. 852 af 20. december 1989 om dagpenge ved sygdom eller fødsel,  

 som senest ændret ved § 4 i lov nr. 794 af 30. november 1990, foretages  

 følgende ændringer:
 1. I § 13, stk. 3, udgår 2. pkt.
 2. § 14, stk. 2, affattes således:
»Stk. 2. Dagpenge til adoptionssøgende ægtefæller kan dog,  

 bortset fra i 2 uger, kun ydes til en af ægtefællerne ad gangen.« § 2 Loven træder i kraft den 1. juli 1991.
