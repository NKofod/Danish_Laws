Skrivelse om bemyndigelser på løn- og personaleområdet  

  

 (Til universitetslovsinstitutionerne under Forskningsministeriet) Efter drøftelser mellem Rektorkollegiets administratorudvalgs  

 Løn- og Personalegruppe og Forskningsministeriet er det besluttet at revidere  

 den af Undervisningsministeriet meddelte bemyndigelse af 18. maj 1994 til at  

 træffe afgørelser i sager om løn og ansættelsesforhold.
 På denne baggrund bemyndiger Forskningsministeriet hermed  med  

 nedenstående undtagelser  universitetslovsinstitutionerne til at træffe  

 afgørelser og indgå aftaler i sager om løn- og ansættelsesforhold i det  

 omfang  

 adgangen hertil er delegeret til Forskningsministeriet af Finansministeriet  

 eller Finansministeriets styrelser.
 Opmærksomheden henledes i denne forbindelse på, at visse  

 afgørelser og aftaler fortsat kun kan træffes og indgås af Finansministeriet  

 eller dets styrelser og således ikke er omfattet af denne bemyndigelse.  

 Eventuelle tvivlsspørgsmål vedrørende kompetencen skal forelægges for  

 Forskningsministeriet.
 Herudover er følgende undtaget fra ovenstående generelle  

 bemyndigelse:
 1.
 Fastsættelse af løn  herunder tillæg og engangsvederlag   

 til rektorer.
 2.
 Ansættelse af tjenestemænd i lønramme 36 og derover.
 3.
 Afsked af kongeligt udnævnte tjenestemænd samt uansøgt afsked  

 af øvrige varigt ansatte og åremålsansatte tjenestemænd.
 4.
Ansættelse på overenskomstvilkår foretages af  

 institutionerne.
Ved overenskomstansættelse i administrative  

 tjenestemandsstillinger i lønramme 36 eller derover, skal  

 Forskningsministeriet dog orienteres om ansættelsen.
 5.
 Bevilling af tjenestefrihed med eller uden løn og nedsat  

 tjenestetid samt afgørelse af sager om tilbagebetaling og efterbetaling af  

 løn for så vidt angår rektorer.
 6.
 Ydelse af  

  

 - særskilt vederlag og  

  

 - tillæg for medlemskab af råd, nævn, udvalg m.v. inden for  

 Forskningsministeriets område.
 Der henvises til  

 Forskningsministeriets særskilte bemyndigelse af 7. maj 1999, der fortsat er  

 gældende.
 For så vidt angår regelsættene for løn- og personaleområdet  

 henvises til Finansministeriets  herunder også Finansministeriets  

 styrelsers   

 cirkulærer m.v., overenskomster og aftaler samt til Finansministeriets  

 Personaleadministrativ Vejledning.
 Dette brev træder i stedet for Undervisningsministeriets brev  

 af 18. maj 1994 om delegering vedrørende løn- og ansættelsesregler.
