En arbejdsgiver havde undladt rettidig indbetaling af A-skat ialt kr.  

 686.323 for visse perioder fra december 1970 til februar 1973. Den 1. april  

 1971 havde skifteretten stadfæstet en tvangsakkord, der bl.a. omfattede den  

 skyldige kildeskat.
Han gjorde gældende, at bøde for overtrædelsen kun kunne  

 pålægges ham for tidsrummet efter dette tidspunkt, da krav om bøde ikke havde  

 været anmeldt i boet sammen med skattefordringen, jfr. § 29 i  

 tvangsakkordloven og princippet i konkurslovens § 35 a nr. 2. Bødeberegningen  

 vedrørende den del af restancen, som lå forud for tvangsakkorden, var  

 standset på tidspunktet for akkordens stadsfæstelse.
 Tiltalte fik medhold i 1. instans, men ved Vestre Landsrets dom af 22.  

 januar 1974 (VL nr. 2590/1973) blev denne indsigelse forkastet.
 Per Lindegaard.
