Nr BTL 5 Betænkning over Forslag til lov om tilskud til Grønlands hjemmestyre og de  

 grønlandske kommuner   

 Nr L 5 1988-89, 1. samling Afgivet af Udvalget angående Grønlandslove Afgivet: 19881130 Udvalget har behandlet lovforslaget i nogle møder og har herunder stillet spørgsmål til statsministeren, som denne har besvaret skriftligt.
Et af disse spørgsmål samt statsministerens besvarelse heraf er optrykt som bilag til denne betænkning.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Ikast (KF) Karen Højte Jensen (KF) Helge Adam Møller (KF) Steenholdt  

 (Grønl.) fmd.
Povl Brøndsted (V) Dohrmann (FP) Kirsten Lee (RV) nfmd.  

Jette Pors (CD) Glønborg (KRF) Hans Hækkerup (S) Qvist Jørgensen (S) Søren  

 B.
Jørgensen (S) Tove Lindbo Larsen (S) Henning Nielsen (S) Rosing (S)  

 Carsten Andersen (SF) Margrete Auken (SF) Bilag Et af udvalgets spørgsmål til statsministeren og dennes besvarelse heraf:
 Spørgsmål:
Hvor stort ville tilskuddet i 1989, 1990, 1991 være, såfremt tilskuddet  

 beregnes efter reguleringsordningen fra før 1983? Svar:
 Før 1983 blev tilskuddet til Grønland reguleret på grundlag af udviklingen  

 i bruttofaktorindkomsten (- den offentlige sektor) i Danmark. Ændringerne i  

 bruttofaktorindkomsten fik dog først virkning på tilskuddet med 2 års  

 forsinkelse.
 Det ville således have været udviklingen i bruttofaktorindkomsten fra 1986  

 til 1987, som ville have været aktuel, såfremt den tidligere  

 reguleringsmekanisme skulle have været genindført med virkning fra 1989.  

 Stigningsprocenten i bruttofaktorindkomsten fra 1986 til 1987 er foreløbig  

 beregnet til 2,8 pct., og hvis denne procent var blevet anvendt ved  

 udarbejdelsen af forslaget til tilskudslov, ville det have medført tilskud på  

 henholdsvis 1521,1 mio. kr. og 1484,8 mio. kr. i 1989 og 1990 (tilskuddets  

 størrelse i 1991 kan ikke oplyses, idet den nuværende tilskudsperiode kun  

 omfatter årene 1988-90). Det ville desuden have påvirket den kommende  

 regulering af tilskuddet i 1990 i op- eller nedadgående retning, afhængigt af  

 udviklingen i bruttofaktorindkomsten i 1988 sammenholdt med den forventede  

 pris- og lønudvikling i 1990.
 Såfremt bruttofaktorindkomstreguleringen ikke var blevet afskaffet fra  

 1983, men havde været gældende lige siden hjemmestyrets indførelse, ville  

 tilskudsniveauet have været væsentlig højere, nemlig ca. 1680 mio. kr. i 1989  

 og ca. 1645 mio. kr. i 1990. Beløbene kan kun angives omtrentligt, da  

 beregningerne er behæftet med en vis usikkerhed.
