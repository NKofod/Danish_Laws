Nr LSF 125 Forslag til Lov om ændring af lov om statsstøtte til Den Frie Lærerskole  

 og Det Nødvendige Seminarium Fremsat af undervisnings- og forskningsministeren (Bertel Haarder) den 29. november 1988 Vedtaget ved tredjebehandling den 16. december 1988 Lov nr. 824 af 21/12/1988 § 1 I lov om statsstøtte til Den Frie Lærerskole og Det Nødvendige Seminarium,  

 jf. lovbekendtgørelse nr. 713 af 13. oktober 1986, foretages følgende  

 ændringer:
 1. I lovens titel udgår »og Det Nødvendige Seminarium«.
 2. I § 1 udgår »og Det Nødvendige Seminarium i Tvind«.
 3. I § 3 ændres »den enkelte institutions« til:  

 »institutionens«.
§ 2 Stk. 1. Loven træder i kraft den 1. august 1989, jf. dog stk. 2.
 Stk. 2. Der ydes fortsat statsstøtte til uddannelsen af studerende, som er  

 optaget på Det Nødvendige Seminarium i 1988 eller tidligere, dog længst  

 indtil udgangen af undervisningsåret 1991-92.
Oprindeligt fremsat forslag § 1 I lov om statsstøtte til Den Frie Lærerskole og Det Nødvendige Seminarium,  

 jf. lovbekendtgørelse nr. 713 af 13. oktober 1986, foretages følgende  

 ændringer:
 1. I lovens titel udgår: »og Det Nødvendige Seminarium«.
 2. I § 1 udgår: »og Det Nødvendige Seminarium i Tvind«.
 3. I § 3 ændres »den enkelte institutions« til:  

 »institutionens«.
§ 2 Stk. 1. Loven træder i kraft den 1. august 1989, jf. dog stk. 2.
 Stk. 2. Der ydes fortsat statsstøtte til uddannelsen af studerende, som er  

 optaget på Det Nødvendige Seminarium i 1988 eller tidligere, dog længst  

 indtil udgangen af undervisningsåret 1991/92.
Bemærkninger til lovforslaget Almindelige bemærkninger Lovforslaget er et led i regeringens samlede spareplaner og må i øvrigt  

 ses i sammenhæng med det samtidig fremsatte lovforslag om sammenlægning og  

 nedlæggelse af seminarier.
 Det Nødvendige Seminarium har modtaget statsstøtte siden 1972 til en  

 særligt tilrettelagt læreruddannelse, som giver adgang til at søge ansættelse  

 i folkeskolen.
 I perioden 1972-1980 blev der med hjemmel i Akt 574 7. september 1972 og  

 Akt 438 4. juni 1976 ydet støtte til gennemførelse af to 4-årige  

 uddannelsesforsøg, hver omfattende en årgang på ca. 90 studerende.
Fra 1980 har der med hjemmel i lov nr. 165 af 6. maj 1980 om statsstøtte  

 til Den Frie Lærerskole og Det Nødvendige Seminarium været ydet støtte til,  

 at institutionen hvert år kunne optage et antal studerende til den 4-årige  

 læreruddannelse.
Loven er optaget som bilag til nærværende lovforslag.
Statsstøtten ydes, jf. lovens § 3, efter reglerne i lov om statsstøtte til  

 visse private skoler, d.v.s. i princippet med 85 pct. af de  

 undervisningsrelevante driftsudgifter.
Den resterende del af udgifterne  

 forudsættes dækket gennem »skolepenge«, men da de studerende ved  

 Det Nødvendige Seminarium har været berettiget til uddannelsesstøtte,  

 herunder til stipendium til dækning af undervisningsafgift (85 pct.), har  

 staten i realiteten dækket driftsudgifterne med ca. 95 pct. (Det særlige  

 stipendium til dækning af undervisningsafgifter er foreslået afskaffet ved  

 lovforslag nr.
L 59, fremsat den 13. oktober 1988).
 Tilskudsordningen for Det Nødvendige Seminarium har i øvrigt siden 1986 -  

 ligesom for Den Frie Lærerskole - været administreret på den måde, at der er  

 blevet ydet institutionen:
a) et direkte »refusionstilskud« på 85 pct. af den godkendte  

 huslejeudgift, og b) et »rammetilskud« pr. studerende på 85 pct. af de  

 private seminariers gennemsnitsudgift pr. lærerstuderende, bortset fra  

 »husleje«-udgifter.
 Driftstilskuddet udgjorde i 1987 i alt 5.031.202 kr., heraf 593.014  

 kr. i refusionstilskud og 4.438.188 kr. i rammetilskud.
 Antallet af studiepladser ved Det Nødvendige Seminarium blev i 1980  

 fastlagt til 48 (2 hold), men er senere nedsat til 36 (i 1983 dog kun 26) som  

 led i den almindelige reduktion i tilgangen til læreruddannelsen.
Det Nødvendige Seminarium har imidlertid ikke været i stand til at udnytte  

 denne ramme for aktiviteten i tilstrækkeligt omfang.
Som det fremgår af  

 nedenstående oversigt over antallet af optagne i årene Antal studerende ved Det Nødvendige Seminarium 1980-88 (opgjort pr. 15. september for hver årgang) 1. årg. 2. årg. 3. årg. 4.  

 årg. heraf dimitteret 1980/81 51 (35) - - - - 1981/82 43 (13) 37 - - - 1982/83 33 ( 7) 40 33 - - 1983/84 26 ( 3) 23 38 25 23 1984/85 38 ( 5) 26 18 35 27 1985/86 30 ( 7) 31 27 1) 18 21 3) 1986/87 24 ( 8) 27 30 26 24 1987/88 20 ( 6) 25 29 2) 23 17 1988/89 36 (11) 17 21 29 - Tallene i parentes angiver antallet af udenlandske studerende.
 1) 2 studerende optaget på 3. årgang på grundlag af tidligere uddannelse.  

 Frafald på 1 studerende.
 2) Heri medtaget 2 omgængere.
 3) Genindstilling af studerende fra tidligere årgange, der ikke har  

 bestået prøverne i eet eller flere fag.
 1980-88 og antallet af dimitterede lærere i årene 1984-88 har seminariet i  

 de første 2 år og påny i 1988 kun kunnet udfylde optagelsesrammen ved en  

 betydelig tilførsel af udenlandske studerende, ligesom der har været et  

 større frafald af studerende i løbet af uddannelsen end ved de øvrige  

 seminarier.
 Selv om Det Nødvendige Seminarium i kraft af rammetilskudsordningen selv  

 bærer den overvejende økonomiske risiko ved et større frafald af studerende,  

 så indebærer frafaldet dog, at det offentliges udgifter pr.uddannet lærer fra  

 seminariet kommer til at overstige de tilsvarende udgifter pr. læreruddannet  

 fra de øvrige seminarier.
Hertil kommer, at det vil være muligt at opnå en konkret besparelse for  

 staten på ca. 1,3 mill. kr. årligt ved at overføre studiepladserne fra Det  

 Nødvendige Seminarium til et af de øvrige seminarier.
Forslaget herom indgår  

 derfor på naturlig måde i den samlede plan for rationalisering af  

 seminariedriften gennem sammenlægning og nedlæggelse af institutioner.
Lovforslaget er ikke udtryk for nogen kritik af den måde, hvorpå Det  

 Nødvendige Seminarium har forvaltet den uddannelsesopgave, som institutionen  

 selv har sat sig, og som fra samfundets side er anerkendt som et alternativ  

 til den almindelige læreruddannelse.
Det må imidlertid erkendes, at der ikke  

 blandt de uddannelsessøgende har været en sådan interesse for at gennemføre  

 denne særlige uddannelse, at det kan anses for rimeligt og økonomisk  

 forsvarligt at opretholde statens driftsstøtte til institutionen.
Lovforslagets økonomiske konsekvenser Statsstøtten til Det Nødvendige Seminarium forudsættes afviklet i takt  

 med, at de studerende, som er optaget i 1988 og tidligere, afslutter  

 uddannelsen.
 Da studiepladserne forudsættes overført til et andet seminarium, vil  

 besparelsen kun omfatte basisudgifter til administration og bygningsdrift,  

 ikke de »elevtalsafhængige« undervisningsudgifter.
 Besparelsen skønnes herefter at udgøre (i 1989-niveau):
Finansår 1989 1990 1991 1992 1993 og flg. år mill. kr. 0,1 0,3 0,4 0,7 1,3 Bemærkninger til de enkelte bestemmelser Til § 1.
 Der henvises til de almindelige bemærkninger.
 Til § 2.
 Statsstøtten til Det Nødvendige Seminarium foreslås afviklet i takt med,  

 at de studerende, som er optaget i 1988 eller tidligere, afslutter den  

 4-årige uddannelse, dog senest med udgangen af undervisningsåret 1991/92.
Bilag Undervisningsministeriets bekendtgørelse nr. 713 af 13. oktober 1986 Bekendtgørelse af lov om statsstøtte til Den Frie Lærerskole og Det Nødvendige Seminarium.
Hermed bekendtgøres lov nr. 165 af 6. maj 1980 om statsstøtte til Den Frie  

 Lærerskole og Det Nødvendige Seminarium med de ændringer, der følger af § 20  

 i lov nr. 217 af 23. april 1986. § 1. Staten yder støtte til Den Frie  

 Lærerskole i Ollerup og Det Nødvendige Seminarium i Tvind under betingelse  

 af, 1) at institutionen er en selvejende institution, hvis vedtægter er  

 godkendt af undervisningsministeren, 2) at institutionens virksomhed foregår inden for en ramme, der er  

 fastlagt af undervisningsministeren efter forhandling med institutionen, og 3) at institutionens leder er godkendt af undervisningsministeren.
 § 2. Efter ansøgning fra institutionen kan undervisningsministeren  

 godkende, at institutionens læreruddannelse umiddelbart giver adgang til at  

 søge ansættelse i folkeskolen, jfr. lov om folkeskolen § 27. Når sådan  

 godkendelse er givet, skal institutionen undergives tilsyn efter ministerens  

 nærmere bestemmelse, herunder med hensyn til lokaler og undervisningsmateriel  

 m.v., ligesom den skal følge de bestemmelser, der fastsættes af ministeren om  

 institutionens læreruddannelse, herunder om optagelse af studerende.
§ 3. Statens støtte ydes efter reglerne i lov om statsstøtte til visse  

 private skoler.
Undervisningsministeren kan dog fravige disse regler under  

 hensyn til den enkelte institutions særlige forhold, herunder efter  

 forhandling med institutionen fastsætte særlige begrænsninger af  

 støttegrundlaget.
§ 3 a.
Undervisningsministeren kan bemyndige ministeriets direktorater til  

 at udøve de beføjelser, der i denne lov er tillagt ministeren.
 Stk. 2. Undervisningsministeren kan fastsætte bestemmelser om adgangen til  

 at klage over afgørelser, der er truffet i henhold til bemyndigelse efter  

 stk. 1, herunder om at afgørelser ikke skal kunne indbringes for ministeren.
 § 4. Loven træder i kraft den 1. august 1980.
-------- Lov nr. 217 af 23. april 1986 indeholder følgende  

 ikrafttrædelsesbestemmelse.
 Loven træder i kraft den 1. juli 1986.
