 U.S.A.
Idet der henvises til cirkulærer herfra af 5/2 d.å. og 2/4 d.å. (j.nr.  

 KK.510-1968 og KK.1644-1968) meddeles, at veterinærdirektoratet fra den  

 amerikanske veterinærrepræsentant her, dr.
Mathews, er blevet bebrejdet, at  

 spørgsmålet om hygiejnisk kreaturslagtning ikke er løst på tilfredsstillende  

 måde endnu, men at denne slagtning med den megen pjasken med vand under  

 slagtningen i høj grad kompromitterer hygiejnen.
Man ønsker fra amerikansk side renlig, tør slagtning.
Evt. fjernelse af  

 blod på gulv under slagtningen skal ske med gummiskrabere, og spuling må  

 først foretages, når slagtekroppene er fjernet.
Evt. spuling af kroppene skal  

 ske ved spuling oppefra og nedad efter dyrlægekontrollen, og på et særlig  

 afsnit af glidestangssystemet, så det ikke kan sprøjte på andre kroppe. (I de  

 amerikanske bestemmelser er krævet særlig afskærmet plads til denne spuling  

 af kroppene).
Behandlingen af oksehoveder giver stadig anledning til kritik.  

 Gennemskylning af næse-, svælg-, og mundhule er oplyst at foregå på en sådan  

 måde, at det sprøjter på oksekroppene, og at afhudning og afhorning foretages  

 ikke omhyggeligt nok.
Hoveder placeres ofte på gulvet under gennemskylningen  

 i stedet på afskærmede stativer, så behandlingen kan foretages uden gene for  

 andet arbejde.
Man har fra amerikansk side truet med generelt at kræve  

 »hovedvaskekabiner« i lighed med de amerikanske vaskekabiner for  

 oksehoveder.
 Desuden er der gjort ophævelser over, at slagterne stadig anbringer  

 håndværktøj på gulvet, holder kniven fast i armhulen og ikke passer  

 tilstrækkelig på, at kroppene eller dele heraf (halse) ikke kommer i kontakt  

 med gulvet, ligesom man ikke er omhyggelig nok med at undgå, at kødoverfladen  

 kommer i direkte eller indirekte (hænder eller værktøj) kontakt med huden.
Endvidere gøres der opmærksom på, at tarmene i tarmrenserierne henlægges  

 på gulvet under udtømning, samt at rensning af svinemaver foregår på en sådan  

 måde, at maverne tømmes og derefter uden forudgående skylning anbringes i  

 vandbeholdere.
Det forlanges, at tarmene under alle faser af behandlingen  

 holdes fri af gulvet, samt at svinemaver skylles omhyggeligt med rindende  

 vand, inden de anbringes i vandbeholdere til afkøling.
Virksomhedernes ledelse og de kontrollerende dyrlæger bør omgående tage  

 skridt til at bringe ovennævnte forhold i orden.
Der er her ikke tale om nye  

 amerikanske krav, men simpelthen klage over sløseri med hygiejnen under  

 slagtningen, som vi ikke kan være bekendt og som ikke fortsat kan tolereres.
Det bemærkes, at de amerikanske veterinærer under deres inspektioner har  

 været ledsaget af de pågældende veterinærinspektører, der har bekræftet, at  

 forholdene ved inspektionerne var som påtalt af amerikanerne.
For så vidt  

 angår de øvrige ved cirkulærerne herfra af 5/2 og 2/4 d.å. anførte forhold,  

 har man fra amerikansk side beklaget sig over, at de endnu ikke er bragt i  

 orden alle steder, men har dog indrømmet, at der her er truffet  

 foranstaltninger til inden for en rimelig tidsfrist at kunne opfylde de  

 stillede krav.
 P.V.V.
