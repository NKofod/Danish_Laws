(Til alle amtsråd og  

 kommunalbestyrelser, friskoler, private grundskoler og grundskolekursus samt  

 private gymnasieskoler) Folketinget har den 3. juni 1977 vedtaget en ny lov om friskoler og  

 private grundskoler m.v. (friskoleloven). Loven er stadfæstet den 8. juni  

 1977 og bekendtgjort i Lovtidende som lov nr. 306 af 8. juni 1977. Loven er  

 tidligere udsendt i særtryk til amtsråd og kommunalbestyrelser.
I.
Lovens ikrafttræden.
 Det bestemmes i § 32, at loven træder i kraft den 1. august 1978, men der  

 er dog en række undtagelser herfra, idet der dels er bestemmelser, der har  

 andet ikrafttrædelsestidspunkt (a og b), dels særlige overgangsbestemmelser  

 (c - f).
a.
Alle regler om grundskoleafdelinger ved private gymnasieskoler findes  

 nu i friskoleloven, jfr. § 31, der således også indeholder den fornødne  

 hjemmel for, at akademisk uddannede lærere i et vist omfang og med en vis  

 tidsbegrænsning kan oppebære akademikerløn for undervisning i  

 grundskoleafdelingen. § 31 er trådt i kraft ved bekendtgørelsen i Lovtidende  

 og har virkning fra den 1. august  1976, dvs. fra den dato, den nye  

 folkeskolelov trådte i kraft og realafdelingens afvikling påbegyndtes, jfr.  

 afsnit II, nr. 18.
 b. §§ 22 - 26 om private grundskolekursus er trådt i kraft den 1.  august  

 1977. Samme ikrafttrædelsesdato er fastsat for en række andre bestemmelser i  

 det omfang, de finder anvendelse på private grundskolekursus. jfr. afsnit II,  

 nr. 16.
 Følgende overgangsregler indebærer en lempelse af friskolelovens  

 almindelige bestemmelser:
c.
Anerkendte private realskoler, der i skoleåret 1976-77 ikke eller kun  

 delvis omfattede 1. - 7. klassetrin, kan, uanset at de ikke opfylder lovens  

 krav om, at en skole mindst skal omfatte 1. - 7. klassetrin, videreføres som  

 private grundskoler med de klassetrin, den enkelte skole har i skoleåret  

 1977-78.
d.
Anerkendte private realkursus, der var i virksomhed i skoleåret  

 1976-77, kan fra skoleåret 1977-78 overgå til virksomhed som private  

 grundskoler, der kun omfatter 8. - 10. klassetrin.
Sådan overgang skal senest  

 ske fra begyndelsen af skoleåret 1981-82.
e.
Skoler, der var berettigede til tilskud i skoleåret 1976-77, er, uanset  

 at de ikke opfylder de nye elevtalskrav, der i visse henseender indebæreren  

 skærpelse, berettigede til tilskud indtil den 1. august 1981, såfremt de  

 opfylder de hidtil gældende elevtalskrav, jfr. afsnit II, nr. 10.
f.
Bestemmelsen om, at det er en tilskudsbetingelse, at skolen er en  

 selvejende institution, gælder ikke for privatejede skoler, der var i  

 virksomhed i skoleåret 1976-77, jfr. afsnit II, nr. 11.
 Den hidtidige lov om friskoler og private grundskoler, jfr.  

 lovbekendtgørelse nr. 366 af 1. juli 1976 ophæves fra den 1. august 1978,  

 dvs., at den hidtidige lov stadig er gældende indtil denne dato, herunder for  

 kursus, der forbereder til realeksamen 1978.
II.
Den nye lovs indhold.
a.
Bestemmelsen i § 1 om, at friskoler og private grundskoler er private  

 skoler, der giver en undervisning, »som står mål med, hvad der  

 almindeligvis kræves i folkeskolen« må - sammenholdt med §§ 8 og 9 om  

 henholdsvis forældreansvaret og det offentlige tilsyn - forstås sådan, at de  

 private skoler skal tilbyde undervisning inden for hvert af de fag områder,  

 som folkeskolens fagkreds naturligt kan opdeles i, herunder også  

 orienteringsfagene, det praktisk-musiske fagområde i idræt (legemsøvelser).  

 Den hidtidige forudsætning om, at undervisningen skulle omfatte alle  

 folkeskolens fag, er derimod ikke længere gældende.
b.
Folkeskolens regler om børnehaveklasser og 10. klasser gælder ikke  

 længere for disse klasser ved private skoler, se dog afsnit c.
Særlige regler  

 om børnehaveklasser fastsættes af undervisningsministeren.
c.
Det er nu udtrykkeligt fastslået i loven, at private skoler kan  

 forberede til folkeskolens afgangsprøver og udvidede afgangsprøver, og at  

 undervisningen i så fald skal tilrettelægges således, at eleverne kan  

 indstille sig til prøverne i de enkelte fag på samme klassetrin som i  

 folkeskolen og på tilsvarende vilkår.
a.
Som hidtil skal en privat skole mindst omfatte 1. - 7. klassetrin.  

 Herfra gælder dog følgende undtagelser:
b.
For det første kan undervisningsministeren - som hidtil - godkende, at  

 en skole træffer aftale med en anden privat skole eller med kommunen om  

 henvisning af sine elever til undervisning i denne skole, henholdsvis i  

 folkeskolen, på 7. eller 6. og 7. klassetrin.
Kravet om, at godkendelse  

 forudsætter særlige omstændigheder, er bortfaldet.
c.
For det andet kan undervisningsministeren godkende, at to eller flere  

 skoler slutter sig sammen om en fælles privat skole, der alene giver  

 undervisning inden for 6. - 10. klassetrin.
En sådan overbygningsskole skal  

 mindst omfatte 8. og 9. klassetrin.
a.
Efter den nye bestemmelse om specialundervisning, lovens § 3, er det en  

 forpligtelse for de private skoler efter regler, der fastsættes af  

 undervisningsministeren at give specialundervisning eller anden  

 specialpædagogisk bistand til elever, hvis udvikling kræver en særlig  

 hensyntagen eller støtte.
Skolen kan opfylde denne forpligtelse på flere  

 måder:
Den kan selv etablere specialundervisning.
Specialklasser kan dog kun  

 oprettes i særlige tilfælde og med undervisningsministerens godkendelse.
 Den kan henvise eleverne til specialundervisning ved en anden privat skole  

 eller til folkeskolens specialundervisning i den kommune, hvori den private  

 skole ligger (skolekommunen). Hvis eleven ikke er hjemmehørende i  

 skolekommunen, kan denne kræve refusion af udgifterne fra elevens  

 hjemstedskommune, dvs. den kommune, hvor eleven er tilmeldt folkeregistret.
b.
Skolekommunen er ligeledes forpligtet til at yde vederlagsfri  

 skolepsykologisk bistand (uden refusion fra hjemstedskommunen). Skolerne kan  

 dog som hidtil med undervisningsministeriets godkendelse helt eller delvis  

 selv sørge for denne bistand.
Private skoler skal efter regler, der fastsættes af undervisningsministeren, a. sørge for undervisning i hjemmet af elever, der gennem længere tid på  

 grund af sygdom eller af hensyn til deres sundhed eller velfærd ikke kan  

 undervises i skolen.
Nærmere regler herom findes i undervisningsministeriets  

 bekendtgørelse nr. 171 af 10. marts 1976 om sygeundervisning for elever i  

 folkeskolen og visse private skoler.
Efter den nye lov er det en forpligtelse  

 for den private skole at sørge for denne undervisning og bekendtgørelsens §  

 1, stk. 2, agtes derfor ophævet.
 b. give supplerende undervisning eller anden faglig støtte til elever, der  

 gennem længere tid har været uden undervisning, eller som har skiftet skole.  

 For så vidt angår den tilsvarende forpligtelse i folkeskolen findes nærmere  

 regler i undervisningsministeriets bekendtgørelse nr. 178 af 5. marts 1976 om  

 folkeskolens supplerende undervisning for tilflyttede elever m.fl. og  

 bekendtgørelse nr. 179 af 8. marts 1976 om folkeskolens undervisning af  

 fremmedsprogede elever.
c. henvise fremmedsprogede elever til den undervisning i deres  modersmål,  

 som måtte være indrettet for folkeskolens elever i området, medmindre skolen  

 selv kan tilbyde denne undervisning.
For så vidt angår folkeskolens  

 forpligtelse vedrørende undervisning i modersmålet for fremmedsprogede  

 elever, findes de nærmere regler i ovennævnte bekendtgørelse om folkeskolens  

 undervisning af fremmedsprogede elever, specielt kap.
IV.
For private skoler  

 går  forpligtelsen kun ud på at henvise disse elever til sådan undervisning.
Bestemmelsen i § 5 om, at en privat skole kan tilbyde eleverne  

 undervisning i deres fritid, er ny.
Der vil blive udarbejdet nærmere regler  

 herom.
Bestemmelsen i § 6 om, at skoleåret normalt omfatter 200 skoledage, er ny.  

 Den må forstås på samme måde som den tilsvarende bestemmelse i  

 folkeskolelovens § 13, dvs., at skolernes ferieplaner skal tilrettelægges  

 således, at skoleåret (1. august - 31. juli) gennemsnitlig over en årrække  

 kommer til at omfatte 200 arbejdsdage.
Skolerne vil i så henseende kunne  

 følge folkeskolens vejledende ferieplan, som udsendes hvert år.
 De hidtidige regler om oprettelse og anmeldelse er suppleret i § 7, der  

 dels stiller særlige krav til indholdet af anmeldelsen, dels giver hjemmel  

 til at fastsætte regler om fremgangsmåden ved oprettelse af skoler, som  

 ønsker at opnå stats tilskud i henhold til lov om statsstøtte til visse  

 private skoler.
 Bestemmelserne i §§ 8 - 12 vedrører tilsynet og svarer med hensyn til  

 realiteten stort set til de hidtidige regler, men der er foretaget ændringer  

 af systematisk karakter. § 8 omhandler forældrenes tilsyn og ansvar, §§ 10 -  

 11 det offentlige lokale tilsyn og § 12 det offentlige centrale tilsyn.
a.
Forældretilsynet omfatter skolens almindelige virksomhed, og  

 forældrekredsen har ansvaret for, at skolen giver en undervisning, som står  

 mål med, hvad der almindeligvis kræves i folkeskolen, jfr. herom nr. 1, a.  

 foran.
b.
Det offentlige lokale tilsyn, som kan udøves ved en stedlig  

 tilsynsførende, valgt af forældrekredsen eller af skolekommissionen, i  

 København af skoledirektionen, omfatter de undervisningspligtige elevers  

 standpunkt i dansk, regning/matematik og - som noget nyt - engelsk.
Endvidere  

 omfatter tilsynet elevernes deltagelse i undervisningen som helhed.
c.
Det offentlige centrale tilsyn omfatter den prøveforberedende  

 undervisning på 8. - 10. klassetrin.
a.
Skolens leder skal som hidtil udarbejde en årlig fortegnelse over de  

 undervisningspligtige børn, der er indmeldt i skolen; fortegnelsen skal  

 indsendes til skolekommissionen i skolekommunen - i København til  

 skoledirektionen.
Som noget nyt er det i § 11, stk. 3, bestemt, at  

 fortegnelsen skal indeholde oplysning om, i hvilken kommune eleven er  

 tilmeldt folkeregistret, og at skolens leder for så vidt angår elever, der  

 ikke er tilmeldt folkeregistret i skolekommunen, samtidig skal underrette  

 skolemyndighederne i folkeregisterkommunen om, at eleverne er indmeldt i  

 skolen.
b.
Udmeldes en undervisningspligtig elev i skoleårets løb, skal skolens  

 leder ifølge § 11, stk. 4, snarest muligt underrette hjemstedskommunen herom.
c.
En elev, der udmeldes af en privat skole, har efter § 11, stk. 5, ret  

 til et bevis for deltagelse i undervisningen.
Dette gælder også elever, der  

 afslutter skolegangen med deltagelse i afgangsprøver eller udvidede  

 afgangsprøver, og som derfor tillige har krav på bevis herfor.
 Betingelserne for private skolers ret til statstilskud er ændret på flere  

 punkter. Ændringerne vedrører i første række elevtalskravene og omfatter  

 desuden et krav om selveje og et krav om, at de private skoler skal give  

 forældre og ansatte indsigt i skolens budget og regnskab, jfr. nr. 11 og 12  

 nedenfor.
 Bestemmelserne om elevtalskravet findes nu i § 13, jfr. § 32, stk. 6.  

 Sammenfattende er de vigtigste ændringer følgende:
 I stedet for den hidtidige ordning med elevtalskrav for de forskellige  

 afdelinger (børnehaveklasse, 1. - 7. årgang, 8. - 10. årgang) er der nu kun  

 et elevtalskrav, nemlig for 1. - 7. klassetrin, hvor skolen skal have mindst  

 28 elever i alt.
 Såfremt skolen med undervisningsministerens godkendelse kun omfatter 1. -  

 5. eller 1. - 6. klassetrin er elevtalskravet - dog 20, henholdsvis 24  

 elever, jfr. foran nr. 2.
 Elevtalskravet kan efter skolens valg opfyldes enten i det løbende skoleår  

 eller ved et elevtal beregnet som et gennemsnit af elevtallet i de tre  

 seneste skoleår.
Den dispensationshjemmel, som findes i § 13, stk. 3, for skoler, der  

 udelukkende henvender sig til nationale mindretal, samt for skoler, der var i  

 virksomhed i skoleåret 1976-77, og som er eller efter 1967 har været  

 beliggende i landzone eller et hertil svarende område, agtes udnyttet  

 således, at der i hvert enkelt tilfælde optages forhandlinger med vedkommende  

 skoleorganisation.
Det forudsættes i øvrigt, at skolerne fortsat opfylder de  

 hidtil gældende, lempeligere elevtalskrav.
Endelig indeholder § 32, stk. 6, en overgangsregel, hvorefter skoler, der  

 har været berettigede til tilskud i skoleåret 1976-77, uanset de nye regler  

 vil være berettigede til tilskud indtil den 1. august 1981, såfremt de  

 opfylder de hidtil gældende elevtalskrav.
De kan derefter fortsætte deres  

 virksomhed med statstilskud, hvis de i skoleåret 1981-82 opfylder de nye  

 elevtalskrav.
Skolen skal være en privat selvejende institution, hvis  

 vedtægtsbestemmelser om skolens styrelse og økonomiske forhold er godkendt af  

 undervisningsministeren.
Kravet gælder dog ikke for privatejede skoler, der  

 var i virksomhed i skoleåret 1976-77.
Skolen skal give forældre og ansatte indsigt i skolens budget og regnskab  

 efter regler, der fastsættes af undervisningsministeren.
Såfremt en elev ikke  

 er undergivet forældremyndighed, tilkommer denne ret eleven selv.
Dette får  

 især betydning for private grundskolekursus, jfr. nr. 16 nedenfor.
Efter den nye bestemmelse i lovens § 14 skal undervisningsministeren som  

 grundlag for beregningen af statstilskud fastsætte regler om et højeste  

 forbrug af lærerskematimer pr. elev på 1. - 10. klassetrin og om et højeste  

 forbrug af skematimer pr. elev i børnehaveklasser og ved undervisning i  

 fritiden.
Sådanne regler agtes udarbejdet efter forhandling med vedkommende  

 organisationer og myndigheder.
 Som noget nyt er det i § 16 udtrykkeligt fastsat, at  

 undervisningsdirektøren skal påse, at skolerne opfylder  

 tilskudsbetingelserne.
 Bestemmelserne om elevstøtte i §§ 17 og 18 er nye.
a.
Ifølge § 17 yder staten fripladstilskud.
Dette tilskud er en  

 videreførelse af det fripladstilskud, som hidtil er ydet alene i henhold til  

 en bevilling på de årlige finanslove.
Tilskuddet ydes til elever, som ikke er  

 fyldt 18 år ved skoleårets begyndelse.
Denne aldersgrænse er fastsat, fordi  

 elever, der er fyldt 18 år, kan opnå støtte af Statens Uddannelsesstøtte.
For  

 elever, som fylder 18 år i løbet af skoleåret, vil Statens Uddannelsesstøtte  

 beregne støtten under hensyntagen til eventuel elevstøtte efter bestemmelsen  

 i § 17.
b.
Ifølge § 18 kan der til elever på 8. - 10. klassetrin, som ikke er  

 fyldt 18 år ved skoleårets begyndelse, ydes tilskud til nedbringelse af  

 betalingen for ophold på en kostafdeling ved en privat skole.
Tilskud ydes  

 dog under visse forudsætninger, der sikrer staten en vis kontrol med  

 betalingen for opholdet på kostafdelingen.
Om forholdet til Statens  

 Uddannelsesstøtte gælder det samme her som for fripladstilskuddet.
c.
Fælles for §§ 17 og 18 gælder, at støtten beregnes under hensyn til  

 elevens og forældrenes økonomiske forhold, og at undervisningsministeren skal  

 fastsætte nærmere regler om beregning og udbetaling af støtten.
For så vidt  

 angår støtten efter § 18 vil reglerne blive udarbejdet på grundlag af en  

 indstilling fra en arbejdsgruppe om de private kostskoler.
 Efter lovens §§ 22 - 26 kan de anerkendte private realkursus, der var i  

 virksomhed i skoleåret 1976-77, videreføres som private grundskolekursus.  

 Derimod kan der ikke oprettes nye grundskolekursus.
 Bestemmelserne i § 22 - 26 er som nævnt i afsnit I trådt i kraft den 1.  

 august 1977. Det samme gælder følgende øvrige bestemmelser, for så vidt de  

 finder anvendelse på private grundskolekursus:
§ 6  om skoleårets (kursusårets) længde, § 11,  stk. 5 om bevis for deltagelse i  

 undervisningen, § 12,  stk. 1 - 3 om det offentlige centrale tilsyn, § 13,  stk. 1, nr. 2 - 5 om visse tilskudsbetingelser, § 13,  stk.5 om tilskud til vikarudgifter, § 14  om skematimestyring, og § 16  om undervisningsdirektørens tilsyn med, at  

 skolerne opfylder tilskudsbetingelserne.
 Derimod træder bestemmelsen i § 13 stk. 1, nr. 7 om indsigt i skolens  

 (kursets) budget og regnskab først i kraft den 1. august 1978.
 Af de nævnte bestemmelser er § 6, § 12, § 22, § 23 og § 25 indarbejdet i  

 ministeriets bekendtgørelse nr. 394 af 13. juli 1977 om private  

 grundskolekursus, som i øvrigt indeholder en række supplerende og udfyldende  

 bestemmelser fastsat i henhold til § 22. Med hensyn til § 14, stk. 1 om  

 skematimestyringen henvises der til § 10 a, nr. 2, i ministeriets cirkulære  

 af 9. juni 1977 om skematimetal ved visse private skoler og kursus i  

 skoleåret 1977-78.
 Den hidtidige ordning med vederlagsfri kursusundervisning til realeksamen  

 er ikke overført til grundskolekurserne.
 Fripladstilskud efter § 17 og elevstøtte efter § 18 gives ikke til  

 grundskolekursernes elever, som i øvrigt normalt vil være fyldt 18 år og  

 dermed omfattet af reglerne om Statens Uddannelsesstøtte, hvorefter der også  

 er mulighed for støtte til nedsættelse af kursusafgiften.
 Heller ikke befordringsgodtgørelse efter § 29 gives til  

 grundskolekursernes elever men disse er berettiget til befordringsgodtgørelse  

 fra amtskommunerne i henhold til undervisningsministeriets bekendtgørelse nr.  

 460 af 30. august 1974 om befordringsgodtgørelse til visse grupper af  

 uddannelsessøgende.
§ 29  indeholder reglerne om kommunens forpligtelse  

 til at yde befordringsgodtgørelse til elever i private skoler.
Reglerne  

 svarer til reglerne i den nugældende lovs § 15 a.
Der er dog sket visse  

 redaktionelle ændringer.
 På given foranledning skal man gøre opmærksom på, at bestemmelsen i § 29,  

 stk. 2 om godtgørelse af udgifterne til egen befordring ikke indebærer, at  

 kommunen fuldt ud skal dække de faktiske udgifter til egen befordring.  

 Kommunernes Landsforening har med undervisningsministeriets viden udsendt en  

 vejledning,hvori man henviser kommunerne til at yde tilskud til egen  

 befordring med et beløb, der svarer til taksten for et månedsabonnementskort  

 med offentlige transportmidler for den pågældende strækning.
 Den i henhold til den gældende lovs § 15 a, stk. 2, udstedte  

 bekendtgørelse nr. 493 af 29. september 1976 om befordring af syge og  

 invaliderede elever i friskoler og private grund skoler vedbliver at gælde ud  

 over den 31. juli 1978, jfr. den nye lovs § 29, stk. 4.
 Som nævnt i afsnit I, a, er ordningen nu, at alle regler om  

 grundskoleafdelinger ved private gymnasieskoler findes i fri skoleloven, jfr.  

 lovens § 31.
De hidtil gældende regler om aflønning af akademisk uddannede lærere  

 (rektorer, lektorer, adjunkter) for undervisning i grundskoleafdelingen er  

 præciseret.
Der er nu kun en begrænset adgang til på 8. - 10. klassetrin at  

 aflønne sådan undervisning efter de for statens gymnasieskoler gældende  

 regler.
 Reglerne i § 31 har som nævnt virkning fra 11. august 1976. Dette  

 fremrykkede tidspunkt har været påkrævet, fordi skolerne har oprettet 8.  

 klasser efter den nye folkeskolelov fra dette tidspunkt.
 III Supplerende og udfyldende bestemmelser .
 I henhold til lovens bemyndigelsesbestemmelser er eller vil der blive  

 udarbejdet nærmere regler om følgende:
§ 1, stk. 1 Børnehaveklasser § 3, stk. 1 Specialundervisning m.v.
§ 4, nr. 1 Sygeundervisning i hjemmet § 4, nr. 2 Supplerende undervisning eller anden faglig støtte § 4, nr. 3 Modersmålsundervisning af fremmedsprogede elever § 5 Undervisning i fritiden § 7, stk. 3 Fremgangsmåden ved oprettelse af en skole, der ønsker tilskud § 13, stk. 1, nr. 2 Aflønning af ledere og lærere m.v.
§ 13, stk. 1, nr. 7 Forældres og ansattes indsigt i budget og regnskab § 13, stk. 4 Opgørelse af elevtallene (tilskudsbetingelse) § 14 Forbruget af skematimer som grundlag for tilskudsberegningen § 17 Beregning og udbetaling af fripladstilskud § 18 Beregning og udbetaling af opholdsstøtte § 22, stk. 1 og 2 Private grundskolekursusundervisning m.v.
Optagelse på kursus og  

 indstilling til prøverne - se bekendtgørelsen nr. 394 af 13. juli 1977.
§ 29, stk. 4 Befordring af syge og invaliderede elever - se bekendtgørelse nr. 493 af  

 29. september 1976.
 Undervisningsministeriet, den 23. august  

 1977.
 P.M.V.
 E.B.
