Skrivelse om Økonomistyrelsen § 1.  

  

  

 Med virkning fra den 2.  

 oktober 2003 fusionerer Økonomistyrelsen og Finansstyrelsen således, at  

 Økonomistyrelsen overtager Finansstyrelsens sagsområder og aktiviteter,  

 medens  

 Finansstyrelsen nedlægges.
 Stk. 2.  

  

  

 Økonomistyrelsen varetager  

 pr. 2. oktober 2003 de opgaver, som er nævnt i bilaget til denne skrivelse.
 Stk. 3.  

  

  

 Økonomistyrelsen er  

 endvidere forretningsfører for Kongeriget Danmarks Fiskeribank og Kongeriget  

 Danmarks Hypotekbank.
 Stk. 4.  

  

  

 Retningslinierne for  

 administrationen af de administrative opgaver af finansiel karakter, som  

 måtte  

 blive henlagt til Økonomistyrelsen efter § 9 i lov om afvikling af Kongeriget  

 Danmarks Hypotekbank og Finansforvaltning, fastlægges i hvert enkelt tilfælde  

 i  

 en aftale mellem Økonomistyrelsen og det pågældende ressortministerium.  

 Sådanne  

 aftaler kan indeholde bestemmelser om betaling for Økonomistyrelsens  

 administration.
 § 2.  

  

  

 Skrivelse nr. 115 af 27.  

 juni 2000 om Økonomistyrelsen og skrivelse nr. 117 af 27. juni 2000 om  

 Finansstyrelsen ophæves.
Finansministeriet, den 2. oktober  

 2003 Thor Pedersen /Karsten Dybvad Økonomistyrelsens  

 opgaver pr. 2. oktober 2003 1) Myndighedsopgaver bestående af drifts- og  

 udviklingsopgaver, f.eks. udarbejdelse af statsregnskabet og varetagelse af  

 andre centrale økonomi- og regnskabsopgaver, herunder administration og  

 udvikling af regelsættet vedr. den statslige økonomi- og regnskabsforvaltning  

 og udvikling og implementering af redskaber til effektiv forvaltning.
2) Levering af systemydelser spændende fra centrale  

 økonomisystemer til lokale tilpassede standardøkonomisystemer til dækning af de enkelte  

 institutioners behov.
3) Udvikling og udbud af en række rådgivnings-,  

 formidlings- og serviceydelser i tilknytning til myndighedsopgaverne og  

 systemydelserne.
Ydelserne vil enten være afledt af de myndighedsopgaver, som  

 Økonomistyrelsen løser, eller ydes i tilknytning til økonomistyring,  

 systemimplementering og løn- og personalerådgivning.
4) Tilbud om en række uddannelsesydelser i relation  

 til styrelsens opgaver, der understøtter gennemførelsen af disse.
5) Bevilling og administration af statslån,  

 statsgarantier for lån i kreditinstitutioner og statslige tilskudsordninger.
6) Inddrivelse og eftergivelse af studiegæld.
7) Administration af studielån under tilbagebetaling  

 og af statsgaranterede studielån samt tilskud hertil.
8) Administration af indekskontrakter, uddannelses-  

 og boligsparekontrakter.
9) Administration af statens præmieobligationer.
10) Forvaltning af Finansministeriets tips- og  

 lottopuljer samt visse koordineringsfunktioner vedrørende tips- og  

 lottopuljer.
11) Indskrivning af statsobligationer og  

 statsgældsbeviser.
12) Forvaltning af værdipapirer tilhørende staten.
13) Opgaver vedrørende beregning og anvisning af  

 tjenestemandspensioner mv.
14) Ombytning af inkonverterbare lån og ombytning af  

 realkreditlån i forbindelse med landbrugsrefinansiering og støttet byggeri.
15) Administration af tværministerielle  

 puljeordninger.
16) Regnskabsmæssig registrering og administration af  

 satspuljeordningen.
17) Varetagelse af kammeradvokatordningen.
18) Andre finansforvaltningsopgaver af mindre omfang.
