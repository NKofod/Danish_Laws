Vejledning om ændring af vejledning om optagelse som  

 lønmodtager eller nyuddannet i en a-kasse I vejledning nr. 165 af 18. december 2002 om optagelse som  

 lønmodtager eller nyuddannet i en a-kasse foretages følgende ændringer:
 1.  


  

 Indledningen  

  

 affattes således:
»Indledning I bekendtgørelse nr. 560 af 4. juli 2002 er der  

 fastsat  

 regler om optagelse som lønmodtager eller nyuddannet i en a-kasse.
I denne vejledning beskrives bekendtgørelsens regler.
Nogle  

 af disse er uddybet med nærmere retningslinier.
 Reglerne om optagelse i en a-kasse findes i § 41 i lov  

 om arbejdsløshedsforsikring m.v. (loven).
 Optagelse kan ske efter det fyldte 18. år (18-års  

 fødselsdagen). Aldersgrænsen på 18 år gælder ikke for personer, der ønsker  

 optagelse på baggrund af en erhvervsmæssig uddannelse, jf. lovens § 41,  

 stk. 2.
En erhvervsgrunduddannelse (EGU) efter lov om  

 erhvervsgrunduddannelse m.v. giver ret til optagelse, jf. lovens § 41,  

 stk. 1, nr. 3, litra b.
Et EGU-forløb betragtes ikke som en  

 erhvervsmæssig  

 uddannelse.
Det betyder, at optagelse kun kan ske efter det fyldte 18. år.
 Ret til dagpenge opnås efter 1 års medlemskab af en a-kasse,  

 jf. lovens § 53. Bliver man optaget på baggrund af uddannelse, får man  

 dog  

 ret til dagpenge allerede 1 måned efter uddannelsens afslutning, jf. lovens  

 § 54.
Ansøgere, der opfylder kravene til optagelse, kan vælge  

 mellem at blive optaget som fuldtids- eller deltidsforsikrede.
Et medlem vil  

 efter optagelsen være omfattet af reglerne i bekendtgørelse om overflytning  

 mellem deltids- og fuldtidsforsikring.
 Medlemskab af mere end én a-kasse er i strid med § 41,  

 stk. 6, i loven.
