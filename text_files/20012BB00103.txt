Fremsat den 23. april 2002 af  

 Per Dalgaard (DF), Kristian Thulesen Dahl (DF),  

 Pia Kjærsgaard (DF),  

 Søren Krarup (DF) og Peter Skaarup (DF) Forslag til folketingsbeslutning om opløsning af foreningen Hizb-ut-Tahrir Folketinget pålægger regeringen at søge  

 foreningen Hizb-ut-Tahrir opløst ved dom, jf. grundlovens § 78.
Bemærkninger til forslaget Forslagsstillerne er af den opfattelse, at  

 regeringen skal tage retlige skridt mod foreningen Hizb-ut-Tahrir med henblik  

 på at søge foreningen opløst ved dom, jf. grundlovens §  

 78.
 Den konkrete anledning er foreningens omdeling af en  

 løbeseddel med opfordring til at dræbe jøder, omdelt i  

 København tirsdag den 16. april 2002. Løbesedlen, der  

 ifølge Hizb-ut-Tahrirs hjemmeside, www.hizb-ut.tahrir.dk, er fra 31.  

 marts 2002, er optrykt som bilag til beslutningsforslaget.
Foreningen Hizb-ut-Tahrir, også kaldet  

 Frihedspartiet eller Khilafah, bliver betegnet som den mest ekstreme og  

 rabiate muslimske gruppe i Danmark.
Foreningen arbejder for en islamisk  

 storstat   kalifatet   og hævder, at islam er uforenelig med moderne  

 vestligt demokrati, samt at integration skal ske på grundlag af  

  muslimske værdier og interesser.
Foreningen Hizb-ut-Tahrir i Danmark består af en  

 hård kerne af fundamentalistiske muslimer, der efter flyangrebet  

 på World Trade Center forsøger at skabe grobund for en hellig  

 krig herhjemme.
Blandt eksperter og herboende moderate muslimer gisnes der  

 om, at det er i kredsen omkring Hizb-ut-Tahrir, man skal lede, hvis man skal  

 finde et miljø, som kunne være leverandør af Taleban-  

 eller Al-Qaida-krigere.
Gruppen nægter at engagere sig i det danske  

 samfund.
Målet for gruppen er en islamisk storstat, hvor alt er  

 reguleret af islamisk lov, sharia.
 Medlemstallet i Hizb-ut-Tahrir i Danmark er uklart, men i  

 miljøet svinger buddene (efteråret 2001) fra 500-600 til flere  

 tusinde, og gruppen vurderes til at være i betydelig vækst.
 Den seneste tids konflikt i Mellemøsten mellem  

 israelerne og palæstinenserne har nu også bredt sig til Danmark,  

 hvor en ellers fredelig fodboldlandskamp mellem Danmark og Israel onsdag den  

 17. april 2002 har givet anledning til storstilede palæstinensiske  

 demonstrationer i såvel København som andre danske byer.
Forslagsstillerne er af den opfattelse, at retten til at  

 ytre sig frit og til at demonstrere er en grundsten for demokratiet og er  

 kendetegnet for demokratiske, fredelige samfund.
Retten til at ytre sig og  

 til at demonstrere gælder både for dem, der måtte  

 være »for«, og for dem, der måtte være »imod« det, der i  

 øjeblikket foregår i Mellemøsten.
Imidlertid er såvel tonen som metoderne  

 skærpet betydeligt i den seneste tid.
En række  

 palæstinensiske elementer i Danmark respekterer således ikke  

 ytringsfriheden og har tilmed omdelt løbesedler i København med  

 opfordring til at dræbe jøder.
Således har tilhængere af den  

 yderliggående muslimske forening Hizb-ut-Tahrir tirsdag den 16. april  

 2001 omdelt et ukendt antal jødefjendske løbesedler i  

 København.
I følge Berlingske Tidende den 17. april 2002 var  

 indholdet af løbesedlerne bl.a.:
 I Allahs navn, står der:
 »Og dræb dem, hvorend I finder dem, og fordriv dem,  

 hvorfra de fordrev jer« efterfulgt af en beskrivelse af jøderne som  

 »et bagvaskende folk«, der »opdigter løgne«, samt en beskrivelse af  

 palæstinensernes selvmordsaktioner i Israel som »legale  

 martyraktioner«.
 Løbesedlerne blev omdelt samtidig med, at de danske  

 jøder gjorde klar til at fejre den israelske nationaldag med  

 aftenarrangementer i trossamfundets synagoge og tilhørende center.
Det er forslagsstillernes bestemte opfattelse, at en  

 forening, der står bag sådanne løbesedler, bør  

 opløses ved dom.
Dette er formålet med bestemmelserne i  

 grundlovens § 78, stk. 2-3, der pålægger domstolene at  

 opløse foreninger, der virker ved eller søger at opnå  

 deres mål ved vold, anstiftelse af vold eller lignende strafbar  

 påvirkning af anderledes tænkende Betingelsen i grundlovens § 78, stk. 2, må efter  

 forslagsstillernes opfattelse antages at være særdeles klart  

 opfyldt i det foreliggende tilfælde, idet den  pågældende  

 forening opfordrer til drab, altså en handling, der er omfattet af  

 straffelovens § 237, og for hvilken strafferammen er fastsat til  

 fængsel fra 5 år indtil livstid.
Handlinger, der tilsigter at  

 fremme eller bevirke udførelsen af en forbrydelse, er i sig selv  

 kriminaliseret efter straffelovens §§ 21 og 22 om forsøg.
Endvidere  

 omfatter straffelovens §§ 23 og 24 enhver, der ved råd eller  

 tilskyndelse m.v. medvirker til forbrydelsen.
De opfordringer, der er  

 indeholdt i løbesedlen, kan således i sig selv føre til  

 strafforfølgning, men det er efter forslagsstillernes opfattelse  

 væsentligt at sikre, at der derudover sker opløsning af  

 foreningen.
Foreningen fører hetz mod et helt folk og opfordrer til  

 handlinger, som ud over at være i åbenlys strid med straffeloven  

 tillige er både afskyelige og umenneskelige.
Den antisemitiske retoriks  

 hadefulde tone er aldeles uacceptabel i et retssamfund.
Når en fanatisk bevægelse opfordrer til  

 barbari og mord på en befolkningsgruppe, som også er  

 repræsenteret i Danmark, kan regering og Folketing ikke forholde sig  

 passivt.
I en årrække har forslagsstillerne savnet klare  

 reaktioner mod hadefulde og voldsforherligende bevægelser, der  

 heldigvis kun repræsenterer en meget lille ekstremistisk personkreds.  

 Der er sket et misbrug af ytringsfriheden til at importere en voldsfilosofi,  

 som er Danmark fremmed.  Men med de udtalelser, der nu udbredes af den  

 pågældende forening, er enhver grænse overskredet, og  

 Folketinget må derfor pålægge regeringen at søge  

 foreningen opløst.
 Forslagsstillerne står ikke alene med deres  

 opfattelse af foreningens aktiviteter:
 Statsminister Anders Fogh Rasmussen (V) tager  

 ifølge Ritzaus Bureau den 17. april 2002 meget skarp afstand fra  

 foreningen:
»Løbesedlen fra den ekstremistiske muslimske  

 organisation Hizb-ut-Tahrir er både chokerende og afskyvækkende.  

 Den viser, at der i Danmark er mennesker, som ikke blot foragter og forkaster  

 alt, hvad det danske samfund står for.
Men tilsyneladende også  

 opfordrer til overgreb på mennesker med en bestemt religion, siger  

 Anders Fogh Rasmussen.« Tidligere minister Arne Melchior (CD) siger til Ekstra  

 Bladet den 17. april 2002:
»Det er løgn og ondskab af værste skuffe.
De,  

 der har ladet dette trykke, skal selvfølgelig stilles for retten.
Vi  

 har en bestemmelse i grundloven, der siger, at foreninger, der virker ved  

 vold og opfordrer til vold, vil være at forbyde ved dom.
Politiet kan  

 dog omgående opløse den slags organisationer, hvis der er fare  

 på færde.
Det kan man godt sige her.
Så skal det  

 efterfølgende for en domstol.« Hamid El Mousti (S), medlem af Københavns  

 Borgerrepræsentation, udtaler til Ekstra Bladet den 17. april 2002:  

 »Det er uhørt, at Hizb-ut-Tahrir opfordrer danske muslimer til at  

 dræbe deres jødiske landsmænd.
Nok har vi ytringsfrihed  

 her i landet, men under ansvar.
Politiet burde for længst være  

 skredet ind mod det udanske partis opfordring til mord. 99,99 procent af de  

 danske muslimer tager afstand fra de meldinger, der kommer fra disse  

 mennesker.
Der er højst 300-400 tilhængere.
De fleste af dem er  

 unge arbejdsløse mennesker.« Else Theill Sørensen (KF) udtaler i en  

 pressemeddelelse (17/4-2002): »Hizb-ut-Tahrir skal forbydes.
Der er tale om  

 en samling muslimske galninge, der gang på gang opfordrer til  

 kriminelle handlinger, og som bevidst søger at undergrave det danske  

 demokrati.« Det fremgår endvidere af pressemeddelelsen:  

 »Hizb-ut-Tahrirs ord og handlinger viser med al tydelighed, at de ikke har  

 den mindste smule forståelse for det land, de lever i.
Tværtimod  

 har de en opfattelse af, at de med koranen i hånden kan tillade sig  

 hvad som helst   også at overtræde vores love.
Det er  

 forstemmende, at de absolut ingen forståelse har for det danske  

 samfund, selvom det er her, de er vokset op«.
Folketingsmedlem for Det Radikale Venstre, Naser Khader,  

 udtaler i en pressemeddelelse (16/4-2002) om opfordringen til at dræbe  

 jøder i Danmark: »Jeg skammer mig! At opfordre til vold mod  

 jøderne er aldeles forkasteligt«. »Det er meget, meget modbydeligt.  

 Hizb-ut-Tahrir går langt over enhver form for anstændig  

 grænse.
Jeg forstår godt, hvis Det Mosaiske Trossamfund har meldt  

 dem til politiet.
Sædvanligvis mener jeg ikke, at man skal  

 afgøre den slags sager i retssalene, men det her er så voldsomt,  

 at løbesedlen berettiger til en politianmeldelse.« Justitsminister Lene Espersen (KF) fæster  

 ifølge Politiken den 17. april 2002 lid til, at politiet nu tager sig  

 af sagen: »Det er helt igennem modbydeligt og usmageligt på denne  

 måde at lægge en persongruppe for had.
Det er udtryk for et  

 menneskesyn og en intolerance, som ingen steder hører hjemme i vores  

 samfund.
Vi har ytringsfrihed, og den skal vi værne om.
Men det er  

 også en frihed under ansvar.
Jeg forstår, at der allerede er  

 anmeldelser til politiet om sagen, og jeg har fuld tillid til, at ytringer  

 eller handlinger, som overtræder gældende lovgivning,  

 retsforfølges og straffes«.
Grundlovens § 77 beskytter den formelle ytringsfrihed, men  

 heri ligger på ingen måde, at enhver udtalelse er acceptabel,  

 eller at enhver ytring er beskyttet af retsordenen.  Ytringsfriheden kan  

 således aldrig bruges som beskyttelse for den, der fremsætter  

 kriminelle opfordringer til at begå straffelovens mest alvorlige  

 forbrydelse.
Den formelle ytringsfrihed beskytter mod censur, men det er  

 samtidig klart udtalt i grundlovens § 77, 1. punktum (»under ansvar for  

 domstolene«), at ytringsfriheden ikke er uindskrænket.
Hvis  

 grænserne overskrides, kan det sanktioneres af domstolene, f. eks. ved  

 straf eller erstatningsansvar.  I  meget få og særligt grove  

 tilfælde kan det komme på tale at opløse en forening,  

 når betingelserne i grundlovens § 78, stk. 2, er opfyldt, nemlig hvis  

 foreningen virker ved eller søger at nå sit mål ved vold,  

 anstiftelse af vold eller lignende strafbar påvirkning af anderledes  

 tænkende.
Foreninger, der tidligere er opløst ved dom Der er i dansk retspraksis kun to tidligere eksempler  

 på opløsning af foreninger i henhold til grundlovens § 78, jf.  

 Ugeskrift for Retsvæsen 1874 479 LHS om Den Internationale  

 Arbejderforening for Danmark (voldelig kuldkastelse af den bestående  

 statsforfatning) og Ugeskrift for Retsvæsen 1924 514 om den  

 selskabelige forening Nekkab (homoseksuelle aktiviteter).  Ingen af disse  

 foreninger har formentlig udgjort en så alvorlig fare mod  

 samfundsordenen som den forening, der er omfattet af nærværende  

 beslutningsforslag.
Bilag 1 Hizb-ut-Tahrirs løbeseddel "Og dræb dem, hvorend I finder dem, og fordriv  

 dem, hvorfra de fordrev jer" (OQM. al-Baqarah:191) Jøderne er et bagvaskende folk, og de er et folk,  

 der forråder og bryder aftaler og pagter, og de opdigter løgne  

 og fordrejer ord fra deres rette sammenhæng, og de fratager  

 uretfærdigt rettighederne, og de har dræbt profeter og  

 dræber uskyldige, og de er voldsommest i fjendskab til muslimerne, og  

 Allah (swt) har forbudt os at tage dem til loyale venner:
"Allah forbyder jer kun angående dem, der har  

 kæmpet mod jer på grund af jeres deen (Islam) og har fordrevet  

 jer ud af jeres hjem og hjulpet (andre) med at drive jer ud, at I slutter  

 venskab med dem.
Og dem, der slutter venskab med dem, er de  

 uretfærdige" (OQM. al-Mumtahana:9) Således var de, og således er de nu, og  

 således vil de forblive.
Denne region og især Palæstinas  

 befolkning har lidt under jødernes ondskab i over 50 år.  

 Martyr-aktionerne, som foregår mod dem i øjeblikket i  

 Palæstina, er legale aktioner.
Hele Palæstina er en kampplads og  

 en slagmark - både den jord jøderne besatte i 1948 e.Kr. og  

 senere.
Arabernes regenters topmøde i Beirut fremsatte  

 enstemmigt et "freds"-initiativ til disse jøder, der er aggressorer og  

 besættere.
Jøderne afviste dette initiativ før  

 topmødets afholdelse, og før topmødet var hævet,  

 og initiativets blæk var tørret, begik jødernes stat en  

 ny aggression mod Palæstinas befolkning, som denne stat nøje  

 dræber, nedbryder og fordriver.
Derved giver denne stat alle disse  

 regenter lussinger med al udfordring, ringeagt og nedvurdering, som var de  

 fluer eller biller! Føler disse regenter mon forlegenhed eller skam,  

 eller måske har de mistet enhver følelse og ære og er  

 havnet i ydmygelse som de døde:
Den, som ydmyger sig selv, for ham er ydmygelse let, fordi  

 et sår ikke smerter en død person. (arabisk digt) Disse regenter er ikke af samme natur som den islamiske  

 ummah (nation). Selv araberne i deres jahiliyyah-tid (uvidenhedstiden)  

 før Islam afskyede uretfærdighed og var et folk af  

 æressans og mod, men disse regenter hører børns, kvinders  

 og gamles nødråb og ser med egne øjne ligene i Sabra,  

 Shatila, Qana, Gaza og Vestbredden, som om intet var hændt.
Sikke  

 slette regenter, som har ydmyget den bedste ummah, som er frembragt til  

 menneskeheden.
Og hvis der siges til disse regenter: Hvad venter I  

 på? Hvorfor kæmper I ikke, når jeres fjende besætter  

 jeres jord, dræber jeres brødre, giver jer lussinger og ...? De  

 vil svare: Vi kan ikke, fordi vor fjende er stærkere end os! Men hvorfor har I så ikke mobiliseret jer, når  

 I har den menneskelige kapacitet, den økonomiske rigdom, den udstrakte  

 jord, den opblomstrede historie, det guddommelige budskab og martyriets  

 verdensanskuelse? Hvordan kan det lade sig gøre, at de kujonske  

 jøder, som er dem, der har livet mest nidkært, og hvis stat for  

 ikke så længe siden begyndte at gro på en lille del af  

 jorden med en lille gruppe, der er spredt for alle vinde, kan være  

 stærkere end araberne tilsammen, udover at de udfordrer hele den  

 islamiske ummah?! Virkeligheden er, at disse regenter ikke ønsker  

 nogen mobilisering, fordi de er agenter for de vantro vestlige stater, som  

 beordrer dem til ikke at bekrige jøde-staten, og derfor tænker  

 disse regenter hverken på at bekrige denne stat eller at mobilisere sig  

 for at gøre modstand mod denne, selv hvis denne stat skulle begå  

 aggression mod dem og besætte deres jord.
Hele sagen ligger ikke i en  

 afmagt over bekrigelsen af denne stat og over at rykke den op med roden, men  

 således er regenternes politik, fordi de vestlige stater, som de er  

 agenter for, beordrer dem til dette.
Den saudiarabiske Abdullahs initiativ,  

 som topmødet i Beirut enstemmigt vedtog, er en amerikansk instruktion,  

 som arabernes regenter rettede sig efter.
Disse regenter er sandelig ikke af samme natur som denne  

 ummah.
Den islamiske ummahs befolkninger viser nu eksempler, som der er  

 få paralleller til i menneskehedens historie, og disse eksempler  

 udgør et argument mod de forsømmende regenter, der er kujoner  

 og agenter, og som siger: "Vi har ingen kunnen til at bekrige  

 jøderne". For ikke så længe siden viste muslimerne i deres  

 modstandskamp i Sydlibanon det mest pragtfulde eksempel i ofring, jihad og  

 martyrium, der fik jødernes stat til at trække sig tilbage,  

 ydmyget og underkuet.
Og i dag viser mujahidin i Palæstina  

 pragt-eksempler i topklassen: De unge mænd konkurrerer om  

 martyr-aktionerne, og unge kvinder er begyndt at konkurrere med de unge  

 mænd, og mødrene er begyndt at motivere deres børn til  

 martyrium og går i sujud (bedestilling med ansigtet i gulvet) til Allah  

 som tak, når de hører om deres børns martyrium.
Hvor  

 står disse regenter i forhold til sådanne befolkninger? Et  

 (arabisk) mundheld lyder: "Som I er, vil regenten være". Dette betyder,  

 at tiden for disse regenter er ved at rinde ud, og at et nyt strålende  

 daggry er begyndt at dukke op for denne ummah, hvor iman (absolut tro),  

 jihad, martyrium og sejr vil sejre over de vantro, deres agenter og deres  

 midler.
Vi vil gerne spørge arabernes regenter: Med hvilken  

 berettigelse har I overgivet Palæstinas jord, som jøderne  

 besatte før 1967 e.Kr.?! I har oprettet det såkaldte PLO i 1964  

 e.Kr. for at befri, hvad jøderne tidligere havde besat.
Og nu siger I:  

 Den totale tilbagetrækning for den totale fred.
Er  

 tilbagetrækningen til grænserne for '67 e.Kr. en total  

 tilbagetrækning? Og PLO's ledere, som nu kaldes for "det  

 Palæstinensiske Selvstyre", overgiver selv grænserne for '67  

 e.Kr., og de overgiver alt, hvad vantroens stater beder dem om.
 Hele Palæstinas jord er islamisk jord og  

 kharraj-jord (fællesejet jord), hvis matrikel tilhører  

 muslimernes statskasse, og hverken arabernes regenter, PLO's ledere, lederne  

 for "det Palæstinensiske Selvstyre", muslimernes regenter eller  

 Palæstinas befolkning har retten til at overgive en hånds  

 spændvidde af denne jord til en hvilken som helst vantro fremmed stat.  

 Den overgivelse, som disse regenter, der er agenter, har foretaget, er  

 ugyldig, hvilket mujahidin vil ugyldiggøre, og de vil stille de  

 jord-overgivende forrædere til et hårdt regnskab.
 O muslimer:
Disse regenter, herunder lederne for det  

 Palæstinensiske Selvstyre, er alle billige agenter, og de er  

 forrædere i ordets fulde betydning.
De overgiver Palæstinas jord  

 og Palæstinas helligdomme til jøderne på en ordre fra de  

 vantro vestlige stater, især USA, og de opfører skuespil for at  

 vildlede de arabiske og islamiske befolkninger, så disse initiativer  

 kan passere igennem.
Disse initiativer er sammensværgelser, og de  

 kalder dem "de modiges fred", og de er ikke andet end "de kujonske  

 forræderes underkastelse". Dette er ikke en banden på disse  

 regenter, men en beskrivelse af deres situation.
Snart vil den, som endnu  

 ikke har forstået denne virkelighed, komme til at forstå den.
Men  

 hvad gavner forståelsen, når løbet er kørt.
 O islamiske hære i de islamiske lande:
Er det ikke på tide, at I snart længes efter  

 paradiset? Er det ikke på tide, at I snart længes efter det  

 jordiske livs og det hinsides ære? Rystes I ikke af det, som  

 foregår i nærheden af jer af massakrer, der rammer jeres  

 brødre i Palæstina ved jødernes hænder;  

 jøderne som er voldsommest i fjendskab til muminin? Er jeres  

 oprindelige opgave ikke at beskytte Islams territorium og bekæmpe  

 Allahs fjender, jøderne, som har besat Isra- og Miraj-jorden  

 (destinationsstedet for profetens natterejse og afgangsstedet for hans  

 himmelrejse: Quds)? Er jeres opgave at beskytte tronerne, ceremonierne og  

 festlighederne? Allah forpligter jer til at vælte disse troner, som  

 sammen med Allahs fjender konspirerer om muslimernes blod, til at  

 støtte jeres brødre, som med nødråb kalder  

 på jer i Palæstina, "Og hvis de søger jeres hjælp i Islams  

 anliggender, så påhviler det jer at hjælpe dem." (OQM. al-Anfal:72) og til at gøre en ende på den misdannede  

 jøde-entitet, hvorved I dermed vil bringe Islams pragt og de  

 mægtige lederes handlemåde tilbage.
Hvis I gør dette, vil  

 jeres handlinger blive nedskrevet med bogstaver af lys i dette liv og i det  

 hinsides, men hvis I forsømmer, vil I bære synden for tavsheden,  

 og ydmygelse og elendighed vil ramme jer i dette liv og i det hinsides, og  

 dette er det åbenbare tab.
 O muslimer:
Er I ikke den bedste ummah, som er frembragt til  

 menneskeheden? Er I ikke dem, som har udbredt retledningen og lyset i verden,  

 og som har fjernet jahiliyyah og mørket? Er I ikke den ummah, som har  

 besejret perserne og romerne, og som har gjort mange erobringer og rejst  

 Islams flag i alverdens afkroge? Hvordan kan I blive svækket af  

 jøder, som for altid vil blive ramt af ydmygelse og elendighed? Jeres  

 regenter forbyder jer kamp, og I hverken gør oprør mod dem,  

 vælter dem eller tager afstand fra dem.
Allah vil spørge jer om  

 denne tavshed og tilfredshed med uretfærdigheden og tyrannerne.
"Og frygt den straf, som ikke udelukkende vil ramme dem  

 af jer, som er uretfærdige." (OQM. al-Anfal:25).
En straf, der vil ramme tyrannen for hans  

 uretfærdighed, og samme straf vil også ramme den undertrykte, der  

 forholder sig tavs over uretfærdigheden.
Sendebudet (saaws) sagde:  

"Ved den, i hvis hånd min sjæl ligger! I skal påbyde  

 marouf (det rette), og I skal forbyde munkar (det slette), ellers vil Allah  

 sende en snarlig straf fra Ham ned over jer.
Når I så derefter  

 laver dua (bøn) til Ham, så vil den ikke blive hørt".
Det er en forpligtelse over jer at bevæge jer som de  

 levende, ikke at sove som de døde, for at fjerne disse tyranner, som  

 aflyser Allahs lovgivning og jihad for Allahs skyld, og fremdrive disse  

 hære til at marchere til slagmarken, hvor de vil vise jøderne  

 deres styrke, drive dem, som står bag jøderne, på flugt og  

 fjerne deres snavs fra Isra- og Miraj-jorden.
Da ofrings-, jihad- og  

 martyr-ånden på ny er begyndt at fylde den islamiske ummah,  

 så vil dette få den til at ryste regenterne, der er agenter og  

 ikke af samme natur som denne ummah, af sig, for i stedet for dem at  

 indsætte én khalifah, som ummah giver bayah  

 (lydighedsløfte) om Allahs Bog og Hans sendebuds Sunnah, så han  

 kan praktisere Allahs lovgivning, etablere den islamiske deen (ideologi:  

 verdensanskuelse og livssystem), levere det islamiske budskab til verden og  

 med sikkerhed erklære jihad mod jøderne, som er aggressorer, og  

 mod enhver, der hjælper jøderne i deres aggression.
"Hvis I støtter Allah(s sag), så vil Han  

 give jer sejr og styrke jeres fodfæste." (OQM.
Muhammad:7 ) 17. Muharram 1423 hijri   

 31.03.2002 e.Kr.
