Fremsat den 30. marts 2000 af socialministeren  

 (Henrik Dam Kristensen) Forslag til Lov om ændring af lov om social  

 service (Tilskud til høreapparater) § 1 I lov om social service, jf. lovbekendtgørelse nr. 26 af 17. januar  

 2000 foretages følgende ændringer:
 1. I § 97 indsættes efter stk. 4 som nye  

 stykker:
» Stk. 6. Sundhedsministeren fastsætter regler om  

 sikring af kvaliteten af ydelserne hos private  

 høreapparatleverandører, herunder regler om godkendelse af  

 private leverandører.« Stk. 5 bliver herefter stk. 7.
 2. I § 136 indsættes som stk.5:
» 3. I § 146 ændres »stk. 3 og 4« til: »stk. 3-6«.
§ 2 Loven træder i kraft den 1. juli 2000 Bemærkninger til lovforslaget Almindelige bemærkninger Baggrunden for forslaget Der har gennem de senere år været en stigende  

 efterspørgsel på høreapparatbehandling.
Således  

 udleveredes i 1993 ca. 53.000 høreapparater fra sygehusenes  

 audiologiske afdelinger, mens der i 1997 blev udleveret ca. 65.000 apparater.  

 Stigningen i efterspørgslen er ikke fuldt ud opvejet af den  

 kapacitetsforøgelse, der er sket på de audiologiske afdelinger,  

 og der er derfor opstået ventetider i forbindelse med udlevering af  

 høreapparater.
Folketinget vedtog den 10. juni 1997 lov nr. 458, hvorved  

 området for støtte til høreapparater overførtes  

 fra kommunerne til amtskommunerne.
Loven trådte i kraft den 1. juli  

 1997.
 Formålet med lovændringen var at skabe bedre  

 muligheder for at tilrettelægge en mere effektiv organisering af  

 høreomsorgen, idet bevillings- og betalingsforpligtelsen blev  

 overført til amterne.
Samtidig blev kravet om, at høreapparatbehandling -  

 forstået som høreprøve, udlevering og tilpasning af  

 høreapparat og nødvendig opfølgning - alene kunne finde  

 sted på audiologiske afdelinger, ophævet.
Herved blev der givet  

 amterne adgang til at foretage de nødvendige organisatoriske  

 ændringer internt, herunder se på hvordan den samlede ekspertise  

 på de audiologiske afdelinger og de amtskommunale  

 høreinstitutter kan udnyttes bedst muligt, ligesom amtskommunerne fik  

 mulighed for fx at inddrage privatpraktiserende ørelæger og  

 private høreklinikker i opgaveløsningen.
 Lovændringen pr. 1. juli 1997 og mulighederne for  

 ændret tilrettelæggelse af arbejdet har dog ikke i  

 tilstrækkelig grad nedbragt ventetiderne.
Forslagets indhold Forslaget giver mulighed for et friere valg af  

 leverandører af høreapparater og bidrager dermed til en  

 øget konkurrence, som på længere sigt må forventes  

 at medvirke til en nedbringelse af de lange ventelister på  

 høreapparatbehandling.
Herefter kan den hørehæmmede selv vælge  

 at lade høreapparatbehandlingen foregå i det offentlige uden  

 egenbetaling, eller vælge at gå til en godkendt, privat  

 høreapparatleverandør og dermed opnå et tilskud på  

 kr. 3.000 pr. høreapparat.
Tilskuddet kan ikke udgøre mere end  

 de faktiske udgifter.
 Det er en betingelse for at opnå tilskud, at  

 ansøgeren er blevet henvist til høreapparatbehandling af en  

 speciallæge i øre-, næse og halssygdomme.
Allerede i dag henvises langt størstedelen af  

 patienterne ved landets audiologiske afdelinger fra speciallæger.
Det  

 skønnes, at omkring 5-10 % af henvisningerne sker fra alment  

 praktiserende læge eller på anden måde.
 Børn og unge under 18 år forudsættes  

 fortsat behandlet i den offentlige høreomsorg.
 Med henblik på at sikre kvaliteten i  

 høreomsorgen vil det være en betingelse for at opnå  

 tilskud, at høreapparatet udleveres fra en godkendt leverandør,  

 der opfylder de krav, som Sundhedsstyrelsen fastsætter for god  

 høreapparattilpasning.
Vælger ansøgeren at forblive i det offentlige  

 system vil hjælpen fortsat være gratis.
Ansøgeren vil i  

 denne situation i samarbejde med den audiologiske afdeling få det bedst  

 egnede og billigste høreapparat udleveret.
Hvis ansøgeren vælger behandling hos en  

 godkendt, privat høreapparatleverandør, vil  

 pågældende modtage et tilskud på 3.000 kr. pr.  

 høreapparat.
Sammen med en eventuel egenbetaling forudsættes  

 tilskuddet at dække høreprøve, høreapparatet,  

 tilpasning, afprøvning, service, garanti, således at der  

 tidligst kan udløses et nyt tilskud efter en 4 års periode,  

 medmindre pågældende borger er udsat for en markant  

 helbredsbetinget forværring i sin hørelse, der kan begrunde et  

 nyt apparat.
 Amtskommunen afholder efter servicelovens § 131, stk.  

 6, udgifterne til hjælpemidler og forbrugsgoder, der bevilges af  

 amtskommunen, jf. § 97, stk. 2.
 Forslaget om den ændrede ydelsesstruktur er betinget  

 af, at der samtidig sikres den tilstrækkelige faglighed i  

 leverandørleddet, jf. nedenstående forslag om kvalitetssikring  

 og om personaleforhold.
 Forslaget medfører ændringer af  

 Socialministeriets bekendtgørelse nr. 125 af 19. februar 1998 om  

 ydelse af hjælpemidler og forbrugsgoder efter servicelovens §§ 97  

 og 98, idet der vil blive fastsat bestemmelser om udskiftningsperiode,  

 beregning af tilskud m.v.
Der vil i en kommende vejledning om ændringen blive  

 lagt vægt på, at kommunerne fortsætter deres  

 høreomsorgsarbejde og andre forebyggende foranstaltninger.
Denne  

 kommunale forpligtelse omfatter alle høreapparatbrugere uanset om  

 høreapparatet er erhvervet hos en godkendt, privat  

 høreapparatleverandør med tilskud eller hos det offentlige.
Det  

 bemærkes i øvrigt, at amtskommunens forpligtelse til at  

 instruere og undervise hørehæmmede i brugen af  

 høreapparatet ligeledes omfatter alle høreapparatbrugere.
 Selv med de foreslåede ændringer i  

 ydelsesstrukturen skal det understreges, at der stadigvæk skal satses  

 på udvikling og fleksibilitet i opgavevaretagelsen, og på hvilke  

 områder udvikling, nytænkning og fleksibilitet kan medvirke til  

 at aflaste ventelisterne.
Personaleforhold En udvidelse af leverandørsiden på  

 høreomsorgsområdet vil alt andet lige medføre et  

 større pres på de specialiserede personaleressourcer, specielt  

 audiologiassistenter.
 Forslaget vil formentlig udover en forøget indsats  

 af allerede uddannet personale på området medføre en  

 stigende efterspørgsel på nye personaleressourcer.
 I høreomsorgsudvalgets rapport fra maj 1997 blev  

 der peget på en række modeller for hvorledes amterne kunne  

 organisere opgavevaretagelsen, herunder hvilken organisationsform, der bedst  

 sikrer et så effektivt og sammenhængende tilbud som muligt.
 Af rapporten fremgår, at det er udvalgets  

 opfattelse, at udvalgets anbefalinger vedrørende samarbejdet mellem de  

 audiologiske afdelinger og høreinstitutter i de enkelte amter vil  

 kunne bidrage væsentligt til en kvalitets- og servicemæssig  

 forbedring af det samlede tilbud i høreomsorgen, herunder en reduktion  

 af ventetiderne ved de audiologiske afdelinger.
 Det er i øvrigt blevet påpeget, at der udover  

 de personalegrupper, der varetager de praktiske opgaver i forbindelse med  

 høreapparattilpasningen, også er mangel på den  

 tilstrækkelige lægelige ekspertise.
 I november 1998 opfordrede Undervisnings-, Sundheds- og  

 Socialministrene på regeringens vegne landets amtsborgmestre til at  

 forøge kapaciteten med henblik på høreapparattilpasning,  

 dels gennem sikring af flere uddannelsespladser, dels gennem en mere  

 fleksibel tilrettelæggelse af høreomsorgen.
 Fagligt Udvalg for Hospitalteknisk Assistentuddannelse,  

 hvorunder audiologiassistentuddannelsen hører, og hvor  

 Amtsrådsforeningen varetager formandskabet, har i januar 1999  

 udarbejdet en status om mulighederne for at øge uddannelseskapaciteten  

 på audiologiassistentuddannelsen, dels på offentlige  

 høreklinikker og dels ved eventuelt at inddrage private  

 høreklinikker som praktiksteder.
Ifølge denne status er der en normering på  

 78,24 audiologiassistentstillinger, heraf 15,5 er vakante.
Amterne  

 anslår, at der er et fremtidigt behov for yderligere 15,48. Af  

 praktikpladser for elever er der i alt 31 med et indtag på 14 pr.  

 år.
Amterne antager, at det er muligt at øge  

 uddannelseskapaciteten med yderligere ca. 8 pladser.
Der blev rettet henvendelse til samtlige private  

 høreklinikker, ørelæger og høreapparatfirmaer (ca.  

 200). Kun 27 af disse ønskede at uddanne audiologiassistenter, men  

 størstedelen kunne ikke godkendes af Fagligt Udvalg.
Kun 1 privat  

 høreklinik var ved statusopgørelsen godkendt som praktiksted  

 med 1 elevplads.
Manglen på audiologiassistenter vil således  

 ikke kunne løses med det nuværende optag af elever til  

 uddannelsen.
Amtsrådsforeningen har derfor gentaget opfordringen til  

 amterne om yderligere at udvide uddannelseskapaciteten.
 Da uddannelse af en audiologiassistent tager 2 ½ år,  

 må det antages, at de initiativer, som amterne har iværksat i  

 1999, først slår i gennem i høreomsorgen år  

 2002.
 Det bemærkes dog, at der for tiden er et  

 ekstraordinært stort hold under uddannelse til audiologiassistent (25  

 mod sædvanligvis 15 elever). Dette hold vil være  

 færdiguddannet sidst på sommeren år 2000.
Undervisningsministeriet vil, i takt med at der skabes  

 flere praktikpladser for audiologiassistenter, følge den samlede  

 uddannelsessituation løbende.
Det vil på sigt blive vurderet, om  

 der kan etableres en uddannelsesinstitution for audiologiassistenter i det  

 vestlige Danmark, eller om der evt. kunne etableres særlige  

 voksenforløb for ansøgere med særlige  

 forudsætninger.
Kvalitetssikring Der lægges i forslaget afgørende vægt  

 på, at private udbydere kan levere høreapparater på et  

 fagligt acceptabelt kvalitetsniveau, der fastsættes gennem opstilling  

 af en standard for god høreapparattilpasning.
Forslaget forudsætter, at der udarbejdes et  

 sæt retningslinier for god høreapparattilpasning, som indeholder  

 objektive kriterier for godkendelse som privat  

 høreapparatleverandør.
De objektive kriterier skal omhandle  

 forhold som uddannelse, udstyr, måltagning, tilpasning og eventuelle  

 andre sundhedsfaglige forhold.
Sundhedsministeren fastsætter regler, der sikrer  

 kvaliteten af ydelserne hos leverandører, der udleverer  

 høreapparater med tilskud.
I de påtænkte regler vil det  

 indgå, at det er en betingelse for at kunne yde tilskud til  

 høreapparater hos en privat leverandør, at den  

 pågældende leverandør lever op til de retningslinier for  

 god høreapparattilpasning, som er udarbejdet af Sundhedsstyrelsen.  

 Dette sikres ved, at leverandører, der ønsker at udlevere  

 høreapparater med tilskud, skal godkendes.
 Retningslinierne vil være fastlagt pr. 1. april  

 2000.
Administrative konsekvenser Indførelse af tilskud til høreapparater  

 skønnes at medføre en beskeden administrativ merbelastning for  

 amtskommunerne bl.a. forårsaget af kravet om en  

 speciallægeerklæring forud for udbetalingen af tilskuddet.
Økonomiske konsekvenser Indførelse af tilskud til høreapparater  

 skønnes at medføre en samlet amtskommunal merudgift på  

 18,2 mill. kr. i 2000 og 36,2 mill. kr. i 2001 og fremefter.
Merudgiften  

 skyldes, at personer, der er berettiget til et høreapparat, nu kan  

 få et tilskud på 3.000 kr. pr. høreapparat.
Det  

 skønnes at medføre en merudgift på 18,2 mill. kr. i 2000  

 og 36,2 mill. kr. i 2001 og fremefter.
 De administrative og økonomiske konsekvenser af  

 indførelse af tilskud til høreapparater skal forhandles med de  

 kommunale parter.
Erhvervsmæssige og miljømæssige konsekvenser Forslaget medfører alt andet lige positive  

 økonomiske konsekvenser for erhvervsdrivende på  

 høreapparatområdet.
 Forslaget skønnes ikke at have  

 miljømæssige konsekvenser.
Forholdet til EU-retten Fællesskabets princip om fri udveksling af vare- og  

 tjenesteydelser indebærer, at en dansk borger, der er berettiget til  

 støtte til høreapparat, og som køber et  

 høreapparat i et EU land, hos en af det pågældende land  

 godkendt leverandør af høreapparater, er berettiget til tilskud  

 på samme vilkår, som hvis høreapparatet var anskaffet i  

 Danmark hos en godkendt leverandør.
Dette princip er blevet  

 fastslået ved EF-domstolens afgørelse af 28. april 1998 i  

 Decker-sagen (C-120/95), der angik støtte fra en luxembourgsk  

 sygekasse for et par briller indkøbt i Belgien.
 En embedsmandsgruppe i Sundhedsministeriet har  

 undersøgt eventuelle konsekvenser af EF-domstolens afgørelser i  

 de to sager (C-120/95 Decker sagen og C-158/96 Kohll sagen).  

 Embedsmandsgruppens vurderinger for dansk lovgivning omfatter bl.a. tilskud  

 til visse hjælpemidler efter sociallovgivningen.
Lovforslagets konsekvenser i hovedtræk Positive konsekvenser/mindre- udgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner - Samlet amtskommunal merudgift på 18,2  

 mill. kr. i 2000 og 36,2 mill. kr. i 2001 og fremefter Administrative konsekvenser for stat, kommuner og  

 amtskommuner - - Økonomiske konsekvenser for erhvervslivet - - Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget medfører ingen udgiftsmæssige  

 ændringer som følge af EU-retten.
Bemærkninger til de enkelte bestemmelser Til § 1 Til nr. 1 Det foreslås, at der indføres frit valg ved  

 udlevering af høreapparater.
Når en ansøger, der er fyldt 18 år, er  

 blevet henvist til høreapparatbehandling af en speciallæge i  

 øre-, næse- og halssygdomme yder amtskommunen den  

 pågældende et tilskud på indtil kr. 3.000 pr.  

 høreapparat, når denne ønsker at benytte en anden  

 leverandør end den af amtskommunen anviste.
Leverandøren skal  

 være godkendt.
Tilskuddet dækker høreprøve,  

 høreapparat, tilpasning, service, garanti og kan kun udgøre de  

 faktiske udgifter inkl. moms.
Det foreslås endvidere, at Sundhedsministeren skal  

 fastsætte regler om sikring af kvaliteten af ydelserne hos private  

 høreapparatleverandører, herunder regler om godkendelse af  

 private leverandører.
Godkendelse skal foregå ud fra de af  

 Sundhedsstyrelsen udarbejdede og Sundhedsministeren fastsatte  

 retningslinier.
Til nr. 2 Tilskuddet til høreapparater foreslås  

 reguleret efter satsreguleringsprocenten, jf. lov om en  

 satsreguleringsprocent.
Det herved fremkomne beløb afrundes til  

 nærmeste kronebeløb.
Til nr. 3 Det foreslås, at også den foreslåede  

 regel om høreapparater bliver omfattet af revisionsbestemmelsen i  

 servicelovens § 146. Tidspunktet for revision er i forbindelse med  

 lovforslaget om godkendelse af private botilbud for voksne m.m. ( Lovforslag  

 nr.
L 176 - fremsat den 26. januar 2000 ) foreslået således, at  

 reglerne for særligt personlige hjælpemidler vil blive revideret  

 senest i folketingssamlingen 2003-2004.
Til § 2 Det foreslås, at loven træder i kraft den 1.  

 juli 2000.
Bilag Lovforslaget sammenholdt med gældende lov Gældende formulering Lovforslaget § 97. Kommunen yder støtte til  

 hjælpemidler til personer med varigt nedsat fysisk eller psykisk  

 funktionsevne, når hjælpemidlet 1)	i væsentlig grad kan afhjælpe de varige  

 følger af den nedsatte funktionsevne, 2)	i væsentlig grad kan lette den daglige  

 tilværelse i hjemmet eller 3)	er nødvendigt for, at den  

 pågældende kan udøve et erhverv.
Stk. 2. Amtskommunen yder støtte  

 til 1)	optiske synshjælpemidler til personer med en  

 varigt nedsat synsfunktion eller medicinsk-optisk definerede, varige  

 øjenlidelser, 2)	arm- og benproteser, 3)	høreapparater og 4)	særlige informationsteknologiske  

 hjælpemidler.
Stk. 3. Kommunen eller amtskommunen kan bestemme,  

 at et hjælpemiddel skal leveres af bestemte leverandører.
I  

 forbindelse med kommunens eller amtskommunens indgåelse af  

 leverandøraftaler inddrages repræsentanter for brugerne ved  

 udarbejdelse af kravspecifikationerne.
Stk. 4. For særligt personlige  

 hjælpemidler kan ansøgeren, såfremt den  

 pågældende ønsker at benytte en anden leverandør  

 end den af kommunen eller amtskommunen valgte, vælge selv at  

 indkøbe hjælpemidlet og få udgifterne hertil refunderet,  

 dog højst med et beløb svarende til den pris, kommunen eller  

 amtskommunen kunne have erhvervet hjælpemidlet til hos sin  

 leverandør.
Har kommunen eller amtskommunen ikke indgået  

 leverandøraftale, kan ansøgeren vælge leverandør.  

 Ved særligt personlige hjælpemidler forstås  

 ortopædisk fodtøj, arm- og benproteser, tandproteser,  

 støttekorsetter og bandager m.v., parykker, brystproteser,  

 stomihjælpemidler og kropsbårne synshjælpemidler til  

 personer med en varigt nedsat synsfunktion eller medicinskoptisk definerede,  

 varige øjenlidelser.
Stk. 5. Socialministeren kan fastsætte regler  

 om 1)	afgrænsningen af de hjælpemidler,  

 hvortil der kan ydes støtte, og adgangen til genanskaffelse, 2)	i hvilket omfang modtageren selv betaler en del af  

 udgiften til anskaffelse, reparation og drift af et hjælpemiddel, 3)	hvornår støtte til et  

 hjælpemiddel kan ydes som udlån eller udleveres som  

 naturalydelse, 4)	hvorvidt der skal gælde særlige  

 betingelser for støtte til visse hjælpemidler, herunder  

 muligheden for udlevering af visse hjælpemidler fra en offentlig  

 institution, 5)	hvorvidt visse hjælpemidler kan stilles til  

 rådighed som led i et botilbud og 6)	afgrænsningen mellem de hjælpemidler,  

 der ydes af kommunen efter stk. 1, og hjælpemidler, der ydes af  

 amtskommunen efter stk. 2.
 1. I § 97 indsættes efter stk. 4 som nye  

 stykker:
» Stk. 6. Sundhedsministeren fastsætter regler  

 om sikring af kvaliteten af ydelserne hos private  

 høreapparatleverandører, herunder regler om godkendelse af  

 private leverandører.« Stk. 5 bliver herefter stk. 7.
§ 136. Fradragsbeløb og den maksimale  

 betaling pr. time, der fastsættes i medfør af § 82, stk. 1,  

 reguleres en gang årligt den 1. januar med satsreguleringsprocenten,  

 jf. lov om en satsreguleringsprocent.
Fradragsbeløb afrundes til  

 nærmeste kronebeløb, der er deleligt med 100. Den maksimale  

 betaling pr. time afrundes til nærmeste kronebeløb.
 Stk. 2. De beløb, der er nævnt i  

 § 83, reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.  

 Beløbet afrundes til nærmeste kronebeløb, der er deleligt  

 med 12.
 Stk. 3. Det beløb, der er nævnt i  

 § 99, stk. 1, reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.  

 Beløbet afrundes til nærmeste kronebeløb, der er deleligt  

 med 1.000.
 Stk. 4. Det beløb, der er nævnt i  

 § 28, reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.  

 Beløbet afrundes til nærmeste kronebeløb, der er deleligt  

 med 8.
 2. I § 136 indsættes som stk.5:
» Gældende formulering:
 § 146. Forslag om revision af bestemmelserne i  

 § 97, stk. 3 og 4, fremsættes for Folketinget senest i  

 folketingsåret 1999-2000.
 Formulering foreslået ved L 176:
 § 146. Forslag om revision af bestemmelserne i  

 § 97, stk. 3 og 4, fremsættes for Folketinget senest i  

 folketingsåret 2003-2004.
 3. I § 146 ændres »stk. 3 og 4« til: »stk. 3-6«.
