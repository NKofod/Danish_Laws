Bekendtgørelse om ændring af bekendtgørelse om krav til a-kassernes kontrol og administration § 1 I bekendtgørelse nr. 150 af 20. februar 2019 om krav til a-kassernes kontrol og administration, foretages følgende ændringer:
 1. Indledningen affattes således:
»I medfør af § 88, stk. 4-6, § 90 a, stk. 3, § 91, stk. 3, 4 og 11 og § 100 a, stk. 3, i lov om arbejdsløshedsforsikring m.v., jf. lovbekendtgørelse nr. 199 af 11. marts 2020, og efter forhandling med Beskæftigelsesrådet, fastsættes efter bemyndigelse:« 2. Efter § 11 indsættes:
»§ 11 a.
A-kasserne skal udarbejde forretningsgange om ledelsens beføjelser, attestations- og godkendelsesprocedurer for ledelsen og om ledelsens inddragelse af a-kassens bestyrelse om væsentlige forhold i a-kassens drift.« § 2 Bekendtgørelsen træder i kraft den 1. januar 2021.
