 I bygningsreglement 1982 foretages følgende ændringer:
1.9, stk. 1 Der indsættes efter »tilladelser«: »og anmeldelser«.
1.9, stk. 9 Som nyt 3. punktum indsættes:
 »Ved anmeldelse forfalder gebyret til betaling ved indsendelse af  

 anmeldelsen«.
 Overskriften til 4.2 ændres til:
»Adgangsforhold« 4.2.1, stk. 4 affattes således:
»Fra indgangsdør (hoveddør) skal der i niveau med et vandret areal  

 umiddelbart uden for bygningen, jf. 4.2.2, stk. 3 være niveaufri adgang til  

 enheder i stueetagen og til eventuelle elevatorer.
Såfremt niveauforskelle  

 ikke kan undgås, skal højdeforskelle udlignes med rampe, jf. 4.2.2, stk.  

 4« 6.2, stk. 3 affattes således:
»En vandfyldt slangevinde er en slangevinde, der er udført i  

 overensstemmelse med de tekniske specifikationer i Dansk Brandværns-Komitees  

 brandtekniske vejledning nr. 15. Hvor forholdene tillader det, kan der  

 anvendes slangevinder udført i en konstruktion, der ikke er fastmonteret på  

 væg.« 13.1, stk. 1 Som nyt litra d indsættes:
»d. sireneenheder til varslingsanlæg, som udføres af eller godkendes  

 af Civilforsvarsstyrelsen.« 13.9 Overskriften til 13.9 ændres til:
»Avls- og driftsbygninger samt vindmøller« I 1. afsnit tilføjes efter »avls- og driftsbygninger«:
 »samt vindmøller«.
13.9.2 Tilføjelse af nyt stk. 5 »Stk. 5.  For vindmøller kan kravet i stk. 1 anses  

 for opfyldt, når vindmøllen opføres i overensstemmelse med den  

 typegodkendelse, der er meddelt i henhold til Energiministeriets  

 bekendtgørelse om godkendelse og certificering af vindmøller.« 13.9.5, stk. 1, 1. punktum affattes således:
»De nedenfor angivne lempelser gælder for ejendomme, som er  

 beliggende i landzone, jf. lov om by- og landzoner med undtagelse af  

 vindmøller, hvor lempelserne også gælder for ejendomme, som er beliggende i  

 byzone.« 13.9.5, stk. 4 Tilføjelse af nyt litra e:
»e. for vindmøller skal vedlægges den meddelte typegodkendelse.« 13.9.5, stk. 8 affattes således:
»For kommunalbestyrelsens behandling af anmeldelser vedrørende  

 jordbrugserhvervenes avls- og driftsbygninger samt væksthuse ved gartnerier  

 betales ikke gebyr efter 1.9.« Bestemmelserne i dette tillæg træder i kraft straks.
Boligministeriet, Bygge- og Boligstyrelsen, den 26. juni 1990 Yderligere eksemplarer af dette tillæg kan købes hos Statens  

 Informationstjeneste, Postboks 1103, 1009 København K.
Bemærkninger til tillæg 9 Ad 1.9, stk. 1 og stk. 9 Ændringerne muliggør, at der kan opkræves gebyr også for  

 anmeldelsespligtige byggerier.
Der henvises til ændringerne af 13.9 for så  

 vidt angår vindmøller.
Opmærksomheden henledes på, at gebyret forfalder til  

 betaling ved indsendelse af anmeldelsen, og at forfaldstidspunktet ikke er  

 afhængig af, om anmeldelsen af det pågældende projekt kan gennemføres.
Ad 4.2 og 4.2.1, stk. 4 Bygge- og Boligstyrelsen er blevet bekendt med, at den gældende  

 bestemmelse om niveaufri adgang til bygningers stueetage er blevet opfattet  

 og fortolket på forskellige måder.
 Ændringerne præciserer derfor dels, at bestemmelsen om niveaufri adgang  

 også gælder for den direkte adgang til boligenheder og andre enheder  

 beliggende i bygningens stueetage og dels, at adgangen skal kunne ske i samme  

 plan som adgangsarealet uden for bygningen, og at der ikke må være trin  

 mellem niveauet (terrænet) uden for bygningen og enhederne i stueetagen samt  

 eventuelle elevatorer.
Såfremt der er niveauforskelle kan disse udlignes ved at der udføres  

 rampe.
Bestemmelsen tillader således ramper i stedet for vandret plan, men  

alene når dette er nødvendigt på grund af niveauforskelle i terrænet.  

 Ramper skal udføres efter bestemmelserne i reglementets kapitel 4.2.2.
 Opmærksomheden henledes på, at bestemmelsen om niveaufri adgang til  

 bygningers stueetage er gældende for enheder omfattet af reglementet.
Ad 6.2, stk. 3 Efter bestemmelserne i bygningsreglement 1982, kapitel 6.2, stk. 3 skal  

 vandfyldte slangevinder udføres i overensstemmelse med Dansk  

 Brandværnskomitees Brandtekniske vejledning nr. 15, vandfyldte slangevinder.  

 I vejledningen beskrives de tekniske krav til udførelse af slangevinder, der  

 er fastmonteret på væg.
 Byggebestemmelser udtrykkes i videst muligt omfang som funktions- og  

 ydeevnekrav for ikke at lægge hindringer i vejen for en produktionsudvikling.
Ud fra dette hensyn ændres bestemmelserne i stk. 3, så der nu tillades  

 anvendt slangevinder i en konstruktion, hvor slangevinden ikke behøver at  

 være fastmonteret på væg, når sikkerhedsmæssige hensyn i øvrigt tillader det  

 ud fra en konkret vurdering af slangevindens egnethed i forhold til brugeren  

 samt lokalets/lokalernes anvendelse og indretning.
Det er en betingelse, at  

 slangevinden i øvrigt opfylder de tekniske krav til materialer og komponenter  

 samt ydeevne, som fremgår af Dansk Brandværnskomitees Brandtekniske  

 vejledning nr. 15.
Ad 13.1, stk. 1, litra d Den nye bestemmelse tillader, at sireneenheder til varslingsanlæg, der er  

 udført efter godkendelse fra Civilforsvarsstyrelsen, kan opføres, tages i  

 brug og nedrives uden tilladelse efter byggelov og bygningsreglement.
Civilforsvarsstyrelsen har opnået politisk tilslutning til, at der  

 etableres et nyt landsdækkende varslingssystem, og at projektets første fase  

 gennemføres i løbet af de næste 4 år.
Dette indebærer, at der i denne periode  

 skal opsættes 1200-1400 elektroniske sireneenheder i et landsdækkende system.
 Civilforsvarsstyrelsen har oplyst, at sireneenhederne vil blive opsat, så  

 de befinder sig ca. 15 m over niveau - eller højere - hvorved den bedste  

 lydudbredelse kan opnås.
 Civilforsvarsstyrelsen har skønnet, at ca. 45 pct. af sirenerne kan  

 opsættes på eksisterende flade tagkonstruktioner, ca. 15 pct. af sirenerne  

 kan opsættes på eksisterende skrå tagkonstruktioner, mens de resterende ca.  

 40 pct. af sirenerne skal opsættes på særlige master.
 Civilforsvarsstyrelsen har videre angivet følgende vægt- og højdegrænser  

 for største og mindste sireneenhed:
 Til højden skal for alle enheder lægges en opsætningsenhed, der vil være  

 ca. 1,5 m høj.
 Da de elektroniske sireneenheder udføres i standardiseret konstruktion,  

 godkendt af Civilforsvarsstyrelsen, er det ikke fundet nødvendigt, at der for  

 de omhandlede 1200-1400 sireneenheder sker individuel byggesagsbehandling i  

 samtlige landets kommuner som bygningsmyndighed.
 Det bemærkes, at de nævnte sireneenheder ved bekendtgørelse ligeledes  

 undtages fra kommuneplanlovens højdebestemmelse i § 43, stk. 1.
Ad 13.9, 13.9.2, stk. 5, 13.9.5, stk. 1 og stk. 8 En arbejdsgruppe om myndighedsbehandling af vindmøller, nedsat af  

 Energiministeren har i rapport af marts 1989 foreslået, at  

 byggesagsbehandlingen for vindmøller bliver omfattet af anmeldelsessystemet.
 Vindmøller medtages derfor i kapitel 13.9, således at vindmøller omfattes  

 af de regler, der gælder for jordbrugserhvervets avls- og driftsbygninger.  

 Det bemærkes dog, at vindmøller beliggende i byzone også er omfattet af  

 anmeldelsesordningen, jf. ændringen af 13.9.5, stk. 1, 1. punktum.
 Opmærksomheden henledes endvidere på, at kravene til udførelse og  

 dimensionering af bygningskontruktioner normalt kan anses for opfyldt, når  

 vindmøllen opføres i overensstemmelse med den for møllen givne  

 typegodkendelse.
 I medfør af 13.9.5, stk. 6 har kommunalbestyrelsen pligt til indenfor 2  

 ugers fristen at undersøge, om det anmeldte byggearbejde er i strid med den  

 anden lovgivning, der er nævnt i 13.9.5, stk. 6.
Kommunernes gennemgang af anden lovgivning må ske inden 2 ugers fristens  

 udløb, og såfremt projektet findes stridende mod anden lovgivning, må  

 kommunen inden 2 ugers fristens udløb gøre indsigelse imod, at byggeriet  

 startes.
Såfremt byggeriet alligevel påbegyndes, kan kommunen meddele påbud  

 om standsning af byggearbejdet.
 For kommunalbestyrelsens behandling af anmeldelser vedrørende vindmøller  

 kan opkræves gebyr efter 1.9.
