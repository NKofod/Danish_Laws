Den 30-årige blev akut tvangsindlagt på psykiatrisk afdeling  

 på farlighedskriteriet, efter at han forinden var blevet anholdt af  

 politiet, fordi han havde været aggressiv, truet forbipasserende med  

 kniv og øvet hærværk mod biler.
Ved indlæggelsen var  

 den 30-årige tydeligt psykotisk, truende og latent aggressiv.
Da han  

 blev nægtet medicin for påståede mavesmerter, gik  han  

 direkte til angreb på et personalemedlem, som han tidligere havde haft  

 en konflikt i forhold.
Den 30-årige skubbede og slog det  

 pågældende personalemedlem ned mellem to stole, hvorefter det  

 øvrige personale, med assistance fra ekstra personale fra  

 naboafdelingen, forsøgte at fastholde og pacificere ham.
I  

 første omgang faldt den 30-årige nogenlunde til ro og kunne  

 placeres i en stol på gangen, men han blev hurtigt aggressiv igen og  

 smed med et askebæger.
Han blev derefter, på beslutning fra  

 afdelingens 1. reservelæge, uden modstand bæltefikseret og fik  

 frivilligt injektioner med Cisordinol depot 300 mg og Cisordinol Akutard 100  

 m.
Det fremgår af hospitalsjournalen, at der blev foretaget en  

 løbende vurdering af den 30-åriges tilstand, som svingede mellem  

 perioder med indsigt i egen situation og personlig kontrol, og perioder med  

 latent aggressiv og utilstrækkelig impulskontrol.
Man forsøgte  

 løbende korterevarende løsning af bælte, først  

 løsning i forbindelse med toiletbesøg, senere af 3 1/2 times  

 foruden toiletbesøg, og sidst 1 time x 3 dagligt.
Efter 3 3/4  døgn virkede den 30-årige, - under en samtale  

 med 1. reservelægen på afdelingen -, relevant, rolig og samlet.  

 Det blev vurderet, at den 30-årige kunne overholde aftaler og ville  

 henvende sig til personalet ved behov, og bæltefikseringen blev  

 derefter ophævet.
Da den 30-årige følte sig mest tryg ved  

 at have en person tæt omkring sig, fortsatte han med fast vagt i  

 yderligere 6 døgn, hvorefter man forsøgsvis undlod fast vagt i  

 dagtiden på de dage, hvor personalesituationen var til det.
Tvangsfiksering opfyldte krav om mindst  

 indgribende foranstaltning Afgørelsen blev senere anket til Sundhedsvæsenets  

 Patientklagenævn, som fandt, at betingelserne for tvangsfiksering var  

 opfyldt, idet der var en nærliggende fare for, at den 30-årige  

 selv eller andre ville lide skade på legeme eller helbred.
 Sundhedsvæsenets Patientklagenævn fandt desuden, at  

 tvangsfikseringen opfyldte kravet om mindst indgribende foranstaltning.  

 Nævnet lagde herved lagt vægt på, at man, forinden  

 bæltefikseringen blev foretaget, forgæves havde forsøgt at  

 berolige den 30-årige ved fastholden, men at han blev voldsom, voldelig  

 og overfaldt sygehuspersonalet.
Sundhedsvæsenets Patientklagenævn fandt ligeledes, at  

 udstrækningen af tvangsfikseringen igennem ca. 3 3/4 døgn  

 opfyldte kravet om mindst indgribende foranstaltning.
Nævnet har herved  

 lagt vægt på, at fikseringen udfra hospitalsjournalen blev  

 løbende vurderet, idet den 30-årige, uanset han tidvis var  

 faldet noget til ro, stadig måtte anses for latent aggressiv og med  

 utilstrækkelig impulskontrol.
Nævnet lagde ligeledes vægt  

 på, at bæltefikseringen, i takt med den løbende vurdering,  

 blev gradvis ophævet frem til, at den 3 3/4 døgn senere kunne  

 ophæves.
 Sundhedsvæsenets Patientklagenævn tiltrådte på  

 denne baggrund den afgørelse, der var truffet af Det lokale  

 Psykiatriske Patientklagenævn.
