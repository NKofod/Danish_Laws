 Efter indstilling fra stenhugger-, brolægger- og stukkaturfagenes  

 fællesudvalg i lærlingesager fastsætter lærlingerådet herved i medfør af §  

 24, stk. 5, i lov nr. 261 af 2. oktober 1956 om lærlingeforhold nedenstående  

 uddannelsesregler, som angiver mindstemålet for uddannelsen i brolæggerfaget,  

 og som er bindende for fagets læremestre.
 Lærlingen antages til oplæring som brolægger.
 Lærlingen skal i videst muligt omfang oplæres i alle fagets discipliner,  

 og det skal tilstræbes, at den praktiske uddannelse ikke meddeles i et større  

 tempo, end lærlingens evner tillader.
 Uddannelsen omfatter følgende:
I.
Efter praktisk arbejdstegning afsætning af flugter og højder, herunder  

 opøves brugen af: I.Mire-tavler 2.Waterpas 3. Retholdt 4. Båndmål, meterstok  

 etc.
II.
Den manuelle faglige uddannelse omfatter: I.Hugning af flise- og  

 brostenssmiger. 2. Sætning af: a.
Fortovssten b.
Chaussesten c.
Kørebanesten  

 d.
Kantsten. 3. Lægning af: a.
Fliser b.
Klinker.
 4. Under hensyntagen til aflægning af svendeprøve samt  

 til at lærlingen skal kunne vejlede og instruere arbejdsmænd, der assisterer  

 under arbejdets udførelse, skal lærlingen oplæres til at kunne støde og  

 afrette eget udført arbejde.
III.
I forbindelse med oplæringen opøves lærlingens færdighed i at benytte  

 følgende værktøj: 1. Flise-sætjern 2. Fladmejsler 3. Spidsmejsler 4.  

 Granit-sætjern 5. Kantjern 6. Klaphammer 7. Duks.
 Såfremt der periodisk indtræffer mangel på rent brolæggerarbejde i  

 læremesterens virksomhed, er lærlingen pligtig at udføre stenarbejde eller  

 andet forefaldende arbejde.
 Det forbeholdes læremesteren, i tilfælde af arbejdsledighed eller mangel  

 på det for lærlingens uddannelse passende arbejde, midlertidigt at beskæftige  

 lærlingen hos en anden brolæggermester, dog under læremesterens ansvar for  

 lærlingens uddannelse på det pågældende sted.
 Den mester, hos hvem lærlingen måtte blive sat i arbejde af sin  

 læremester, skal opfylde de i lærlingelovens § 2 fastsatte betingelser for at  

 antage lærlinge.
 For så vidt lærlingen midlertidigt beskæftiges hos en anden læremester,  

 skal meddelelse herom sendes til det faglige lærlingeudvalg for  

 brolæggerfaget.
 Af hensyn til arbejdssikkerheden kræves, at lærlingen under arbejdet er  

 iført franske træsko.
 Lærlingen skal deltage i den for faget godkendte undervisning på teknisk  

 skole, jfr. lærlingelovens § 13.
 Lærlingerådet, den 18. september 1963.
