Cirkulære om størrelse af og udstyr af indsattes opholdsrum i kriminalforsorgens institutioner (Til kriminalforsorgens fængsler og arresthuse) § 1. Indkvartering af indsatte skal ske i lokaler med et gulvareal, der i enkeltceller er på minimum 6 m2 og i dobbeltceller på minimum 8 m2.
 § 2. Den indsattes opholdsrum skal mindst være forsynet med følgende:
 1) Seng med madras, dyne og hovedpude.
 2) Bord.
 3) Stol med polstring eller løs pude.
 4) Skab.
 5) Spejl.
 6) Askebæger.
 7) Papirkurv.
 8) Opslagstavle.
 9) Belysning i loft og ved bord og seng.
 § 3. Ved indsættelsen udleveres:
 1) Lagen, dynebetræk og hovedpudebetræk.
 2) Håndklæde.
 3) Badehåndklæde af frotté.
 4) I det omfang det ikke indgår i køkkenbeholdning  kop og underkop eller krus, desserttallerken og teske, opvaskebørste, viskestykke og karklud.
 Stk. 2. Sengelinned skiftes hver 14. dag, medmindre særlige forhold gør hyppigere skift nødvendig.
Stk. 3. Håndklæde, badehåndklæde, viskestykke og karklud skiftes én gang om ugen eller efter behov.
De øvrige effekter fornys efter behov.
 § 4. I det omfang, der ikke er indført selvforvaltning i institutionerne, kan den indsatte efter anmodning få udleveret følgende:
 1) Engangsbarberskraber og barberskum.
 2) Tandbørste og tandpasta.
 3) Kam.
 4) Håndsæbe.
 5) Hårshampoo.
 6) Neglebørste.
 § 5. I det omfang økonomiske, bygningsmæssige og sikkerhedsmæssige forhold gør det muligt, kan opholdsrummene udstyres med yderligere inventar mv., f.eks. køleskab, gardiner, håndvask, væghylde, armstol, sofabord og rumudsmykning.
 § 6. Den indsattes opholdsrum forsynes med en fortegnelse over, hvilke inventargenstande mv. rummet er udstyret med.
 § 7. Cirkulæret træder i kraft den 3. oktober 2011.
 Stk. 2. Cirkulære nr. 99 af 3. maj 1977 om udstyr af indsattes opholdsrum og om udlevering af linned, toiletartikler mv. ophæves.
