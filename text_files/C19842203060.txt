Indholdsfortegnelse I Indledning II Undervisning 1. Tekstlæsning 2. Mundtlig udtryksfærdighed 3. Ordforråd 4. Grammatik 5. Audiovisuelle hjælpemidler a.
Sproglaboratorium b.
Båndoptager c.
Film og video d.
Billedmateriale e.
Edb 6. Den større skriftlige opgave a.
Valg af område b.
Det forberedende arbejde c.
Opgavens titel d.
Opgavens udformning e.
Bedømmelse af opgaven III Eksamen 1. Eksamenspensum 2. Selvstuderende 3. Ekstemporaltekst 4. Eksamination 5. Bedømmelse I Indledning.
 Nærværende vejledning uddyber de krav som er indeholdt i bekendtgørelse om  

 højere forberedelseseksamen af...................... § .......
 Vejledningen belyser de fagligt-pædagogiske overvejelser der ligger til  

 grund for bekendtgørelsen, samt giver vejledende eksempler på hvordan disse  

 kan praktiseres.
 II Undervisning.
 1. Tekstlæsningen.
Da hf-forløbet er ret kort og koncentreret, må undervisningen  

 tilrettelægges således at begynderstoffet (der kun må tælle 25 sider af det  

 samlede pensum) er gennemgået i løbet af 50 - 60 timer, svarende til et  

 semester på de 2-årige hf-kurser.
Det er derfor hensigtsmæssigt at vælge et  

 begyndersystem med en forholdsvis hurtig progression eller beskære det valgte  

 system og eventuelt supplere med den nødvendige grammatik (det vil ofte dreje  

 sig om de vigtigste uregelmæssige verber og tiderne~ l'imparfait, le futur  

 simple og le conditionnel).
Et af formålene med undervisningen er ifølge bekendtgørelsen at de  

 studerende får sådanne forudsætninger at de kan forstå en lettere fransk  

 tekst.
Til disse forudsætninger hører viden om geografiske, samfundsmæssige  

 og kulturelle forhold i Frankrig og eventuelt andre fransktalende lande, og  

 det er derfor vigtigt at der under tekstlæsningen lægges vægt på at give de  

 studerende den nødvendige baggrundsviden.
I mange tilfælde vil det styrke de  

 studerendes interesse at teksterne indsættes i en større sammenhæng, og i  

 starten kan begyndersystemets tekster suppleres med lette autentiske tekster  

 som fx rigeligt glosserede uddrag af artikler og interviews, annoncer,  

 reklamer, digte, sange og skoleradioudsendelser som udvider begynderbogens  

 oplysninger om Frankrig og fransktalende områders forhold.
 Efter begyndersystemet kan man enten fortsætte med de lette autentiske  

 tekster, eller man kan læse nogle enkelte adapterede tekster og  

 skoleradioudsendelser på niveau elementaire.
 Når man går over til den egentlige tekstlæsning, er det vigtigt at  

 teksterne vælges ud fra de studerendes sproglige formåen, deres interesser og  

 behov, som kan være meget forskellige på grund af at holdene ofte er blandede  

 med hensyn til alder og baggrund.
Læsningen kan systematiseres ved at teksterne grupperes omkring emner:  

 uddannelsesforhold, sociale forhold, historiske perioder (fx 2. verdenskrig  

 eller Algier-krisen), generationskonflikter, kærlighed, enkelte regioner, et  

 andet fransktalende land o.s.v., ligesom man kan fordybe sig i enkelte  

 værker.
Inden for emnerne kan man skabe variation ved at anvende forskellige  

 typer af tekster og materialer, såfremt fiktion, sagprosa, film, lyd- og  

 videobånd, sange samt dansksproget materiale, således at emnet bliver belyst  

 fra flere synsvinkler og ordforrådet bliver så bredt som muligt.
Det er derfor ikke hensigtsmæssigt at arbejde med samme tekst over en alt  

 for lang periode, 6 - 8 uger må anses for maksimum.
For alligevel at give de  

 studerende mulighed for at stifte bekendtskab med et større værk kan man læse  

 det i uddrag og enten supplere det med en filmatisering eller et lydbånd (fx  

 skoleradioudsendelser), eller man kan veksle mellem intensiv og ekstensiv  

 læsning.
Ved den intensive lægges vægt på grundighed og præcision i  

 tekstbehandlingen, mens man ved den ekstensive lader de studerende læse  

 større afsnit, vekslende fra to til fire sider pr. lektion.
Her kontrollerer  

 man ikke om alle enkeltheder er forstået, men lægger vægt på hovedlinierne.  

 Den ekstensive læsning vil være vanskelig på dette niveau, men kan  

 praktiseres i timerne som gruppearbejde.
Til hjemmeforberedelsen af såvel intensivt som ekstensivt læste tekster  

 bør de studerende have rigelige gloser og præcise opgaver.
Disse opgaver kan  

 fx bestå i at besvare spørgsmål vedrørende hovedpunkterne i en episode eller  

 i at udarbejde referater eller bidrage til en karakteristik af en eller flere  

 personer.
Hvis besvarelsen er skriftlig kan lærer og studerende rette den i  

 fællesskab i timerne.
For tidligt at vænne de studerende til at arbejde med håndbøger anbefales  

 det at udlevere en elementær grammatik, en fransk-dansk og en dansk-fransk  

 ordbog.
Da mange studerende ikke er øvede i brugen af disse, er det  

 nødvendigt med vejledning.
 2. Mundtlig udtryksfærdighed.
I arbejdet med talefærdighed må det overordnede mål være at de studerende  

 skal kunne fremstille indholdet af en tekst eller et emne på fransk, således  

 at det ikke giver anledning til misforståelser.
Det er vigtigt at de  

 studerende hjælpes på gled ved at læreren opgiver relevante gloser eller  

 konstruktioner, og at de under samtalen ikke afbrydes af for mange rettelser  

 fra lærerens side.
Væsentlige fejl kan noteres af læreren med henblik på  

 systematisk gennemgang efter samtalen.
I taletræningen skal man lære de studerende at anvende både dialog~ og  

 referatform.
Det er muligt at tilgodese begge behov hvis man sørger for at de  

 regelmæssigt, fx i en del af hver time, arbejder sammen i mindre grupper.
Man  

 kan lade dem stille spørgsmål til hinanden om identitet, boligforhold, skole,  

 fritid, familie, arbejde o.s.v., og man kan lade dem selv producere spørgsmål  

 til hinanden ud fra de læste tekster.
 3. Ordforråd.
 I hele undervisningsforløbet må læreren og de studerende skelne nøje  

 mellem det centrale ordforråd som de studerende skal beherske aktivt, og det  

 større passive ordforråd som de har brug for under tekstlæsningen.
Det er en god støtte for udtryksfærdigheden at de studerende allerede i  

 begynderundervisningen aktivt tilegner sig et begrænset, men centralt  

 ordforråd: dette kan fx bygges op omkring en person og dennes dagligdag.
I  

 hvilken retning ordforrådet siden skal udbygges, afhænger af hvilke tekster  

 holdet vælger at læse.
Bl.a. for at have rimelige forudsætninger for at klare  

 ekstemporalteksten til eksamen tilfredsstillende må de studerende have et  

 passende ordforråd af en vis bredde.
Dette tilgodeses ved at læse  

 forskelligartede tekster, dog gerne grupperet omkring et begrænset antal  

 emner.
I de spørgsmål og opgaver læreren stiller til de studerende, er det  

 vigtigt at lægge op til brug af det centrale, gennemgående ordforråd i  

 svarene.
 4. Grammatik.
Grammatikken er en hjælpedisciplin, og indlæringen af den franske  

 grammatik skal tjene forståelsen af det læste og hørte sprog og fremme talefærdigheden.
 Man må være forberedt på at de studerende møder med meget forskellige  

 grammatiske forudsætninger, og at det derfor kan være nødvendigt at indføre  

 de almene grammatiske grundbegreber, samtidig med at den franske grammatik  

 indlæres.
Ligesom for ordforrådets vedkommende er det inden for grammatikken af  

 største betydning at skelne imellem hvad de studerende skal beherske aktivt,  

 og hvad de har brug for som passiv viden.
På grund af det relativt korte  

 forløb står læreren sig ved at forenkle den grammatik der skal indlæres  

 aktivt, så meget som overhovedet muligt.
Man kan således overveje om det er  

 tilrådeligt at bruge tid på indlæring af personlige pronominer i akkusativ og  

 dativ, når det er muligt at danne korrekte, forståelige sætninger uden.  

 Kongruens, sammentrækning og artikelbrug er derimod områder, som det er svært  

 at komme udenom hvis man vil lære de studerende at udtrykke sig klart og  

 præcist, ligesom brugen af bøjningen af verberne må indtage en central plads.  

 I samtalen vil det være naturligt at tage udgangspunkt i nutidsplanet og de  

 tider der relaterer sig hertil, således at le present, le passe compose og le  

 futur proche indlæres aktivt, bl.a. fordi det er disse tider man normalt har  

 brug for når man refererer en begivenhed eller indholdet af en tekst og når  

 man fører en naturlig samtale.
De øvrige tider skal kunne oversættes fra  

 fransk til dansk.
Meningen med den udleverede grammatik er at den skal bruges som  

 opslagsbog.
Men da de færreste studerende vil være i stand til dette uden  

 vejledning, må den præsenteres af læreren ligesom det kan tilrådes at bruge  

 den i timerne under lærerens vejledning.
Det lønner sig næppe at gennemgå den  

 fra den ene ende til den anden, men dens opstillinger og oversigter kan være  

 en hjælp for den studerende der ønsker at systematisere de grammatiske  

 regler.
Indlæringen og forståelsen kan endvidere støttes ved at man sammen med de  

 studerende udarbejder oversigter over det gennemgåede stof efter periode med  

 intensiv grammatikindlæring.
Erfaringsmæssigt er det mest givende at veksle  

 mellem sådanne perioder og faser hvor det indlærte stof får tid til at sætte  

 sig, hvor man fx dyrker ekstensiv tekstlæsning eller i særlig grad vægter  

 samtaledisciplinen.
 5. Audiovisuelle hjælpemidler.
a.
Sproglaboratorium.
Sproglaboratoriet kan anvendes under hele forløbet til indøvelse og  

 træning af lyd, intonation, grammatik og lytteforståelse.
De studerende kan  

 arbejde i individuelt tempo og eventuelt med individuelle opgaver.
Dette kan  

 være nyttigt hvis holdets deltagere møder med forskellige forudsætninger.
For at arbejdet skal give udbytte, må læreren tydeligt definere hvad  

 indlæringsmålet er, med hvilke øvelser det ønskes nået, og hvordan man ønsker  

 at evaluere resultatet.
Dette gælder både for de færdigkøbte programmer og  

 for de ad-hoc-programmer læreren selv fremstiller.
Programmerne kan  

 forberedes hjemme af de studerende ud fra trykte forlæg, og arbejdet i  

 laboratoriet følges op i den normale klasseundervisning så det indgår  

 meningsfuldt i helheden.
Hvad øvelsestyperne angår, er der nok grund til at advare mod for mange og  

 for ensartede strukturøvelser der kan føre til mekanisk reproduktion.
Hvis  

 man anvender strukturøvelser, skal de varieres, så svarene ikke bliver alt  

 for forudsigelige.
Anbefales kan bl.a. de øvelser der kombinerer auditive og  

 skriftlige opgaver, fx udfyldningsøvelser, gloseøvelser og lytteøvelser.
Man  

 kan således anvende 1) hultekster: fra et tekstforlæg udelader man først enkelte ord, siden  

 længere perioder som de studerende skal lytte sig til og indsætte skriftligt  

 på deres ark.
 2) multiple-choice øvelser som kontrollerer forståelsen efter at teksten  

 er gennemlyttet.
 3) spørgsmål på dansk eller fransk som skal besvares efter at en tekst er  

 gennemlyttet uden skriftligt forlæg.
b.
Båndoptager.
 Variation kan opnås ved at veksle mellem afspilning med lukket bog hvorved  

 de studerende vænnes til at høre ukendt tekst, og afspilning med åben bog så  

 de studerende kan sammenligne skrift og lyd.
c.
Film og video.
Film- og tv-udsendelser har i forbindelse med sprogundervisning først og  

 fremmest den funktion at de gennem billedsiden kan gøre stoffet mere levende.  

 De kan anvendes til træning i forståelse af autentisk sprog, til formidling  

 af samfunds- og kulturstof og af kunstneriske oplevelser.
Billedsiden støtter  

 i mange tilfælde indlæringen betydeligt, idet eleverne ofte er mere visuelt  

 end auditivt indstillede.
Ved film eller videoudsendelser hvor man er i besiddelse af et  

 tekstforlæg, kan tekstgennemgangen starte med forevisning af en sekvens.  

 Eleverne forstår derved sammenhængen og får en del af gloserne foræret  

 hvorved gennemgangen lettes.
Skoletv-udsendelser kan bestilles gennem de  

 fleste lokale amtscentraler (adresser findes i Katalog over  

 undervisningsmidler for Gymnasiet og hf). Film og videoudsendelser kan enten  

 lejes gennem Statens Filmcentral eller hos 16mm-udlejningsselskaber, og  

 indenfor begge områder findes både dokumentar- og spillefilm.
d.
Billedmateriale.
Anvendelse af billedmateriale (dias, stordias, reklamer, plakater,  

 reproduktioner, illustrationer, fotografier) kan på alle undervisningstrin  

 være en stor hjælp i træningen af talefærdighed.
Det kan dels benyttes  

 selvstændigt som grundlag for friere sprogproduktion, dels fungere som  

 supplement til de læste tekster og perspektivere dem.
 Billedmateriale kan fås gennem Institut Francais, rejsebureauer og  

 Filmmuseet som fremsender fotokopier af stills fra film.
 Derudover kan man selv fremstille dias ved at affotografere  

 billedmateriale fra bøger, tidsskrifter, plakater m.m.
 Film, videoudsendelser og billedmateriale kan iøvrigt indgå i læsepensum  

 efter særlige regler, jvf. skrivelse af 5. februar 1981, RS 02-05.
e.
EDB.
Der foregår en meget stærk udvikling inden for datastøttet og  

 dataformidlet undervisning.
Adskillige skoler har udarbejdet enkle  

 sprogprogrammer, og det kan forudses at man inden for den nærmeste fremtid  

 vil kunne købe - eller gennem amtscentralerne rekvirere - mere udbyggede  

 programmer.
Det er en stor fordel at man som lærer har så megen viden om edb  

 at man er i stand til eventuelt at tilpasse disse færdige programmer til de  

 enkelte klasser.
 Ved den datastøttede undervisning anvendes computeren til træning af  

 allerede indlærte færdigheder fx ved grammatiske øvelser, multiple-choice  

 øvelser med en gradvis progression i spørgsmålene, og de studerende kan her  

 inddrages i udarbejdelsen af programmerne.
Ved den dataformidlede undervisning underviser computeren i et delemne  

 eller en disciplin.
Hvis den studerende ikke har forstået problemet, bliver  

 det hele gennemgået igen på en simplere måde og gennemgangen bliver gradvis  

 sværere.
Fordelen ved de to programtyper er at de studerende koncentrerer sig om et  

 spørgsmål eller problem ad gangen og at hun/han ikke går videre før det er  

 korrekt besvaret og dermed forstået.
Derudover er det en fordel at de  

 studerende kan arbejde differentieret og at rettelserne udføres  

 øjeblikkeligt.
 En tredie mulig anvendelse af edb i sprogundervisningen er brugen af edb  

 som vidensbase, fx ordbog, gloseliste samt central for oplysninger som de  

 studerende kan hente frem i forbindelse med selvstændigt arbejde med bestemte  

 emner.
 Endvidere kan edb indgå i et samarbejde omkring den indflydelse som den  

 teknologiske udvikling har på vores hverdag.
 6. Den større skriftlige opgave.
 Formålet med den større skriftlige opgave i fransk er at de studerende  

 selvstændigt skaffer sig viden og indsigt i et område med tilknytning til  

 faget, og at de i besvarelsen dokumenterer indholdsmæssig og sproglig  

 forståelse af fransksproget materiale af passende omfang og sværhedsgrad.
 Opgaven skrives normalt på dansk, dog således at citater fra det  

 fransksprogede materiale skrives på fransk.
 Opgavens omfang vil normalt være 12 - 16 maskinskrevne sider.
a.
Valg af område.
De studerende kan selv, sammen med faglæreren, finde frem til et passende  

 område.
Det bedste er som regel at tage udgangspunkt i et emne eller en tekst  

 som har været behandlet i undervisningen.
Der er flere grunde til at anbefale  

 et sådant valg.
For det første kommer den skriftlige opgave derved til at  

 indgå som et mere naturligt led i det daglige arbejde, således at det ikke  

 bliver et ekstra fag i tiden op til opgaveugen.
For det andet vil det betyde  

 at de studerende kommer til at arbejde inden for et kendt område hvor de får  

 mulighed for at udnytte den viden og de færdigheder de har tilegnet sig i  

 forbindelse med undervisningen.
Endelig vil de bedre kunne trække på læreren  

 som rådgiver hvis de holder sig til et emne i tilknytning til undervisningen.  

 En studerende kan dog ikke afvises med den begrundelse at læreren har svært  

 ved at vejlede i det foreslåede område.
Der kan vælges område inden for alle de emner det kan være naturligt at  

 berøre i franskundervisningen.
Deri ligger at området på en rimelig måde må  

 kunne sættes i forbindelse med Frankrig eller andre fransksprogede kulturer.
Opgaven må dernæst hovedsagelig hvile på fransksproget materiale.
Det vil  

 sige at en passage i et værk, en kortere bog eller nogle dokumenter (minimum  

 20 normalsider) læst på originalsproget, danner udgangspunkt for opgaven og  

 for citaterne på fransk.
b.
Det forberedende arbejde.
 Det forberedende arbejde foregår i perioden mellem valg af emneområde og  

 modtagelsen af opgavetitel.
I denne periode skal den studerende dels afgrænse området, dels finde stof  

 til belysning af det.
I praksis kan man ikke adskille de to aktiviteter, da  

 den studerende under sin litteratursøgning på skolens og måske byens  

 biblioteker hele tiden vil blive præsenteret for nye synsvinkler og ideer.
 Følgende punkter skal overvejes under forarbejdet:
- Den studerende skal i gang så hurtigt som muligt.
Det tager tid at  

 indsamle og gennemgå stof om emnet, at tale med læreren og i sidste ende gøre  

 sig klart hvad det mere bestemt er man ønsker at skrive om.
 - Den studerende skal orientere sig bredt inden for området, således at  

 hun/han kan finde frem til de emner og problemer som særligt interesserer og  

 som ønskes behandlet i opgaven.
- Den studerende skal bruge sin lærer.
Der skal hele tiden gives feed-back  

 på den studerendes ideer, og arbejdet former sig bedst som en fortsat dialog  

 mellem denne og læreren.
Jo bedre den studrende informerer hende/ham, des  

 bedre kan hun/han vejlede.
Det vil i den forbindelse være en fordel at lave små skriftlige oplæg.  

 Hermed tvinger den studerende sig selv til at gøre sig klart, hvad det er  

 hun/han vil, og læreren kan hurtigt give sin vurdering, ligesom det kan være  

 en god øvelse med henblik på den endelige opgaveformulering.
Der kan for  

 eksempel være tale om foreløbige udkast til områdeafgrænsning,  

 litteraturoversigter, problemformuleringer, forslag til disposition m.v.
 I den sidste tid inden opgaveugen skal den studerende i samarbejde med  

 læreren finde og klargøre det materiale som den studerende får brug for i  

 selve ugen, og er hermed klar til at modtage den titel som skal danne  

 grundlag for selve opgaveskrivningen.
c.
Opgavens titel:
Den endelige formulering af opgavetitlen foretages af læreren.
Den  

 studerende må ikke have kendskab til titlen på forhånd: men den skal falde  

 inden for væsentlige dele af det område som den studerende har valgt, og den  

 må ikke inddrage stof uden for området.
Opgaveformuleringen må ikke være så bred at den studerende er helt uden  

 anvisninger på hvad der kræves.
Titlen skal være udformet således at den  

 klart angiver hvordan opgaven kan disponeres.
Titlen skal altså kunne tjene  

 som en vejledning under udarbejdelsen.
Den skal rumme en arbejdsopgave der i afgrænset form giver mulighed for at  

 gå fra det elementære til det mere komplicerede.
Den kan indeholde krav om en  

 redegørelse, en analyse, en diskussion samt en vurdering.
 Eksempler på titler:
 Område: Unge pigers opvækstvilkår i Frankrig, som de er beskrevet af  

 nutidige franske kvindelige forfattere.
 Titel: Ud fra en analyse af Christiane Rocheforts roman Les petits enfants  

 du sieecle med særlig henblik på side 130-136 samt side 147-159 (Livre de  

 poche-udgaven) ønskes en redegørelse for Josyanes og Ethels fremtidsdrømme og  

 -muligheder.
 Der ønskes en sammenligning med de drømme og muligheder som Francoise i  

 Marie Cardinals roman La clee sur la porte side 26-35 repræsenterer.
 Endelig ønskes en diskussion af hvilken betydning det sociale miljø har  

 for pigerne og deres fremtidsdrømme.
 Område: Frankrig som kolonimagt i Vestafrika.
 Titel: Med udgangspunkt i Ferdinand Oyonos roman Une vie de boy , side  

 32-40, side 72-89 og side 155-161 (Livre de poche udgave) ønskes en  

 redegørelse og en analyse af romanens skildring af forholdet mellem de  

 indfødte og europæerne.
 Endvidere ønskes en diskussion af om bogens skildringer har betydning for  

 vurderingen af det aktuelle forhold mellem Frankrig og de tidligere kolonier  

 i Afrika.
 Område: Maj 68 i Frankrig.
 Titel: Med udgangspunkt i de franske studenters slagord, plakater etc.  

 ønskes en redegørelse for deres ideer og krav i maj 1968 samt en vurdering af  

 udfaldet af oprøret.
d.
Opgavens udformning.
Det er vigtigt at den studerende tager forholdsvis fyldige notater  

 allerede ved begyndelsen af arbejdet med opgaven.
Som regel vil det være en  

 god ide at begynde med at lave en disposition for at få overblik over  

 stoffet.
Inden opgaveskrivningen begynder, kan notaterne ordnes ved hjælp af  

 markeringer, understregninger o.s.v., så de passer til punkterne i  

 dispositionen.
 Opgaven bør altid have et indledende og et konkluderende afsnit.
I indledningen præsenteres emnet, og man gør rede for formålet med  

 opgaven.
Med andre ord skal der gøres rede for hvad der skrives om, hvorfor  

 emnet er valgt og hvilke spørgsmål der ønskes besvaret.
Indledningen kan  

 antyde et svar på disse spørgsmål eller problemer.
Efter indledningen skal den studerende i den egentlige besvarelse benytte  

 materialet til at besvare titlens problemstillinger.
Konklusionen tjener til  

 at give et overblik over problemstillinger og skal være en kort sammenfatning  

 af de resultater som den studerende er nået til.
 Foruden indramningen af opgaven ved hjælp af indledning og konklusion,  

 skal der være en indholdsfortegnelse (med sidetal) en litteraturliste og  

 eventuelle noter.
Litteraturlisten skal indeholde alle de kilder der er anvendt til  

 besvarelsen af opgaven.
Kilden anføres med forfatter, nøjagtig titel,  

 udgivelsesår samt forlag.
I mange tilfælde vil det være hensigtsmæssigt at bruge en bestemt kilde  

 direkte ved fx at citere vigtige passager eller referere bestemte sider af en  

 bog.
I disse tilfælde skal der i en note gøres rede for hvorfra citatet eller  

 referatet stammer.
Noten kan anbringes umiddelbart efter citatet eller  

 referatet, men mange foretrækker at nummerere noterne og samle dem på et  

 særligt ark i forbindelse med litteraturlisten.
Noten kan også indeholde  

 forklaringer eller uddybende kommentarer til det den studerende selv eller  

 andre har skrevet.
Når der citeres skal det fremgå tydeligt at der er tale om et citat, fx  

 ved indrykning på ny linie med citationstegn og afstand.
Citatet skal være en  

 nøjagtig gengivelse af kildens ordlyd, og hvis den studerende udelader mindre  

 centrale passager, skal det markeres, fx således (.....). Citater bruges som  

 regel til at fremhæve eller dokumentere en iagttagelse, og for klarhedens  

 skyld er det vigtigt at citater ikke bliver for lange.
 Eksempel:
 Fortællerens ensomhed og resignation er et af de centrale temaer i bogen:
+++FRANSK TEKST+++ e.
Bedømmelse af opgaven.
 Ved bedømmelsen af opgaven tages der hensyn til følgende forhold:
 Selv om bedømmelsen kan deles op i mindre punkter, skal det understreges  

 at den altid beror på en helhedsvurdering af opgaven.
 III Eksamen.
 1. Eksamenspensum.
Til eksamen opgives 65 sider fordelt på mindst tre tekster eller temaer.  

 Ingen tekst må udgøre mere end 25 sider.
Af de 65 sider kan 15 sider være  

 adapterede tekster, efter gældende retningslinier (se Regelsamlingen).
Ved sammensætning af eksamenspensum vil det være hensigtsmæssigt at vælge  

 de mest handlings- og indholdsbetonede passager.
Af temastoffet bør der ikke  

 udvælges for mange korte artikler, noveller, digte osv., da eleverne i en  

 eksamenssituation kan have svært ved at holde rede på for mange sammenhænge.  

 Film, lydbånd eller billeder kan indgå i eksamensopgivelserne efter særlig  

 ansøgning.
 2. Selvstuderende.
Selvstuderende opgiver 125 sider, fordelt på mindst fire tekster eller  

 temaer.
Heraf skal mindst 50 sider være autentisk stof.
Ingen enkelttekst må  

 udgøre mere end 35 sider.
 De opgivne sider må ikke tages fra begynderstoffet, og der gælder de samme  

 regler og retningslinier som for kursusstuderende hvad angår fagets indhold  

 og målsætning og deraf følgende praktiske anvisninger.
 3. Ekstemporalteksten.
a.
Tekstens form:
 Teksten bør fremtræde med passende luftig typografi og tydelige bogstaver.  

 Anvendes fotokopier skal disse være meget tydelige.
b.
Tekstens længde:
 Ekstemporalteksten skal være på 1/2 normalside, d.v.s. 650 bogstaver, dog  

 med en margin på +/- 5 procent.
c.
Tekstens præsentation:
I bøger Teksten skal være tydeligt afmærket.
De opgivne gloser skal være  

 understreget.
Indledning og gloser skal være på dansk og bør være adskilt fra  

 gloserne med klar linieafstand.
Gloserne skal stå under hinanden.
Substantivernes køn og eventuelt tal  

 angives.
Hele infinitiv-konstruktionen angives når det skønnes nødvendigt  

 (mettre quelqu' un au courant de quelque chose). I visse tilfælde er en  

 struktur mere forståelig (il a beau telephoner selv om han telefonerer).
Ved opgivelse af en glose anføres kun den for sammenhængen relevante.
Ingen tegnsætning i gloserne, men dobbelt afstand (piste f  

 sti).
Som fotokopi: Indledningen skal være adskilt fra teksten.
Samme afstand  

 holdes mellem tekst og gloser.
 Vedrørende gloser: som under a.
d.
Tekstens sværhedsgrad:
Teksten skal være skrevet i et nutidigt, lettere fransk med en enkelt  

 syntaks og uden ophobning af vanskelige gloser.
Handlingen skal være  

 centreret om få personer.
 Hvis teksten tages fra adapterede udgaver, skal disse være af en  

 sværhedsgrad på mindst 2500 ord.
 Eksempel på ekstemporaltekst til hf-eksamen.
 Helene et le bonheur (Anne Settnes og Bjørn Paulli Andersen: Voila, p.  

 22).
 Helene er en 37-årig kvinde der fortæller en journalist om sin nylig  

 overståede ferie.
avoir a have grund til se plaindre beklage sig frontiere f grænse Efter eksamen skal eksaminator anføre ekstemporalteksten/ -teksterne på  

 indberetningens bagside samt anføre spørgsmålelene i de opgivne tekster.
 4. Eksaminationen.
 Eksaminationen består af tre faser: oversættelser, oplæsning og samtale.
a.
Oversættelse.
Denne disciplin foregår udelukkende på dansk, og ordforklaringer på fransk  

 skal undgås.
Det er en prøve i præcis oversættelse til dansk af ukendt tekst.
 Tekststykket oversættes normalt i sin helhed, dog må højst halvdelen af  

 eksaminationstiden anvendes på denne disciplin.
b.
Oplæsning.
 Der prøves i oplæsning i det opgivne tekststykke i det omfang det er  

 nødvendigt for at give censor et indtryk af eksaminandens færdigheder i denne  

 disciplin.
c.
Samtale.
Det vil i mange tilfælde være naturligt at lade eksaminanden starte med en  

 kort præsentation af teksten eller temaet med udgangspunkt i den halve side  

 opgiven tekst.
Hvis eksaminanden ikke ønsker selv at indlede, skal  

 eksaminator begynde med spørgsmål i den halve side.
Derefter følger samtalen,  

 under hvilken eksaminanden også skal dokumentere kendskab til det faktiske  

 forhold i andre dele af værket eller temaet.
Eksaminanden må gerne støtte sig  

 til enkelte notater under samtalen, men der må ikke være tale om oplæsning af  

 manuskriptlignende notater.
 5. Bedømmelsen.
 Ved fastsættelse af karakteren anlægges en helhedsvurdering.
a.
Oversættelse.
Her vurderes eksaminandens evne til at oversætte teksten til et så præcist  

 og dækkende dansk som muligt.
Der tages hensyn til eksaminandens forståelse  

 af ordforråd og grammatiske strukturer, fx i forbindelse med verbernes tider.
b.
Oplæsning.
I denne disciplin vurderes om eksaminanden er i stand til at læse op  

 således at teksten er forståelig.
Det er dog ikke alene oplæsningen der  

 danner grundlag for bedømmelse af den studerendes udtale, idet udtalen under  

 samtalen i samme grad skal inddrages i vurderingen.
c.
Samtale.
Her vurderes eksaminandens mundtlige sprogfærdighed.
En god samtale er en  

 samtale, hvor eksaminanden taler et enkelt sprog som tillader et budskab at  

 gå igennem, og forstår almindeligt talt fransk.
En nogenlunde flydende  

 samtale hvori der forekommer visse elementære fejl som ellers ikke er  

 meningsforstyrrende, må vurderes højere end en samtale der indeholder færre  

 elementære fejl, men som er usammenhængende.
Hvis eksaminanden er i stand til  

 selvstændigt at perspektivere og vurdere teksten, indgår dette som et  

 positivt element i bedømmelsen.
