Skrivelse  

 om tilpasning af huslejenævn og beboerklagenævn m.v. til den nye kommunale  

 struktur (Til samtlige kommuner) Efter boligreguleringslovens § 36, skal der i alle landets  

 kommuner nedsættes huslejenævn og efter almenlejelovens § 96, skal der  

 endvidere i alle kommuner med almene boliger nedsættes beboerklagenævn.  

 Nævnene  

 nedsættes for indtil 4 år ad gangen.
Kommunalbestyrelserne skal således være  

 opmærksomme på, at huslejenævn og beboerklagenævn er tilpasset den nye  

 kommunestruktur ved kommunalreformens ikrafttræden 1. januar 2007. Dette  

 indebærer, at kommunerne skal sikre, at der pr. 1. januar 2007 er nedsat  

 huslejenævn hhv. beboerklagenævn, som dækker den nye kommune evt. i form af  

 et  

 fælleskommunalt nævn, som omfatter flere (nye) kommuner.
 For kommuner med egne nævn, som i geografisk henseende ikke  

 berøres af kommunalreformen, og for kommuner med fælleskommunale nævn, hvor  

 ingen af de omfattede kommuner berøres geografisk af reformen, vil der derfor  

 ikke skulle ske nedsættelse af nye nævn.
Hvis der derimod er tale om en kommune med egne nævn, som  

 berøres geografisk af kommunalreformen, eller om en kommune med  

 fælleskommunale  

 nævn, hvor en eller flere af kommunerne berøres geografisk af reformen, vil  

 der  

 skulle nedsættes et nyt eller flere nye nævn.
Nedsættelse af de nye nævn skal  

 ske i henhold til den almindelige procedure vedrørende udpegning af medlemmer  

 til huslejenævn og beboerklagenævn, således som dette hidtil er sket hvert 4.  

 år.
Det er almindeligt praksis, at huslejenævn og beboerklagenævn  

 nedsættes hvert 4. år i forlængelse af kommunalvalget.
Dette indebærer, at  

 der  

 for disse kommuner skal nedsættes nye nævn med virkning pr. 1. januar 2006.
For kommuner, som vil skulle tilpasse nævnene til en ny struktur  

 pr. 1. januar 2007, vil kommunerne -  

 	  

 enten skulle nedsætte  

 nævnene alene for 2006 og herefter pr. 1. januar 2007 nedsætte nævn, som  

 svarer  

 til den nye struktur, -  

 	  

 eller allerede pr. 1.  

 januar 2006 nedsætte fælleskommunale nævn med de kommuner, som kommunen  

 lægges  

 sammen med pr. 1. januar 2007 under beslutning om, at nævnene fortsætter  

 efter  

 sammenlægningen.
Den ny kommune skal inden udgangen af 2006 tilslutte sig det  

 eksisterende fælleskommunale nævn.
Der skal endvidere henvises til boligreguleringslovens § 35  

 og almenlejelovens § 96, hvoraf fremgår, at der i en kommune kan  

 nedsættes  

 flere huslejenævn henholdsvis beboerklagenævn.
I kommuner, hvor der vurderes  

 at  

 være behov for flere huslejenævn henholdsvis beboerklagenævn, vil der således  

 kunne nedsættes nævn for nærmere afgrænsede områder i kommunen.
Endelig skal det oplyses, at der for kommuner, som indgår i  

 kommunesammenlægninger, skal træffes afgørelse efter boligreguleringslovens  

 § 1, om hvorvidt lovens kapitel II-V (omkostningsbestemt husleje m.v.)  

 skal være gældende efter sammenlægningen.
Såfremt det besluttes, at de nævnte  

 regler ikke skal være gældende, skal der efter boligreguleringslovens  

 § 2  

 ligeledes tages stilling til, om lovens kapitel VII om benyttelse af boliger  

 (nedlæggelse, midlertidig benyttelse m.v.) skal være gældende.
Det skal i  

 denne  

 forbindelse bemærkes, at de nævnte beslutninger gælder for den nye kommune i  

 sin helhed, idet der ikke kan træffes forskellige beslutninger for  

 forskellige  

 dele af kommunen.
 Det er af særdeles stor betydning, at der er taget stilling til  

 regelgrundlaget inden udgangen af 2006 med henblik på at præcisere  

 regelgrundlaget for lejere og udlejere i den nye kommune.
