§ 1 I bekendtgørelse nr. 838 af 7. oktober 1992 om tilslutning af  

 vindkraftanlæg til elnettet foretages følgende ændringer:
 1. I § 5, stk. 2 indsættes efter 1. pkt. :
»Vindkraftanlægget skal være opstillet på et grundstykke, som er  

 fysisk sammenhængende med det areal, som bebos af anlæggets ejer, eller  

 hvorfra anlæggets ejer udøver sit hovederhverv.
I forbindelse med  

 landbrugsejendomme kan anlægget dog være opstillet på et grundstykke, der er  

 adskilt fra den øvrige ejendom, hvis grundstykket indgår i den  

 landbrugsmæssige drift af den pågældende ejendom.«.
 2. I § 7, stk. 3 indsættes efter 1. pkt. :
 »Vindkraftanlægget skal være opstillet på et grundstykke, som er  

 fysisk sammenhængende med det areal, hvorfra erhvervsvirksomheden udøves.  

 Hvis erhvervsvirksomheden består i drift af en landbrugsejendom, kan anlægget  

 dog være opstillet på et grundstykke, der er adskilt fra den øvrige ejendom,  

 hvis grundstykket indgår i den landbrugsmæssige drift af den pågældende  

 ejendom.«.
§ 2 Bekendtgørelsen træder i kraft den 1. august 1996.
§ 3 Uanset § 1 kan et vindkraftanlæg tilsluttes elnettet efter de hidtil  

 gældende regler, såfremt anlæggets ejer senest den 31. juli 1996 har indgået  

 bindende aftale om køb af arealet, hvor anlægget opstilles.
Det er endvidere  

 en betingelse, at et dokument om aftalen er indleveret til tinglysning senest  

 den 30. september 1996 eller, hvis en sag om arealoverførsel, hvor en  

 vindmølle opstilles, er omfattet af § 14, stk. 2 i bekendtgørelse nr. 106 af  

 25. februar 1991 om matrikulære arbejder, at der senest den 30. september  

 1996 er indgivet ansøgning om godkendelse - henholdsvis rekvisition af  

 arealoverførslen i Sønderjylland - til matrikelmyndigheden.
