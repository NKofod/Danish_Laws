Moms Januar 1988 Moms Udgivet af Direktoratet for Toldvæsenet, 1988 Design:
Dan Christensen, IDD ISBN 87-503-7157-6 Tryk: Aarhuus Stiftsbogtrykkerie Denne udgave af vejledningen træder i stedet for den hidtidige udgave fra  

 1987.
 Vejledningen er ajourført som følge af lovændringer og ændringer i  

 administrativ praksis.
 Vigtige ændringer i forhold til den hidtidige udgave er markeret med en  

 stjerne (*).
Indhold Forord Momspligtige varer og ydelser Varer Ydelser Registrering Registreringspligten Register for byerhverv Register for landbrug og fiskeri mv Ændringer i virksomhedens forhold Virksomheden sælges eller ophører Lejlighedsvis registrering Fritagelse for registrering Frivillig registrering Momssatsen Fakturering Undtagelser fra faktureringspligten Regler for fakturering Hvornår skal fakturaen udskrives? Hvad skal fakturaen indeholde? Fakturaer på højst 200 kr Benzinregninger o lign Fakturaer vedr byttehandel Fakturaer uden moms Prisangivelser Regnekab Kasseregnskab Årlig lageropgørelse Opbevaring af regnskabsmateriale Salgsmoms (udgående moms) Det momspligtige salg Hvornår skal salget momses? Med faktura Med afregningsbilag Kontantsalg Med ugeregning i detailforretning Regulering for kreditsalg Forudbetaling og acontobetaling Kommission og konsignation Varer i udvalg og på prøve Salg af driftsmidler Særlige bestemmelser for landbrug og fiskeri mv Værdiregler Afbetalingstillæg Rentetillæg og kreditrenter Rabatter Byttehandel Personalesalg Salg til udlandet Dokumentation Fritagelser for salgsmoms Aviser Fly og skibe Vareprøver og reklameartikler Erstatningsleverancer Erstatninger Varer, der går tabt Regulering af det momspligtige salg Returvarer Prisafslag Betingede rabatter til momsregistrerede kunder Tab på debitorer Forventet tab Privatforbrug og anden udtagelse Angivelse af privatforbruget Landbrugsvirksomheder Driftsmidler Byggeri for egen regning Moms ved ophør, salg eller overdragelse af virksomheden »Udsalg« Salg eller overdragelse til ny ejer Købsmoms (indgående moms) Dokumentation for købsmoms Kreditnotaer Fuld fradragsret for købsmoms Delvis fradragsret for købsmoms Indkøb, der også vedrører privatforbruget Medarbejdertelefoner Indkøb, der både vedrører momspligtig og momsfri omsætning Bygninger Opførelse Reparation og vedligeholdelse Lokaler, der bruges blandet Landbrugets tilkørselsveje Motorkøretøjer Ingen fradragsret for købsmoms Regulering af købsmoms for investeringsgoder Fradragsret for afgifterne af olie, el, gas og kul Momsangivelse og indbetaling til toldvæsenet Momsangivelsens indhold Ansvar og hæftelse Byvirksomheder Kopi af momsangivelsen til eget brug.
Fristerne for angivelse og indbetaling Landbrugs- og fiskerivirksomheder mv Kopi af angivelsen til eget brug Fristerne for angivelse og indbetaling Regler for rettidig indbetaling Udbetaling fra toldvæsenet (negativt afgiftstilsvar) Overskridelse af tidsfrister For sent indsendt angivelse For sen indbetaling Restancer Kontrolregler Toldvæsenets kontrolbeføjelser Virksomhedens opgaver Efterbetaling og skønsmæssig ansættelse Toldvæsenets kontrolarbejde Straffebestemmeldser Momsnævnet Specielle vejledninger mm Stikordsregister Bilag Vejledning om godtgørelse af afgifterne af olie, el, gas og kul Momsloven Forord Det står i merværdiafgiftsloven (momsloven), at der skal betales moms til  

 statskassen af varer og tjenesteydelser i alle led af den erhvervsmæssige  

 omsætning samt ved indførsel fra udlandet.
 Det er således pålagt Dem at opkræve momsen, når Deres virksomhed sælger  

 varer eller tjenesteydelser.
Den moms, De skal betale, er dog kun momsen af den merværdi, som er  

 opstået i virksomheden.
Det ordnes rent praktisk ved, at De opkræver moms af  

 salgsprisen, og når De så afregner med toldvæsenet, skal De trække momsen for  

 de varer eller tjenesteydelser, som virksomheden har købt, fra den opkrævede  

 moms.
Det beløb, der derved fremkommer, vil være momsen af den værdiforøgelse  

 (merværdi), der er opstået i virksomheden.
De skal kende reglerne for beregningen af momsen og skal føre regnskab  

 over den.
Det gælder både for den moms, som De opkræver i forbindelse med  

 salg af varer og tjenesteydelser (salgsmoms), og den moms, som virksomheden  

 har betalt, når den selv køber varer og tjenesteydelser (købsmoms).
 Regnskabet over momsen kan De føre i virksomhedens almindelige  

 forretningsregnskab eller i et regnskabshæfte, som De kan få hos toldkamret.
Virksomheder, der har kvartalet eller halvåret som afregningsperiode for  

 momsen (momsperiode), får forud for hver periode tilsendt momsangivelsen, som  

 skal indsendes inden den anførte frist.
For eksportvirksomheder, der afregner  

 moms månedsvis eller ugevis, gælder særlige regler.
 I de følgende afsnit i vejledningen er der nærmere redegjort for  

 enkelthederne i momssystemet.
 Har De brug for flere oplysninger, er De velkommen til at henvende Dem til  

 toldkamret.
Det samme gælder, hvis De ønsker at få tilsendt vejledninger om særlige  

 momsregler.
Se omtalen på side 47.
Enhver henvendelse - skriftlig eller mundtlig - beder vi Dem rette til det  

 toldkammer, som Deres virksomhed er knyttet til.
Adresse og telefonnummer på  

 Deres toldkammer står på bagsiden af denne vejledning.
Klagevejledning Toldkamrets afgørelser kan indbringes for Direktoratet for Toldvæsenet,  

 som træffer endelig administrativ afgørelse, medmindre det drejer sig om en  

 sag, der kan indbringes for Momsnævnet, se side 46.
 Afgørelser, der er truffet af direktoratet i 1. instans, kan indbringes  

 for Ministeriet for Skatter og Afgifter, Departementet for Told- og  

 Forbrugsafgifter.
 En eventuel klage bedes af praktiske grunde sendt gennem det lokale  

 toldkammer.
Momspligtige varer og ydelser Varer Der skal betales moms af alle varer - både nye og brugte.
Der skal dog ikke betales moms af aviser samt af visse skibe og fly.
Der  

 skal normalt heller ikke betales moms af fast ejendom.
Ydelser Der skal betales moms af alle tjenesteydelser, som ikke direkte er  

 undtaget fra momspligten.
 Føigende ydelser er ifølge loven undtaget fra momspligten:
 Momspliglig er dog radio- og fjernsynsudsendelser, teater- og  

 biografforestillinger, koncerter o lign.
 Momspliglig er dog motorløb og arrangementer, hvor der deltager  

 professionelle sports- og idrætsudøvere, fodboldkampe dog kun, når der  

 deltager professionelle på begge hold.
 Momspliglig er dog anden erhvervsmæssig passagerkørsel med bus end  

 rutekørsel.
 Momspligtig er dog telekommunikation og pakkepost, herunder forsendelse af  

 aviser og uddeling af adresseløse forsendelser.
 Momspligtig er dog udlejning af værelser i hoteller, gæstgiverier,  

 moteller o lign, udlejning af værelser i virksomheder, der udlejer for  

 kortere tidsrum end 1 måned, samt udlejning af camping-, parkerings- og  

 reklameplads.
 Momspligtig er dog udlejning af bankbokse.
 Tjenesteydelser, der ikke er omfattet af ovennævnte grupper, er således i  

 princippet momspligtige.
De momspligtige tjenesteydelser omfatter mange forskellige aktiviteter,  

 der varierer fra branche til branche.
Det er ikke muligt at give en  

 udtømmende beskrivelse af disse tjenesteydelser, men for at belyse  

 momspligten nærmere er der i det følgende nævnt nogle mere generelle  

 eksempler på tjenesteydelser, der skal betales moms af:
 Ydelser i forbindelse med varer:
 - det arbejde som ydes direkte eller indirekte i forbindelse med varer, fx  

 fremstilling, bearbejdning, udlejning, opbevaring eller transport af varer.
Ydelser i forbindelse med fast ejendom.1) - det arbejde som ydes i forbindelse med projektering, anlæg, opførelse,  

 ombygning o lign af bygninger og anden fast ejendom.
 Serviceprægede ydelser:
- advokatvirksomhed - annoncer og reklamer - bureauvirksomhed, fx adresse-, artist-, billet-, vagt- og vikarbureauer - ejendomsmæglervirksomhed - elektronisk databehandling (edb) - forlystelser - hårpleje og skønhedspleje - konsultativ virksomhed, fx rådgivning, planlægning og rationalisering,  

 markedsføring og -analyse - mægler- og agenturvirksomhed - revision og bogføring - servering i restaurationer - telefon, telegraf og telex - udlejning af hotelværelser og parkeringspladser/garager - undervisning, fx på køreskoler, flyveskoler, sejlerskoler og rideskoler.
 Udtrykket »varer/ydelser« bruges senere i vejledningen som  

 betegnelse for momspligtige varer og ydelser.
Registrering Regietreringspligten Alle selvstændige erhvervsdrivende, der sælger varer/ydelser, skal  

 registreres hos toldvæsenet, når den erhvervsmæssige omsætning er over 10 000  

 kr pr år.
 Pligten til at lade sig registrere gælder også, selv om salget sker  

 sæsonmæssigt eller lejlighedsvis.
 Registreringspligten omfatter både enkeltmandsfirmaer, interessentskaber,  

 aktieselskaber, anpartsselskaber, foreninger m fl og visse offentlige  

 virksomheder.
 Udenlandske virksomheder, der ikke har filial eller lignende her i landet,  

 skal registreres ved en person, der er bosiddende her i landet, eller ved en  

 virksomhed, der har forretningssted her i landet.
 Registreringspligten gælder som hovedregel kun virksomheder, der sælger  

 varer/ydelser.
 Selv om man ikke sælger varer/ydelser, skal man i visse tilfælde  

 momsregistreres og betale moms.
Det gælder bl a for den, der for egen regning udfører følgende  

 byggearbejder: 1) - opfører, ombygger eller moderniserer bygninger til salg eller udlejning,  

 såfremt vedkommende selv eller ansatte udfører arbejde ved projekteringen  

 eller byggearbejdet - opfører bygninger eller udfører ombygnings- eller moderniseringsarbejde  

 til eget eller sin virksomheds brug, såfremt S ansatte udfører arbejde ved projekteringen eller byggearbejdet.
 Reparations- og vedligeholdelsesarbejder til en samlet momspligtig værdi  

 af mere end 50 000 kr årligt ligestilles med ombygningseller  

 moderniseringsarbejde.
 Offentlige institutioner skal ikke momsregistreres for ovennævnte  

 byggearbejder, der udføres for egen regning.
 Endvidere skal en privat bygherre (selvbygger) ikke registreres, når  

 vedkommende selv udfører ovennævnte byggearbejder på en bygning, hvor  

 bygherren selv har bopæl eller tager bopæl efter færdiggørelsen.
Anmeldelse til registrering skal indsendes til toldkamret senest 8 dage,  

 før den momspligtige virksomhed begynder.
Der skal bruges en særlig blanket,  

 som kan fås hos toldkamret.
 Toldkamret sender et registreringsbevis til de virksomheder, der bliver  

 registreret.
Register for byerhverv I toldvæsenets register for byerhverv optages virksomheder inden for  

 handel, industri og servicefag mm.
Disse virksomheder har kvartalet som  

 momsperiode.
Toldvæsenet kan dog tillade, at eksportvirksomheder anvender  

 måneden eller evt ugen som momsperiode.
Register for landbrug og fiskeri m v I toldvæsenets register for landbrug og fiskeri mv optages virksomheder  

 inden for landbrug, gartneri, frugtavl, skovbrug, fiskeri, dambrug og  

 pelsdyravl.
 Disse virksomheder har første og anden halvdel af deres regnskabsår som  

 momsperiode.
Hvis virksomheden også har omsætning som normalt ville medføre, at den  

 skulle optages i registret for byerhverv, skal man meddele dette til  

 toldvæsenet.
Salg af varer, der er indkøbt til videresalg, anses for  

 omsætning, der hører under byerhverv, uanset om virksomheden i øvrigt selv  

 producerer og sælger tilsvarende varer.
Det gælder eksempelvis gartnere og  

 planteskolers indkøb af frugt og grønt, blomster og andre planter.
Ændringer i virksomhedens forhold Hvis der sker ændringer i virksomhedens forhold, fx navn, adresse,  

 ansvarlig ledelse, skal virksomheden skriftlig meddele toldkamret det inden 8  

 dage.
 På bagsiden af registreringsbeviset er fortrykt en  

 »ændringsmeddelelse«, som skal udfyldes og indsendes til  

 toldkamret.
Virksomheden sælges eller ophører Hvis virksomheden sælges, overdrages til en ny indehaver, eller den  

 ophører, skal man afmelde registreringen.
Afmeldelsen skal ske på en særlig  

 blanket, som man kan få hos toldkamret.
 Reglerne om moms af varer og driftsmidler ved afmeldelse står på side 27.
Lejlighedsvis registrering Lejlighedsvis registrering, fx i forbindelse med foreningsarrangementer,  

 sker alene for det pågældende arrangement efter aftale med toldkamret.
Fritagelse for registrering Virksomheder, hvis årlige salg af varer/ydelser ikke overstiger 10 000 kr,  

 skal ikke opkræve moms og skal ikke registreres.
 Disse virksomheder er dog omfattet af momslovens kontrolbestemmelser.
 Toldkamret kan i visse tilfælde give momsfritagelse for velgørende  

 arrangementer mv.
Der skal ikke betales moms af gas, vand, el og varme, der leveres i  

 forbindelse med udlejning af lokaler.
Der er dog i visse tilfælde mulighed  

 for at blive registreret for sådanne leverancer.
 Virksomheder, der ikke er registrerede, må ikke anføre momsbeløb eller  

 andre oplysninger om moms på fakturaer.
Frivillig registrering Virksomheder, der sælger momsfri ydelser, kan i nogle tilfælde også  

 registreres.
Dette kan have betydning for virksomheder, der fx udlejer fast  

 ejendom til momsregistrerede virksomheder, eller som sælger ydelser til  

 udlandet.
 Virksomheder, der bliver frivilligt registrerede, skal opkræve moms og har  

 fradragsret for moms på samme måde som andre registrerede virksomheder.
 Hvis man ønsker at blive frivillig registreret, eller hvis man ønsker at  

 udvide et allerede bestående registreringsforhold med en frivillig  

 registrering, så skal man henvende sig til toldkamret.
 Frivillig registrering kan tidligst ophæves 2 år efter registreringen.
 Der er udarbejdet en særlig vejledning om frivillig registrering for  

 udlejning, bortforpagtning og salg af fast ejendom, som kan fås ved  

 henvendelse til toldkamret.
Momssatsen Momsen udgør 22 pct af varens/ydelsens pris.
Momsen bliver altså et tillæg  

 til den pris, som er virksomhedens salgspris for den pågældende vare/ydelse.
 Hvis en salgspris er med moms, vil det sige, at momsen udgør 18,03 pct af  

 den pris, som køberen skal betale.
Eksempel 1 Der opkræves moms med 22 pct ved indførsel af varer/ydelser fra udlandet.
Tidligere momssatser - salg og udlejning af motorkøretøjer - elektricitet - telefon, telegraf, telex o lign - radio- og fjernsynsudsendelser.
Fakturering Der skal normalt udstedes faktura ved enhver momspligtig leverance af  

 varer/ydelser.
Hvis der udstedes afregningsbilag, kan dette dog træde i  

 stedet for fakturaen.
Ved faktura forstås der i vejledningen det dokument, der af køber og  

 sælger betragtes som anmodning om betaling for leverancen.
Regninger, notaer  

 mm anses for fakturaer.
Også a conto begæringer kan være udformet således, at  

 de anses for fakturaer.
Ved afregningsbilag forstås der i vejledningen det dokument, der svarer  

 til en faktura, men som udstedes af køber eller den, der formidler salget.
Fx  

 udfærdiger mejerier, slagterier og fiskeauktioner afregningsbilag, når de  

 afregner for modtagne leverancer, hvor sælgeren ikke udsteder faktura.
 Hvis prisen forhøjes, efter at fakturaen er udstedt, skal der udstedes  

 efterbetalingsfaktura.
 Hvis man får varer retur, eller man giver afslag i prisen, efter at  

 fakturaen er udstedt, skal der udstedes en kreditnota.
Undtagelser fra faktureringspligten Ved salg til private forbrugere kan udstedelse af faktura undlades.  

 Detailhandlere og andre virksomheder, hvis afsætning overvejende sker til  

 private forbrugere, kan også undlade at udstede faktura for andet salg,  

 medmindre modtageren er en registreret virksomhed, der anmoder om en faktura  

 til sit momsregnskab.
Regler for fakturering Hvornår skal fakturaen udskrives? Fakturaer og afregningsbilag skal udstedes, når leverancen er afsluttet  

 eller snarest efter.
Det vil altså sige, at faktureringen ikke må ske senere,  

 end hvad der er almindeligt inden for branchen (fx uge- eller månedsvis).
 Hvis virksomheden kræver, at en del af leverancen skal betales, inden alle  

 varer/ydelser er leveret, skal der udstedes faktura med momsberegning på det  

 a conto beløb, der ønskes betalt.
Hvad skal fakturaen indeholde? Fakturaer og afregningsbilag samt kreditnotaer skal være nummereret  

 fortløbende og skal udstedes i mindst to eksemplarer.
De skal oplyse om:
- dato for udstedelsen - sælgerens navn og adresse - køberens navn og adresse - varens eller ydelsens art, mængde (omfang) og pris - momsbeløbets størrelse.
Momsen kan enten direkte være angivet med et beløb i fakturaen eller være  

 oplyst som 18,03 pct af prisen.
En momsregistreret køber kan forlange, at  

 selve momsbeløbet anføres i fakturaen, og at prisen uden moms anføres for de  

 enkelte poster i fakturaen.
 Hvis en faktura eller et afregningsbilag omfatter både momspligtige og  

 momsfrie leverancer, skal de momspligtige leverancer opføres for sig selv og  

 med særskilt sammentælling.
Fakturaer på højst 200 kr Detailhandlere og lignende virksomheder kan ved salg til en  

 momsregistreret kunde undlade at anføre køberens navn og adresse, når det  

 drejer sig om fakturaer på højst 200 kr.
Benzinregninger o lign Servicestationer kan ved salg af benzin, olie og gas til en  

 momsregistreret kunde anføre køretøjets registreringsnummer på regningen i  

 stedet for køberens navn og adresse.
Har køberen ret til fritagelse for gas-  

 eller olieafgift, kræves det, at det af notaen fremgår, hvor meget afgiften  

 udgør - i alt eller pr liter.1) Fakturaer vedrørende byttehandel Hvis man sælger varer/ydelser til en momsregistreret virksomhed og får hel  

 eller delvis betaling med varer/ydelser, er det nok, at den ene af parterne  

 udsteder faktura.
Men fakturaen skal - foruden de sædvanlige oplysninger om  

 det solgte - også indeholde oplysning om art, mængde (omfang) og pris for  

 det, der er modtaget i bytte.
Kan begge parter fuldt ud medregne momsen af  

 det modtagne til den indgående moms, kan momsen beregnes på grundlag af  

 forskelsbeløbet.
Fakturaer uden moms Virksomheder, der ikke er registrerede, må ikke anføre momsbeløb eller  

 andre oplysninger om moms på fakturaer.
 Hvis en ikke-registreret virksomhed modtager et afregningsbilag med moms,  

 skal virksomheden gøre opmærksom på det over for den, der har udstedt  

 afregningsbilaget, og betale momsen tilbage.
 Automobilforhandlere kan beregne momsen af brugtvogne efter nogle særlige  

 regler, og forhandleren må i så fald ikke anføre moms i fakturaen.
Prisangivelser Ved alle prisangivelser for varer/ydelser skal det tydeligt fremgå, hvis  

 priserne ikke er med moms.
Det gælder for prisskilte, pristilbud, annoncer,  

 kontrakter o lign.
Regnskab Virksomheden skal føre et regnskab over køb og salg af varer/ydelser, for  

 at virksomheden kan opgøre den moms, der skal betales til toldvæsenet.  

 Regnskabet skal samtidig give toldvæsenet mulighed for at kontrollere, at  

 momsen bliver rigtig opkrævet og indbetalt.
 Regnskabet med momsen kan føres i det almindelige forretningsregnskab.
 Der skal så oprettes:
 - konto for udgående moms (salgsmoms) - konto for indgående moms  

 (købsmoms).
 Virksomheden kan endvidere oprette en konto for afregning med toldvæsenet  

 (afregningskonto).
Hvis virksomheden eksporterer, eller den har andet salg af varer/ydelser,  

 som er fritaget for momsberegning, skal den desuden oprette en - konto for eksport mv.
Man kan i stedet vælge at føre regnskabet med momsen i et særligt  

 regnskabshæfte, som man kan få hos toldkamret.
Hæftet indeholder den  

 nødvendige vejledning i at føre momsregnskabet.
 Hvis man fører købs- og salgskonti med summariske posteringer, skal der i  

 virksomheden foreligge specifikationer (journaler, kladder,  

 edb-kontospecifikationer, kassestrimler eller lignende), som viser, hvorledes  

 de summariske poster er sammensat af enkeltposter.
 Regnskabet skal være tilrettelagt således, at toldvæsenet kan sammenholde  

 posteringerne i regnskabet med de tilhørende bilag.
 I øvrigt skal regnskabet være indrettet således, at virksomheden kan  

 meddele toldvæsenet oplysninger om dens indkøb af varer/ ydelser og om dens  

 leverancer af varer/ydelser.
 Virksomheden skal også føre et regnskab over de energiafgifter, dvs  

 afgifterne af olie, el, gas og kul, som virksomheden kan få godtgjort.  

 Reglerne herom står i vejledningen om godtgørelse af afgifterne af olie, el,  

 gas og kul.
 Der er i det følgende gjort nærmere rede for de regler, der gælder for  

 beregningen og opkrævningen af salgsmomsen samt for regnskabet med den  

 opkrævede moms og for købsmomsen.
Kasseregnskab Virksomheden skal føre kasseregnskab (kassekladde), hvis den er  

 bogføringspligtig efter bogføringsloven eller pålagt regnskabspligt efter  

 skattekontrolloven.
I kasseregnskabet skal der så vidt muligt hver dag  

 optages alle ind- og udbetalinger.
Det skal gøres for hver enkelt post eller  

 med en samlet sum ifølge specifikationer, hvorpå de enkelte poster er  

 noteret.
 Specifikationerne skal være i form af kassestrimler, særskilt førte lister  

 eller lignende, der oplyser om det enkelte beløb.
 Virksomheden skal foretage effektive daglige eller efter dens art og  

 omfang jævnlige kasseafstemninger.
Årlig lageropgørelse Virksomhedens varelager skal tælles op een gang om året, og lagerets værdi  

 skal beregnes.
Opgørelsen kan foretages samtidig med virksomhedens  

 almindelige statusopgørelse.
Opbevaring af regnskabsmateriale Virksomheden skal opbevare regnskabsmaterialet i 5 år efter udløbet af det  

 pågældende regnskabsår, og det skal være tilgængeligt for toldvæsenet.
 Det drejer sig om følgende regnskabsmateriale:
- forretningsbøger, fx varekøbsbøger, ordrebøger, bestillingsbøger,  

 varesalgsbøger og salgskladder - regnskabsbilag, fx indkøbsfakturaer, afregningsbilag, kopier af  

 salgsfakturaer og kreditnotaer, regninger, notaer, fabrikationssedler,  

 arbejdskort, efterposteringsark, kassestrimler og lageroptællingslister - lageropgørelser.
Salgsmoms (udgående moms) Virksomheden skal beregne og opkræve moms af:
- salget af varer/ydelser - indehaverens private forbrug af varer/ ydelser, der forhandles af  

 virksomheden - varer/ydelser, der forhandles af virksomheden, og som bruges til  

 personalet, repræsentation, gaver o lign - varer/ydelser, der forhandles af virksomheden, og som bruges til  

 momsfrie aktiviteter.
Regnskabet føres enten på grundlag af fakturakopier og afregningsbilag  

 eller på grundlag af modtagne betalinger (kasseregnskabet). Regnskabet med  

 salgsmomsen føres på - konto for udgående moms.
 Kontoen kan enten føres ved at postere momsen af det enkelte salg mm eller  

 ved periodiske posteringer, hvis momsen direkte kan beregnes på grundlag af  

 andre konti, fx salgskonto og privatforbrugskonto.
Hvis man ønsker at postere salgsmomsen periodisk, fx en gang om måneden  

 eller ved momsperiodens udløb, skal man føre de pågældende salgskonti på  

 grundlag af priser med moms.
Det momsbeløb, som skal overføres til konto for  

 udgående moms, kan man så beregne som 18,03 pct af periodens samlede beløb.
Hvis man venter med at bogføre sine fakturaer, til kunden betaler, skal  

 der reguleres for dette salg.
Reglerne herom står i afsnittet  

 »Regulering for kreditsalg« på side 18.
 Når momsperioden er udløbet, skal man gøre kontoen for udgående moms op.  

 Saldoen er det beløb, man skal bruge, når man udfylder rubrikken  

 »Udgående moms« på momsangivelsen.
Det momspligtige salg Det momspligtige salg - eller den omsætning, som virksomheden skal betale  

 moms af - omfatter hele omsætningen af varer/ ydelser i momsperioden.
Det er  

 altså både salg til andre erhvervsvirksomheder og salg til forbrugere.
Der skal dog ikke opkræves moms, når man sælger til udlandet eller sælger  

 aviser, visse skibe og fly.
Der er gjort nærmere rede for det momsfrie salg  

 på side 21 og 22.
Hvornår skal salget momses? Virksomheden skal gøre sit momspligtige salg op for hver momsperiode.
Ved  

 opgørelsen er det i princippet tidspunktet for leveringen til kunden, der  

 bestemmer, om salget skal regnes med til den pågældende periodes omsætning.
Med faktura Hvis virksomheden udsteder faktura i forbindelse med salget, skal man gøre  

 omsætningen op på grundlag af de udstedte fakturaer.
Omsætningen i en  

 momsperiode bliver derved summen af det fakturerede salg.
Men det er dog en  

 forudsætning, at faktureringen sker inden eller lige efter, at leveringen har  

 fundet sted.
Med afregningsbilag Hvis afregningen sker på grundlag af et afregningsbilag, skal man regne  

 salget med til omsætningen for den momsperiode, hvori afregningsbilaget er  

 dateret.
 Det er dog en forudsætning, at afregningsbilaget udstedes inden eller lige  

 efter, at leveringen har fundet sted.
Kontantsalg Hvis varer/ydelser betales samtidig med leveringen, kan man gøre det  

 momspligtige salg op direkte på grundlag af modtagne betalinger ifølge  

 kasseregnskabet.
Hvis man sælger varer fra fx vogn eller torvestade, er der ikke altid  

 mulighed for at bruge kasseapparat eller føre lister mm over den enkelte  

 indbetaling.
Man må derfor gøre det momspligtige salg op på grundlag af  

 daglige kasseopgørelser, som skal reguleres for særlige ind- og udbetalinger  

 i dagens løb.
Endvidere skal man daglig gøre rede for indbetalinger på 100 kr  

 og derover, som modtages fra kunder for tidligere kreditsalg.
Kasseopgørelsen  

 kan foretages således:
Med ugeregning i detailforretning I detailforretninger, hvor kunderne har ugeregning, regnes dette salg med  

 til den momspligtige omsætning, når kunderne betaler.
Regulering for kreditsalg Virksomheden kan vente med at bogføre sine fakturaer og afregningsbilag,  

 til kunden betaler.
Hvis det er tilfældet, skal der reguleres for det salg,  

 som endnu ikke er betalt, når man gør momsperiodens omsætning op.
Hvis man gør salget op på grundlag af modtagne betalinger  

 (kasseregnskabet), skal man også regulere for eventuelt salg på kredit.
Man  

 skal desuden regulere for den indbetaling, som vedrører tidligere kreditsalg.
 Reguleringen foretages ved udløbet af perioden, og det sker ved at gøre de  

 udestående fordringer op ved momsperiodens begyndelse og slutning.
 Sådanne periodiske reguleringer vedrørende udestående fordringer skal  

 vises ved noteringer i regnskabet.
Eksempel Forudbetaling og a conto betaling Køberen kan betale forud, dvs at betalingen for varer/ydelser sker helt  

 eller delvis - før leverancen har fundet sted, - inden leverancen er afsluttet, eller - inden fakturaen er udstedt.
Sådanne betalinger skal virksomheden regne med til omsætningen, når  

 betalingen modtages.
Momsen er 18,03 pct af betalingen.
 Hvis der, før betalingen sker, udstedes en a conto begæring med samme  

 oplysninger som en faktura, skal beløbet dog regnes med til omsætningen for  

 den periode, hvori a conto begæringen er dateret.
Kommission og konsignation Virksomheden skal regne salg af varer, som den har modtaget i kommission  

 eller konsignation, med til den momspligtige omsætning på sædvanlig måde.
Varer i udvalg og på prøve Varer, som virksomheden leverer i udvalg eller på prøve, kan enten regnes  

 med i omsætningen i den momsperiode, hvor varerne leveres, eller i den  

 momsperiode, hvor salget finder sted.
Salg af driftsmidler Virksomheden skal opkræve moms som ved andet salg, når den sælger sine  

 driftsmidler (maskiner, køretøjer, inventar o lign), som den har haft fuld  

 eller delvis fradragsret for.
Der gælder dog særlige regler ved ophør, salg eller overdragelse af  

 virksomheden.
Reglerne herom står på side 27.
Der gælder endvidere særlige regler for rutebiler og turistbusser.1) Særlige bestemmelser for landbrug og fiskeri mv Er virksomheden registreret under landbrug eller fiskeri, kan man føre  

 regnskabet på grundlag af periodiske opgørelser (uge-, måneds- eller  

 halvårsopgørelser) fra leverandører og aftagere.
Opgørelserne skal indeholde  

 samme oplysninger som fakturaer.
Værdiregler Den momspligtige værdi er det beløb (uden moms), som kunden skal betale  

 for varen eller ydelsen, og det er den værdi, som momsen skal beregnes af.
Momsen skal derfor beregnes af hele salgsprisen, og alle omkostninger skal  

 regnes med.
Fx medregnes:
- emballering, herunder leje af emballage - forsendelse, fx kørsel, fragt, porto og transportforsikring, eventuel  

 betaling for rejseudgifter til sælgerens personale - agentprovision o lign - service og reklame - serveringsafgift (drikkepenge).
 Hvis leverandøren (fx et vandværk) som betingelse for leverancen opkræver  

 tilslutnings- og oprettelsesafgifter eller andre beløb og omkostninger hos  

 modtageren, skal disse beløb regnes med til den momspligtige værdi.
De særlige afgifter (punktafgifter), der er lagt på en række varer, hører  

 også med til den momspligtige værdi.
En undtagelse er dog  

 registreringsafgiften af motorkøretøjer, som sælgeren afregner for køberen.
Afbetalings tillæg Til den momspiigtige værdi hører også finansieringstillæg,  

 afbetalingstillæg o lign, som lægges til købesummen, når man sælger på  

 afbetaling eller kredit.
Rentetillæg og kreditrenter Når virksomheden sælger på afbetaling eller anden form for kredit, gælder  

 der følgende regler for renterne:
 Renterne skal regnes med til den momspligtige værdi, hvis de lægges til  

 købesummen eller til restgælden med et samlet beløb uden nærmere angivelse  

 af, hvor stor en del af rentebeløbet, der vedrører de enkelte betalinger  

 (rater).
Derimod skal renterne ikke regnes med til den momspligtige værdi, hvis de  

 beregnes af den til enhver tid skyldige del af købesummen.
Det gælder på  

 betingelse af, at det fremgår af købekontrakten, evt i form af en rentetabel,  

 hvor meget renten er af de enkelte betalinger (rater). Det kan også fremgå af  

 bilag vedrørende betalingerne (ratekvitteringer).
Rabatter Sælgeren kan give køberen rabat, dividende, bonus o lign.
Hvis rabatten  

 gives ubetinget, skal den ikke regnes med til den momspligtige værdi.
For  

 leverancer, der faktureres, er det dog en forudsætning, at rabatten uden  

 betingelser trækkes fra i fakturabeløbet, inden momsen beregnes.
 Hvis rabatten derimod gives på visse betingelser, som ikke er opfyldt ved  

 leveringen (faktureringen), kan den ikke trækkes fra, inden momsen beregnes.
 Det gælder fx:
- kasserabatter, der kun gives, hvis køberen betaler inden en vis frist - dividende, bonus o lign godtgørelser, som fx afhænger af størrelsen af  

 modtagerens køb i en bestemt periode, og som først opgøres og udbetales på et  

 senere tidspunkt end leveringen.
Hvis kunden får rabatmærker, skal momsen beregnes af det beløb, som kunden  

 betaler ved det enkelte salg.
Der kan ikke foretages regulering af momsen,  

 når rabatmærkerne senere indløses.
Hvis en momsregistreret kunde får udbetalt eller godskrevet rabat mm,  

 efter at leveringen (faktureringen) har fundet sted, kan der beregnes moms af  

 rabatten.
Denne moms kan trækkes fra i salgsmomsen.
Det er en betingelse for  

 fradraget, at køberen har kunnet regne momsen med til sin købsmoms, og at der  

 udstedes en kreditnota over den ydede rabat mm med momsberegning.
Eksempel på faktura vedrørende byttehandel Byttehandel Ved byttehandel forstår man salg, hvor der helt eller delvis betales med  

 andet end penge.
Her skal momsen beregnes på grundlag af virksomhedens  

 almindelige salgspris for den pågældende vare/ydelse.
Hvis der ikke foreligger en almindelig salgspris, skal virksomheden  

 beregne momsen på grundlag af en kalkuleret salgspris.
Den skal indeholde  

 alle de omkostninger og den avance, der i almindelighed indgår i den  

 momspligtige værdi for sådanne varer/ydelser.
 Hvis både sælger og køber i en byttehandel har fuld fradragsret for  

 købsmomsen, kan momsen beregnes af forskelsbeløbet.
Personalesalg Når virksomheden sælger til sit eget personale, skal man beregne momsen af  

 den opnåede pris.
Momsen skal dog mindst beregnes af indkøbs- eller  

 fremstillingsprisen med tillæg af eventuelle afgifter.
 Hvis virksomhedens almindelige salgspris er lavere end indkøbs- eller  

 fremstillingsprisen, fx under udsalg, kan momsen af personalesalget beregnes  

 af den lavere pris.
Salg til udlandet Der skal ikke beregnes moms af varer, som en registreret virksomhed  

 leverer til udlandet eller til Færøerne og Grønland.
 Det samme gælder principielt også for ydelser, der præsteres i udlandet  

 samt på Færøerne og i Grønland, men der gælder dog i visse tilfælde særlige  

 regler.
 Den egentlige erhvervsmæssige eksport af varer/ydelser bliver altså ikke  

 belastet med moms.
Fritagelsen gælder også for transport af varer direkte til og fra  

 udlandet.
Det samme gælder nødvendigt udstyr og proviant, der leveres direkte  

 til brug i fly og skibe i udenrigsfart, samt ydelser, der udføres for sådanne  

 fly og skibe.
Fritagelsen gælder dog ikke for leverancer til sportsfly og  

 lystfartøjer.
Varer, som sælges til udenlandske turister, og som af disse medtages til  

 udlandet som rejsegods, kan i visse tilfælde fritages for moms.
De nærmere  

 regler kan man få hos toldkamret.
 Reparation af udenlandske køretøjer og salg til ambassader her i landet  

 kan ikke ske uden momsberegning.
Dokumentation Det er en betingelse for at blive fri for at beregne moms af  

 eksportomsætning, at virksomheden kan fremlægge dokumentation for, at  

 udførslen har fundet sted.
 Dokumentationen skal som hovedregel bestå af:
- fakturakopi over de udførte varer, - skriftlig ordre, korrespondance med køberen, bankafregning o lign samt - udførselsangivelsens eksportørblanket forsynet med attest fra den  

 udførselskontrollerende myndighed.
Yderligere oplysninger Virksomheden kan få mere udførlig vejledning om momsforholdene i  

 forbindelse med eksport ved at henvende sig til toldkamret. 1)2) Fritagelser for salgsmoms Aviser Man skal ikke beregne moms af aviser, som normalt udkommer med mindst et  

 nummer om måneden.
Der gælder særlige regler for, hvad der momsmæssigt kan  

 anses for en avis.
Fritagelsen gælder også for distriktsblade, der normalt  

 udkommer med mindst et nummer om måneden, og som indeholder mindst 15 pct  

 redaktionelt stof, der hovedsagelig er aktuelt nyhedsstof.
 Man skal heller ikke beregne moms af udenlandske tidsskrifter i et  

 abonnement, der er formidlet mellem abonnenten og den udenlandske udgiver.
 Hvis der indgår salg af momsfrie aviser i virksomhedens kasseregnskab, kan  

 dette momsfrie salg opgøres og trækkes fra ved udgangen af hver momsperiode.  

 Det gøres på grundlag af afregninger fra bladhuse.
 På samme måde kan man trække salget af postfriske danske frimærker fra på  

 grundlag af kvitteringer fra postvæsenet.
Fly og skibe Der skal ikke beregnes moms ved salg eller udlejning af fly og af skibe på  

 5 bruttoregistertons og derover.
Der skal heller ikke beregnes moms ved  

 udførelse af reparationsarbejder mm på sådanne fly og skibe.
Fritagelsen for  

 at beregne moms gælder dog ikke for sportsfly og lystfartøjer.
Vareprøver og reklameartikler Der skal ikke beregnes moms af sædvanlige vareprøver og reklameartikler,  

 som virksomheden udleverer gratis.
 Reklameartikler kan fx være brochurer, notesbøger, kalendere, kuglepenne,  

 askebægre - forsynet med virksomhedens navn, varemærke o lign - til en værdi  

 (indkøbspris) på højst 100 kr.
Erstatningsleverancer Der skal ikke beregnes moms af erstatningsleverancer, dvs leverancer af  

 varer/ydelser, der er leveret gratis til erstatning for en tidligere  

 leverance.
Erstatninger Den, der modtager erstatningsbeløb, skal ikke beregne moms af beløbet,  

 medmindre beløbet må anses som hel eller delvis betaling for momspligtige  

 leverancer.
Varer, der går tabt Hvis virksomheden mister varer, fx ved brand eller indbrud, skal der ikke  

 beregnes moms af dem.
Men virksomheden skal lave en fortegnelse over varerne  

 til brug for toldvæsenets kontrol.
Fortegnelsen skal oplyse om varernes art,  

 mængde og værdi, størrelsen af en eventuel erstatning, og om der er sket  

 anmeldelse til politiet.
 Fortegnelsen skal opbevares sammen med virksomhedens øvrige  

 regnskabsmateriale.
Regulering af det momspligtige salg Virksomheden kan i visse tilfælde foretage en regulering af det  

 momspligtige salg.
Det gælder:
- ved modtagelse af returvarer - ved indrømmelse af prisafslag mm på allerede solgte varer/ydelser - ved tab på debitorer.
Når man regulerer, skal man altid bruge den momssats, der gjaldt, da  

 varen/ydelsen blev leveret.
Se momssatsen side 10.
Returvarer Hvis man tager tidligere solgte og momsede varer retur, kan momsen af  

 varernes returværdi trækkes fra i salgsmomsen i følgende tilfælde:
 - når der er tale om returnering/ombytning med godtgørelse til kunden af  

 den fulde salgspris eller udbetalingen og alle indbetalte afdrag (uden  

 tidsbegrænsning). Det gælder fx også bøger og sølvtøj, som normalt  

 (kutymemæssigt) ombyttes eller tages tilbage af en anden virksomhed inden for  

 samme branche.
Hvis der ved returneringen/ombytningen betales en højere pris for varen,  

 end den var solgt til oprindelig, kan momsen ikke fratrækkes, - når returneringen/tilbagekøbet finder sted inden 1 år efter handelens  

 indgåelse med delvis godtgørelse af salgsprisen, - når varen tages retur  

 inden for en garantiperiode med delvis godtgørelse af salgsprisen.
Momsen kan kun fratrækkes, når virksomheden i henhold til en skriftlig  

 garantiaftale har forpligtet sig til ubetinget at tage varen tilbage, hvis  

 der inden for garantiperioden konstateres væsentlige fejl og mangler ved det  

 solgte.
Er der derimod tale om tilbagekøb, fx ibyttetagning i forbindelse med  

 salg af en anden vare, kan momsen ikke fratrækkes, - når varer, der er solgt på afbetaling med ejendomsforbehold eller på  

 særlig kontokontrakt (uden ejendomsforbehold), tages tilbage, fordi køberen  

 ikke har opfyldt sine forpligtelser (misligholdt kontrakten).
Prisafslag Hvis virksomheden giver en kunde afslag i prisen på en tidligere leveret  

 og momset vare/ydelse, kan man trække momsen af prisafslaget fra i  

 salgsmomsen.
 Det samme gælder, når en kunde, der har købt på afbetaling, får hel eller  

 delvis godtgørelse af momspligtige administrationsgebyrer og afbetalings- og  

 finansieringstillæg o lign, fordi afbetalingskontrakten indfries tidligere  

 end aftalt.
Betingede rabatter til momsregistrerede kunder Sælgeren kan give rabat til en kunde, efter at leveringen (faktureringen)  

 har fundet sted.
Hvis kunden er momsregistreret, kan der beregnes moms af  

 rabatten, og denne moms kan trækkes fra i salgsmomsen.
Det samme gælder, hvis  

 der ydes dividende, bonus o lign.
 Fradraget er dog betinget af, at køberen har kunnet regne momsen med til  

 sin købsmoms, og der skal udstedes kreditnota over den ydede rabat med  

 momsberegning.
Tab på debitorer Hvis virksomheden har konstateret et tab på en udestående fordring for et  

 tidligere momset salg, kan momsen af tabet trækkes fra i salgsmomsen efter  

 følgende regler:
 - når det ved afslutningen af konkurs- og dødsboer (gældsfragåelsesboer)  

 dokumenteres, at der ikke er opnået fuld dækning for det anmeldte krav.
 - når et tilgodehavende ved gennemførelsen af en tvangsakkord (almindelig  

 tvangsakkord eller likvidationsakkord) er nedskrevet med en bestemt andel af  

 fordringen.
 - når der ved tiltrædelsen af en frivillig akkord er sket reduktion af  

 kreditorernes krav mod en skyldner, og kreditors tiltrædelse af akkorden har  

 haft til formål at opnå den størst mulige dækning af fordringen.
Ved vurderingen heraf vil det være af betydning, at akkordforslaget er fremsat af en advokat/brancheforening, at det til brug ved akkorden fremlagte regnskabsmateriale - aktuel  

 statusopgørelse mv - er udarbejdet af en statsautoriseret eller registreret  

 revisor, at mindst halvdelen af skyldnerens kreditorer (beregnet efter beløb) har  

 tiltrådt akkorden, at akkorddividenden er mindst lige så stor som den beregnede dividende ved  

 gennemførelse af konkurs, at akkorden stort set udtømmer skyldnerens midler, og at kreditor ikke er skyldneren nærstående, jf konkurslovens § 2.
 Der skal kunne fremlægges rimelig dokumentation for de nævnte forhold og  

 for akkorddividendens størrelse, fx i form af en særlig erklæring fra en  

 advokat/brancheforening.
 - når det af udskrift af fogedprotokollen fremgår, at udlægsforretning for  

 den pågældende fordring har været forgæves, eller når det ved udskrift af  

 fogedprotokollen kan dokumenteres, at en anden kreditor inden for et tidsrum  

 af højst 6 måneder har foretaget udlægsforretning hos den pågældende debitor  

 uden at kunne opnå fuld dækning for sit tilgodehavende.
- når en personligt drevet virksomheds faste ejendomme, dvs såvel  

 beboelses som erhvervsejendomme, er bortsolgt ved tvangsauktion, uden at  

 kreditor derved har fået dækning for sit tilgodehavende.
Det er en  

 forudsætning, at kreditor ved regnskabsmateriale mv vedrørende debitor kan  

 dokumentere, at fordringen er endelig tabt.
- når der i øvrigt kan anses at være foretaget tilstrækkeligt til  

 fordringens inddrivelse.
Ved vurderingen heraf må der bl a tages hensyn til  

 fordringens størrelse.
Det vil normalt være en forudsætning for at foretage  

 fradrag, at handelsforbindelsen med den pågældende debitor er ophørt mindst 1  

 år, før fradraget foretages.
 Det er altid en betingelse for fradraget, at det fremgår af virksomhedens  

 regnskabsmateriale, hvad der er gjort i anledning af debitors manglende  

 betaling.
Regnskabet skal i øvrigt føres sådan, at det sikres, at de fratrukne beløb  

 bliver momset, hvis de senere skulle indgå helt eller delvis.
Der skal dog  

 ikke beregnes moms af den del af evt punktafgifter, fx afgift af vin,  

 spiritus og øl, der indbetales i henhold til konkurslovens § 98.
 Hvis virksomheden overtager kundens ejendomme o lign for at inddrive  

 fordringer, så skal spørgsmålet om regulering for et eventuelt tab rejses  

 over for toldkamret.
 Der må ikke foretages regulering for momsen for omkostninger  

 (kursdifference), der opstår ved salg eller overdragelse (transport) til  

 tredjemand af et tilgodehavende vedrørende en momsbelagt leverance til en  

 lavere værdi end fordringens pålydende værdi.
Forventet tab Der kan som hovedregel ikke foretages fradrag for forventet tab på  

 debitorer.
For så vidt angår forventet tab på fordringer i konkurs- og  

 dødsboer (gældsfragåelsesboer) kan der dog foretages et foreløbigt fradrag,  

 før bobehandlingen er endelig afsluttet.
Det er en forudsætning, at  

 virksomheden er i besiddelse af en erklæring fra boets kurator om, at  

 dividenden ikke forventes at overstige en nærmere angiven procent af  

 fordringen.
Foreløbigt fradrag for forventet tab kan endvidere foretages, når  

 skyldneren har anmeldt betalingsstandsning.
Det er en betingelse, at der  

 foreligger en erklæring fra et af skifteretten beskikket tilsyn om, at det må  

 forventes, at de uprivilegerede kreditorer ikke vil kunne opnå dækning ud  

 over en nærmere angivet procent af deres tilgodehavender ved den gunstigste  

 af de kreditorordninger der arbejdes med.
Det er endvidere en betingelse, at  

 beregningen af dækningsprocenten bygger på skyldnerens ajourførte status, der  

 på forlangende sendes til toldkamret.
 Virksomheden må herefter foretage fornøden regulering i momsregnskabet,  

 når tabet er endeligt opgjort ved boets afslutning.
Privatforbrug og anden udtagelse Der skal betales moms af de varer, som indehaveren tager til sit  

 privatforbrug fra virksomhedens butik, lager, produktion eller bedrift.
 Det samme gælder for varer, som bruges til repræsentation, gaver eller til  

 kost og anden naturalaflønning af personalet.
 Der skal også betales moms af tjenesteydelser for virksomhedens indehaver  

 og af tjenesteydelser, der bruges som gaver o lign.
 Der skal endvidere betales moms af varer/ydelser, der tages i brug i  

 forbindelse med virksomhedens evt momsfrie aktiviteter.
 Momsen skal beregnes af indkøbs- eller fremstillingsprisen uden moms, men  

 med eventuelle andre afgifter lagt til, og den skal regnes med til den  

 udgående moms i den momsperiode, hvor de pågældende varer/ydelser er udtaget.
Angivelse af privatforbruget Regnskabet med momsen på privatforbruget kan enten føres ved daglige  

 noteringer eller ved periodiske posteringer.
Hvis man fx handler med fødevarer eller andre dagligvarer, og det derfor  

 ikke er praktisk muligt hver dag at notere, hvad man tager til sit  

 privatforbrug, så kan man i stedet angive et samlet beløb for hver  

 momsperiode.
Beløbet kan regnes ud på grundlag af et skøn over, hvor meget  

 man har brugt i den pågældende momsperiode.
Man kan også regne beløbet ud på  

 grundlag af et skøn over årsforbruget.
Landbrugsvirksomheder I landbrugsvirksomheder skal der foretages notering i momsregnskabet, når  

 der udtages kød fra bedriften til eget forbrug, herunder til kost til  

 folkehold.
 * Momsen kan afregnes med:
- 3,20 kr pr kg okse- og kalvekød - 3,20 kr pr kg heste-, fåre- og lammekød - 1,65 kr pr kg svinekød Momsen af eget forbrug af fjerkræ (herunder æg) og mælk kan afregnes med  

 følgende beløb for hver person pr halvår:
 * - fjerkræ med 11 kr - mælk med 23 kr.
 Landbrugsvirksomheder skal ikke betale moms af kartofler og havesager af  

 egen avl, som anvendes til eget forbrug.
Driftsmidler Hvis driftsmidler (maskiner, køretøjer, inventar o lign) i en virksomhed  

 overgår til privat brug eller til andre formål, hvor man ikke kan trække  

 købsmomsen fra, skal der betales moms af disse driftsmidler.
Det gælder fx,  

 hvis virksomhedens indehaver overflytter inventar fra virksomheden til brug i  

 sin privatbolig.
 Den momspligtige værdi er indkøbsprisen uden moms, reduceret med 20 pct  

 for hvert hele år, der er gået siden tidspunktet for indkøbet.
For driftsmidler, der ved anskaffelsen har kostet over 50 000 kr uden  

 moms, gælder dog særlige regler om regulering af købsmoms.
Disse regler, der  

 også omfatter fast ejendom (herunder lokaler), står på side 34.
Byggeri for egen regning Der gælder særlige regler for byggearbejder, der udføres for egen regning.  

 Der skal i visse tilfælde betales moms af opførelse, ombygning,  

 modernisering, reparation og vedligeholdelse, selv om arbejdet sker for egen  

 regning.1) Moms ved ophør, salg eller overdragelse af virksomheden 2) Når en virksomhed afmelder sin momsregistrering, hæfter virksomheden  

 (boet) for momsen af eventuelle beholdninger af varer og driftsmidler.  

 Blanketten til afmeldelse kan man få hos toldkamret.
»Udsalg« Hvis varelageret og driftsmidlerne sælges ud som led i afviklingen af  

 virksomheden, skal der opkræves moms af salgsprisen efter de almindelige  

 regler.
Salg eller overdragelse til ny ejer Hvis varelageret og driftsmidlerne sælges eller overdrages som led i  

 overdragelsen af virksomheden eller en del af denne, må der ikke beregnes  

 moms, hvis den ny indehaver er eller bliver momsregistreret.
Den tidligere  

 indehaver skal inden 8 dage efter overdragelsen give toldvæsenet skriftlig  

 besked om den ny indehavers navn og adresse og om salgsprisen for varelager  

 og driftsmidler, der overdrages til den ny ejer.
Den tidligere ejer hæfter  

 altså for momsen, hvis den ny ejer ikke vil drive registreringspligtig  

 virksomhed.
Hvis man i forbindelse med salget eller overdragelsen beholder varer eller  

 driftsmidler til privat brug eller til andre ikke momspligtige formål, skal  

 de pågældende varer og driftsmidler momses.
Momsen skal beregnes af indkøbs-  

 eller fremstillingsprisen uden moms.
For driftsmidler kan prisen dog inden  

 momsberegningen nedsættes med 20 pct for hvert hele år, der er gået siden  

 tidspunktet for indkøbet.
Ved salg eller overdragelse mm af driftsmidler, der ved anskaffelsen har  

 kostet over 50 000 kr uden moms, kan der blive tale om regulering af  

 købsmoms.
Det gælder også for fast ejendom.
Reglerne om regulering af  

 købsmoms står på side 34.
Købsmoms (indgående moms) Virksomheden har ret til at trække momsen fra på de varer og ydelser, som  

 den har købt til brug for virksomheden.
Det gælder både varer/ydelser, der er  

 købt her i landet, og importerede varer. 1)2) Virksomheden kan trække momsen fra i den momsperiode, hvori fakturaen er  

 dateret.
For importerede varer skal momsen dog trækkes fra i overensstemmelse  

 med momsperioden, der står anført i det månedlige kontouddrag, som man får  

 sendt fra toldvæsenet.
Regnskabet med købsmomsen føres på - konto for indgående moms.
Kontoen kan enten føres ved at postere momsen af det enkelte køb eller ved  

 periodiske posteringer, hvis momsen direkte kan beregnes på grundlag af andre  

 konti, fx varekøbskonto og omkostningskonto.
Den moms, som beregnes af  

 toldvæsenet ved import af varer, skal dog altid posteres direkte på kontoen  

 for indgående moms.
Som grundlag for posteringen bruges  

 fortoldningsbegæringens debetnota eller det månedlige kontouddrag, som man  

 får sendt fra toldvæsenet.
Hvis man bruger debetnotaerne, skal man være  

 opmærksom på, at varer, der er fortoldet (har fået ekspeditionsnummer) de 2  

 sidste hverdage i måneden, først kan medregnes til den indgående moms i den  

 efterfølgende måned.
Hvis man ønsker at postere købsmomsen periodisk, fx en gang om måneden  

 eller ved momsperiodens udløb, skal man føre de pågældende konti på grundlag  

 af købspriser med moms.
Det momsbeløb, som skal overføres til konto for  

 indgående moms, kan man så beregne med 18,03 pct af periodens samlede beløb.
Det er en betingelse for den periodiske postering, at de pågældende konti  

 kun omfatter køb, som er fradragsberettigede.
Derfor kan fx en  

 omkostningskonto ikke bruges som grundlag for periodisk postering af  

 momsbeløb, hvis man på kontoen også fører lønudgifter, køb af momsfri ydelser  

 eller køb af varer/ydelser, som ikke er fradragsberettigede.
Hvis man køber varer/ydelser, der ikke udelukkende vedrører virksomhedens  

 momspligtige aktiviteter, har man kun delvis fradragsret for købsmomsen.
De  

 nærmere regler, herunder reglerne for regnskabsførelsen i disse tilfælde,  

 står i afsnittet »Delvis fradragsret for købsmoms« på side 30.
Hvis virksomheden har tilrettelagt sin bogføring sådan, at  

 indkøbsfakturaer først bogføres, når man betaler for leverancen, så skal  

 momsen regnes med til købsmomsen i den momsperiode, hvori betalingen sker.  

 Hvis virksomheden vælger denne fremgangsmåde, har man ret til at regulere  

 købsmomsen, så den kommer til at svare til de køb af varer/ydelser, som er  

 faktureret af leverandørerne i perioden.
Virksomheden skal foretage  

 reguleringen på grundlag af en specificeret opstilling af gæld tll  

 leverandører ved momsperiodens begyndelse og slutning.
Eksempel Når momsperioden er udløbet, skal man gøre kontoen for indgående moms op.  

 Der kan i den forbindelse blive tale om at foretage regulering for indkøb,  

 som virksomheden kun har delvis fradragsret for.
Saldoen på kontoen er det  

 beløb, man skal bruge, når man udfylder rubrikken »Indgående moms«  

 på momsangivelsen.
Dokumentation for købsmoms Virksomheden skal kunne dokumentere de momsbeløb, der trækkes fra som  

 købsmoms.
Det kan ske ved fakturaer eller afregningsbilag.
For varer, som  

 virksomheden har importeret, bruges debetnotaen fra fortoldningsbegæringen  

 samt det månedlige kontouddrag fra toldvæsenet som dokumentation.
 Fakturaer og afregningsbilag skal oplyse om:
- dato for udstedelsen - sælgerens navn og adresse - køberens (dvs virksomhedens) navn og adresse - varens eller ydelsens art, mængde (omfang) og pris - momsbeløbets størrelse.
Købers navn skal være det samme som det navn, virksomheden er  

 momsregistreret under.
Et ApS kan således ikke få fradrag for fakturaer  

 udstedt til ejeren af ApS'et.
 Fakturaer på højst 200 kr fra detailhandlere kan dog bruges som  

 dokumentation, selv om de ikke indeholder oplysning om køberens navn og  

 adresse.
 Der er gjort nærmere rede for faktureringskravene i afsnittet »Regler  

 for fakturering« på side 11.
Fakturaer og afregningsbilag, der ikke opfylder disse krav, kan ikke  

 bruges som dokumentation for købsmoms.
Købekontrakter og slutsedler kan ikke  

 anerkendes som forskriftsmæssige fakturaer og kan derfor ikke anvendes til  

 dokumentation for købsmoms.
Kreditnotaer Hvis en leverandør giver kreditnota for et fradragsberettiget køb, skal  

 købsmomsen formindskes med den moms, der er anført på notaen.
Det gælder fx  

 kreditnotaer for rabatter, prisafslag og for varer, som returneres til  

 leverandøren.
Det gælder også, hvis køberen må lade varer eller driftsmidler  

 gå tilbage på grund af manglende betaling.
Fuld fradragsret for købsmoms Virksomheden har fuld fradragsret for købsmomsen når det drejer sig om  

 varer/ydelser, der udelukkende vedrører de momspligtige aktiviteter i  

 virksomheden.
Eksempler Omsætningsvarer:
- varer, der købes til videresalg eller udlejning - varer, der bruges, når man udfører momspligtige ydelser, fx dele der  

 bruges ved reparationer - materialer til fremstilling af varer - dyr, fx fiskeyngel, høns,  

 kreaturer, pelsdyr og svin - foderstoffer - planter, såsæd mm.
 Emballage og transport:
- emballage, fx indpakningspapir, sække og kasser - varetransport, fx fragt og pakkeporto.
 Driftsmidler:
- køb, reparation og vedligeholdelse af driftsmidler, fx maskiner,  

 værktøj, inventar i fabrik, butik eller kontor, fiskerfartøjer (under 5 brt) - udstyr til fiskerfartøjer, fx radioudstyr, radar, sejl, spilgrej,  

 fiskenet og -garn - opførelse, reparation og vedligeholdelse af bygninger og anden fast  

 ejendom til brug for virksomheden.
 Omkostninger:
- brændsel, elektricitet, gas og vand til virksomheden - telefon - tryksager og kontorartikler - rengøring - arbejdstøj og uniformer, der tilhører virksomheden, og som personalet  

 bruger under arbejdet - sikkerhedsudstyr - brandslukningsudstyr - annoncering - reklameartikler og reklametryksager.
Delvis fradragsret for købsmoms For varer og ydelser, som dels bruges i den momspligtige virksomhed, dels  

 bruges privat eller til ikke-momspligtige aktiviteter, skal der ske en  

 opdeling af momsbeløbet for at finde frem til det momsbeløb, der er  

 fradragsret for.
I sådanne tilfælde af »blandet anvendelse« kan virksomheden  

 straks, når købet bogføres, opdele momsbeløbet, således at man kun regner den  

 fradragsberettigede del med.
Virksomheden kan også vælge at notere hele  

 beløbet som købsmoms, men skal så ved momsperiodens afslutning på konto for  

 indgående moms trække den del af momsen fra, som ikke kan regnes med til  

 købsmomsen.
Indkøb, der også vedrører privatforbruget Momsen af indkøb, der anvendes både af virksomheden og af indehaveren  

 privat, kan medregnes med den andel, som skønsmæssigt vedrører virksomheden.
 Det gælder fx indkøb af brændsel, elektricitet, gas, vand og telefon.
 Når toldvæsenet vurderer, om den skønsmæssige fordeling af momsen på  

 virksomheden og på privatforbruget er rimelig, vil man normalt lægge den  

 fordeling til grund, som ligningsmyndigheden har godkendt for de pågældende  

 udgifter.
 Hvis ligningsmyndigheden ikke har foretaget en sådan fordeling af  

 udgifterne i den pågældende virksomhed, kan man lægge den fordeling til  

 grund, som ligningsmyndighederne normalt anvender.
Medarbejdertelefoner Man kan medregne halvdelen af momsen på anskaffelse og drift af telefoner,  

 der er installeret hos medarbejdere af hensyn til deres arbejde for  

 virksomheden.
Det er en betingelse, at telefonselskabet sender regningen til  

 virksomheden, at den lyder på virksomhedens navn, og at den betales af  

 virksomheden.
Hvis virksomheden bagefter opkræver en del af regningsbeløbet  

 hos medarbejderne, og denne del udgør mere end halvdelen, kan man dog kun  

 medregne momsen af virksomhedens andel af regningsbeløbet (den af  

 virksomheden faktisk afholdte udgift).
Indkøb, der både vedrører momspligtig og momsfri omsætning Virksomheder, som har både momspligtige og momsfrie aktiviteter, har ingen  

 fradragsret for de indkøb, som udelukkende vedrører de momsfrie aktiviteter,  

 dvs virksomhedens afsætning af de ydelser, der er undtaget fra momspligten,  

 jf side 6. Disse momsfrie ydelser må ikke forveksles med momspligtige  

 varer/ydelser, som på visse betingelser kan afsættes uden beregning af moms,  

 fx salg til udlandet.
 For de indkøb, som vedrører både de momspligtige og de momsfrie  

 aktiviteter, kan man medregne en del af momsen.
Denne del beregnes på grundlag af forholdet mellem virksomhedens salg af  

 momspligtige varer/ydelser og virksomhedens samlede salg (i begge tilfælde  

 skal momsen ikke regnes med) i det pågældende regnskabsår.
Salg af brugte  

 driftsmidler hører med i opgørelsen over salget af momspligtige  

 varer/ydelser.
Når købsmomsen skal gøres op for en momsperiode, kan man bruge det  

 foregående regnskabsårs salgstal til en foreløbig opgørelse.
Når  

 regnskabsåret udløber, laver man en opgørelse af det faktiske forhold mellem  

 årets salg af momspligtige varer/ ydelser og det samlede salg.
På dette  

 grundlag skal man så lave en endelig regulering af købsmomsen.
Bygninger Der er ikke fradragsret for lokaler, der bruges til udlejning eller som  

 bolig for virksomhedens indehaver.
Det gælder, selv om lokalerne også bruges  

 i den pågældendes erhverv.
Vuggestuer, børnehaver mm og bolig for personale er der heller ikke  

 fradragsret for.
Det samme gælder lokaler, der udelukkende bruges til  

 momsfrie aktiviteter.
Hvis virksomheden bliver frivillig registreret for udlejning af lokaler  

 til erhvervsmæssig brug, har man dog fradragsret for disse lokaler.
Til  

 gengæld skal man så opkræve moms af lejen.
Opførelse Hvis man får opført bygninger, der skal bruges til »blandet  

 anvendelse,» gælder der følgende regler for, hvad man kan trække fra som  

 købsmoms:
Den moms, der er fradragsret for, er momsen på byggeomkostningerne for de  

 fradragsberettigede lokaler.
Den kan regnes ud på grundlag af forholdet  

 mellem de samlede byggeudgifter og de byggeudgifter, der skønnes at vedrøre  

 de fradragsberettigede lokaler.
 Hvis lokalerne til de forskellige anvendelser er af samme standard, kan  

 man fordele på grundlag af etagearealet.
Reparation og vedligeholdelse Der gælder følgende regler for reparation og vedligeholdelse af bygninger,  

 der bruges blandet:
 Momsen kan trækkes fra som købsmoms i det omfang, den direkte vedrører  

 virksomhedens lokaler (dvs lokaler med fradragsret). Men det er en  

 betingelse, at leverandøren i sin faktura har opdelt prisen for det udførte  

 arbejde.
 Momsen på reparation og vedligeholdelse, der ikke direkte vedrører  

 bygningens enkelte lokaler, fx udvendig vedligeholdelse eller reparation af  

 bygningens varmeanlæg, kan trækkes fra som købsmoms på grundlag af  

 etagearealet.
Lokaler, der bruges blandet Hvis det er et enkelt lokale i en bygning, der bruges blandet, fx et  

 kontor, kan momsen på udgifter i forbindelse med opførelse, reparation og  

 vedligeholdelse trækkes fra i forhold til virksomhedens omsætning, jf  

 afsnittet »Indkøb, der både vedrører momspligtig og momsfri  

 omsætning« på side 31.
Landbrugets tilkørselsveje Hvis vejen også bruges ved færdsel til og fra beboelsesbygninger, kan der  

 kun trækkes 2/3 af momsen fra på reparation og vedligeholdelse.
Motorkøretøjer For de mest almindelige motorkøretøjer gælder følgende regler for  

 fradragsret:
For køretøjer, der fra kun at have været brugt i virksomheden, overgår til  

 også at blive brugt i forbindelse med et ikke fradragsberettiget formål (fx  

 privat brug), kan der blive tale om, at der skal betales moms.
Reglerne herom  

 står i afsnittet »Privatforbrug og anden udtagelse« på side 26.
Ingen fradragsret for købsmoms Der er ingen fradragsret for momsen på følgende indkøb:
- indehaverens privatforbrug.
Det gælder også, selv om virksomheden  

 omsætter eller fremstiller sådanne varer selv - kost eller anden aflønning af personale i form af naturalier - opførelse, reparation, vedligeholdelse og drift af bolig(er) for  

 virksomhedens indehaver eller personale - opførelse, drift og vedligeholdelse af lokaler, der kan anses for at  

 indgå som en del af selve boligen - opførelse og drift af vuggestuer, børnehaver, fritidshjem, feriehjem,  

 sommerhuse o lign for virksomhedens personale - byggemodning af arealer, der er bestemt til salg - vedligeholdelse af veje, der kun bruges som tilkørselsveje til  

 beboelsesbygninger - hotelophold - præmier, som bruges ved sælgerkonkurrencer, reklamelotterier,  

 opgavekonkurrencer - præmier (fx pokaler), som i reklameøjemed gives til sportsklubber o lign - repræsentation og gaver, fx restaurationsbesøg, tobaksvarer, chokolade,  

 vin, spiritus, blomster.
 Endvidere har transportvirksomheder ikke fradragsret i forbindelse med  

 udbetaling af erstatningsbeløb.
Regulering af købsmoms for investeringsgoder Ved investeringsgoder forstås:
- maskiner, inventar og andre driftsmidler, hvis anskaffelsespris, uden  

 moms, overstiger 50 000 kr og er undergivet værdiforringelse - fast ejendom - til- og ombygnings- eller moderniseringsarbejder på fast ejendom - reparations- og vedligeholdelsesarbejder på fast ejendom til en samlet  

 momspligtig værdi af mere end 50 000 kr.
 Hvis virksomheden ved anskaffelse af sådanne driftsmidler eller ved  

 opførelse mv af fast ejendom har haft fradragsret (helt eller delvis), kan  

 der blive tale om, at man senere skal regulere købsmomsen.
 Regulering af købsmomsen for et investeringsgode skal nemlig ske, hvis der  

 sker ændring i virksomhedens fradragsret, fx fordi investeringsgodet overgår  

 til at blive brugt til et formål, der ikke er fradragsret for, eller hvis et  

 investeringsgode sælges uden momsberegning, fx salg af fast ejendom.
 Der kan på den anden side også blive tale om, at virksomheden kan opnå  

 regulering, hvis man bliver berettiget til større fradrag for et  

 investeringsgode, end man var berettiget til ved anskaffelsen.
 Pligten (respektive adgangen) til at foretage regulering gælder for  

 driftsmidler i en periode på 5 år og for fast ejendom i en periode på 10 år,  

 anskaffelsesåret medregnet.
 Virksomheden skal derfor sørge for, at regnskabet indeholder de  

 oplysninger, der er nødvendige for at kunne foretage en regulering af  

 købsmomsen.
Yderligere oplysninger Man kan få nærmere oplysning om reglerne vedrørende regulering af  

 købsmomsen for investeringsgoder ved at henvende sig til toldkamret.
Fradragsret for afgifterne af olie, el, gas og kul Virksomheden kan få godtgjort afgifterne af olie, el, gas og kul, som  

 erhvervsmæssigt forbruges i virksomheden til opvarmning, belysning,  

 procesformål mv.
 Virksomheden kan også opnå godtgørelse af den indirekte afgiftsbelastning  

 på varme, som modtages fra et fjernvarmeværk eller anden momsregistreret  

 varmeproducent og anvendes til opvarmning og procesformål.
 De nærmere regler er beskrevet i vejledningen om godtgørelse af afgifterne  

 af olie, el, gas og kul, der er optrykt på side 51.
Momsangivelse og indbetaling til toldvæsenet Når momsperioden udløber, sender toldvæsenet en momsangivelse, som skal  

 bruges, når man skal angive salgs- og købsmoms mm.
Hvis virksomheden ikke  

 modtager momsangivelsen inden 14 dage efter momsperiodens udløb, skal man  

 henvende sig til toldkamret.
Momsangivelsens indhold De beløb, der skal anføres i virksomhedens momsangivelse, er:
- Udgående moms (salgsmoms) dvs momsen af salget opgjort efter de regler, der står i afsnittet  

 »Salgsmoms« på side 17.
- Indgående moms (købsmoms) dvs den moms af købet, som kan trækkes fra, jf reglerne i afsnittet  

 »Købsmoms« på side 28.
- Olie-, el-, gas- og kulafgift dvs godtgørelse af afgiften på olie, el, gas og kul.
De nærmere regler for  

 beregning af disse godtgørelser, som kan trækkes fra, står på side 51.
- Afgiftstilsvaret dvs det beløb, som skal indbetales til toldvæsenet.
Afgiftstilsvaret er  

 således lig med momstilsvaret (forskellen mellem udgående og indgående moms)  

 reduceret med eventuel godtgørelse for olie-, el-, gas- og kulafgift.
I rubrikken afgiftsfri eksport mv skal man anføre værdien af salget til  

 udlandet, salg af aviser og salg mv af momsfrie skibe og fly.
Momsangivelsen  

 skal forsynes med dato, og den skal underskrives af virksomhedens ansvarlige  

 ledelse.
Ansvar og hæftelse Den, der driver virksomhed for egen regning enten som ejer, forpagter el  

 lign, hæfter for betaling af momsen.
 Hvis en udenlandsk virksomhed er registreret ved en herboende  

 repræsentant, hæfter denne og virksomheden solidarisk for betalingen af  

 momsen.
 Hvis der er flere virksomheder, der er registreret under eet  

 (fællesregistreret), hæfter de pågældende solidarisk for betaling af momsen,  

 herunder for den moms, der påhviler importerede varer.
 Det påhviler den, der hæfter for betaling af momsen, at sørge for, at  

 momsangivelsen udfyldes korrekt og sendes rettidigt til toldkamret.
Byvirksomheder Den momsangivelse, der sendes til virksomheden, er et  

 giroindbetalingskort.
 Blanketten skal udfyldes og bruges normalt på den måde, at virksomheden  

 både angiver og indbetaler momsen pr giro.
 Hvis afgiftstilsvaret er negativt eller nul, skal virksomheden efter  

 udfyldelsen blot tilbagesende girokortet som momsangivelse.
Kopi af momsangivelsen til eget brug På den anden side af giroindbetalingskortet (modsat kvitteringsdelen) er  

 der trykt en kopi til eget brug.
 Kopien skal udfyldes med de samme beløb og skal indgå i virksomhedens  

 regnskabsmateriale.
Fristerne for angivelse og indbetaling Sidste frist Afgiftsperiode: for angivelse Kvartalet og indbetaling Januar 1/1 - 31/3 20 maj April 1/4 - 30/6 20 august Juli 1/7 - 30/9 20 november Oktober 1/10- 31/12 20 februar Landbrugs- og fiskerivirksomheder mv Den momsangivelse, der sendes til virksomheden, er et brevkort, som skal  

 udfyldes og tilbagesendes som momsangivelse.
 Afgiftstilsvaret for hver momsperiode deles i 2 lige store rater, og  

 toldvæsenet sender 2 giroindbetalingskort, som skal bruges ved indbetalingen  

 af disse rater.
 Momsbeløb under 10 kr for en momsperiode opkræves dog ikke.
Kopi af momsangivelsen til eget brug Momsangivelsen indeholder også en kopi til eget brug.
 Kopien udfyldes med de samme beløb, og den skal indgå i virksomhedens  

 regnskabsmateriale.
Fristerne for angivelse og indbetaling Se skemaet nederst på siden.
Regler for rettidig indbetaling Hvis den sidste rettidige indbetalingsdag er en lørdag, søndag eller  

 helligdag, er den nærmest følgende hverdag den sidste rettidige  

 indbetalingsdag.
 Momsen indbetales normalt over giro.
 Når man indbetaler, skal man bruge det tilsendte giroindbetalingskort -  

 også når man girerer fra sin egen postgirokonto.
Virksomheder kan tilmelde sig Postens Total Giro (PTG) ved indsendelse af  

 girokortet til Postgirokontoret eller sin bank/sparekasse med anmodning om  

 tilmelding til ordningen.
Skyldige beløb vil herefter blive overført til  

 toldvæsenet den sidste rettidige betalingsdag.
 Opmærksomheden henledes i denne forbindelse på postgirokontorets  

 ekspeditionsmåde ved indsendelse af giroindbetalingskort sammen med en check.
Sådanne checks, som postgirokontoret modtager inden kl 9, vil blive indsat  

 på girokontoen samme dag.
Først den følgende arbejdsdag vll postgirokontoret  

 overføre beløbet til toldvæsenets postgirokonto.
Hvis virksomheden foretrækker det, kan man indbetale beløbet ved at sende  

 det med check til toldkamret.
Giroindbetalingskortet skal vedlægges, hvis man  

 betaler med check.
+++OPSTILBEG+++ +++OPSTILSLUT+++ Toldvæsenet anser betalingen som rettidig hvis:
- beløbet indbetales til postvæsenet den sidste rettidige indbetalingsdag,  

 eller - beløbet overføres til toldvæsenet gennem tilslutning til Postens Total  

 Giro (PTG) - anmodningen om girering fra afsenderens postgirokonto kan ekspederes i  

 postgirokontoret inden kl 9 dagen efter sidste rettidige indbetalingsdag,  

 eller - toldkamret modtager checken med første postomdeling dagen efter den  

 sidste rettidige indbetalingsdag.
Udbetaling fra toldvæsenet (negativt afgiftstilsvar) Hvis virksomhedens købsmoms sammen med olie-, el-, gas- og kulafgift i en  

 momsperiode er større end salgsmomsen, vil forskellen blive udbetalt til  

 virksomheden.
 Et sådant negativt afgiftstilsvar kan fx fremkomme:
- hvis virksomheden har haft store indkøb, fx maskiner, byggeri eller  

 lagerforøgelse - hvis virksomheden ikke har haft salgsmoms, fx på grund af sæsonmæssig  

 afsætning - hvis virksomheden hovedsagelig sælger til udlandet.
 Hvis toldkamret har modtaget momsangivelsen rettidigt, finder udbetalingen  

 sted senest 3 uger efter modtagelsen af momsangivelsen.
 Virksomheden kan ikke få tilbagebetalt moms af købte driftsmidler mv før  

 udløbet af den momsperiode, hvori købet har fundet sted.
 Hvis toldvæsenet ikke kan foretage kontrol af momsangivelsen på grund af  

 virksomhedens forhold (fx ferielukning, bortrejse eller ikke ajourført  

 momsregnskab), kan udbetalingsfristen overskrides.
Det er en betingelse for udbetalingen, at toldkamret har modtaget  

 momsangivelser for tidligere perioder.
Hvis virksomheden skylder moms og evt  

 renter mm fra tidligere perioder, vil denne gæld blive modregnet, før  

 udbetalingen.
Det gælder også, selv om det skyldige beløb ikke er forfaldent  

 til betaling (fx 2. rate af tilsvaret for den foregående momsperiode for  

 virksomheder inden for landbrug og fiskeri mv).
 Hvis virksomheden skylder andre beløb til statskassen, fx told,  

 punktafgifter eller skat, kan en sådan gæld ligeledes modregnes i det  

 negative afgiftstilsvar.
Overskridelse af tidsfrister For sent indsendt angivelse Virksomheden skal altid indsende angivelsen rettidigt, selv om den ikke  

 kan betale.
Hvis angivelsen ikke sendes ind rettidigt, forhøjes virksomhedens  

 afgiftstilsvar for den pågældende periode med 1 pct.
Forhøjelsen er mindst  

 300 kr og højst 1 000 kr.
Virksomheden skal ikke selv medregne forhøjelsen i angivelsen.
Toldvæsenet  

 sender et giroindbetalingskort, som skal bruges ved betalingen af  

 forhøjelsen.
 Hvis der er en ganske særlig grund til den sene angivelse, kan man  

 henvende sig til toldkamret og søge om at blive fritaget for forhøjelsen.
 Virksomheder, der ikke sender angivelsen ind rettidigt, kan i øvrigt få  

 bøder.
 Hvis toldkamret ikke har modtaget angivelsen, efter at afleveringsfristen  

 er udløbet, kan toldkamret fastsætte et foreløbigt beløb, der skønsmæssigt  

 svarer til virksomhedens afgiftstilsvar.
Men virksomheden skal dog stadig angive sit afgiftstilsvar for den  

 pågældende momsperiode.
Der vil så blive reguleret på grundlag af angivelsen,  

 når toldkamret har modtaget og godkendt den.
For sen indbetaling Hvis momsen ikke indbetales rettidigt, skal der betales 1,3pct i rente om  

 måneden af beløbet for hver påbegyndt måned regnet fra forfaldsdagen, jf  

 nedenfor.
Renterne er mindst 10 kr for hver angivelse.
 Når toldkamret har foreløbig fastsat afgiftstilsvaret, beregnes renten fra  

 den dag, hvor momsen for den pågældende periode forfaldt til betaling.
 For virksomheder i registret for byerhverv er forfaldsdatoen den 1. i den  

 2. måned efter momsperiodens udløb.
 For virksomheder i registret for landbrug og fiskeri er forfaldsdatoen for  

 første rate den 1. i den 6. måned og for anden rate den 1. i den 9. måned  

 efter momsperiodens udløb.
 Virksomheden skal ikke selv regne rentebeløb med i momsangivelsen.  

 Toldvæsenet sender et giroindbetalingskort, som skal bruges, når renterne  

 skal betales.
 Opmærksomheden henledes endvidere på, at der ved for sen indbetaling af  

 afgiftstilsvar vil kunne ske en forkortelse af virksomhedens momsperiode samt  

 forkortelse af fristen for afgivelse af angivelse og betaling.
Restancer Momsbeløb, som toldkamret ikke har modtaget efter betalingsfristens udløb,  

 vil med påløbne renter mv blive inddrevet ved foretagelseaf udlæg.
 Hvis virksomheden indbetaler moms og renter mv, efter at skylden er  

 overgivet til udlæg, påhviler det tillige virksomheden at betale  

 omkostningerne (retsafgift og andre incassoomkostninger).
Kontrolregler Kontrollen med virksomhedens momsforhold varetages af det toldkammer, hvor  

 virksomheden er registreret.
Navn og adresse på virksomhedens toldkammer står  

 på bagsiden af denne vejledning.
Toldvæsenets kontrolbeføjelser For at toldvæsenet kan løse opgaven med at kontrollere, at momsen bliver  

 korrekt opkrævet og indbetalt til statskassen, er der efter momsloven tillagt  

 toldvæsenet nogle kontrolbeføjelser.
 Toldvæsenet har bl a ret til at foretage eftersyn i lokaler, der bruges af  

 registreringspligtige virksomheder (fx butiks-, fabrikations-, kontor- og  

 lagerlokaler).
Toldvæsenet har endvidere ret til at efterse virksomhedens  

 varebeholdninger, forretningsbøger, regnskabsbilag og andet  

 regnskabsmateriale samt korrespondance.
Toldvæsenet kan forlange regnskabet  

 udleveret eller tilsendt.
 Toldvæsenet har også ret til at foretage eftersyn af varebeholdninger og  

 regnskaber mv hos ikke-registrerede virksomheder, som har handelsforbindelse  

 med registrerede virksomheder, og til at få oplysninger fra disse  

 virksomheder om deres salg til eller køb fra registrerede virksomheder.
 Pengeinstitutter m fl skal, hvis toldvæsenet ønsker det, oplyse om deres  

 økonomiske mellemværender med navngivne registreringspligtige virksomheder.
Virksomhedens opgaver Virksomhedens indehaver og de personer, der er ansat i virksomheden, skal  

 yde toldvæsenet fornøden vejledning og hjælp ved eftersynene, fx ved  

 gennemgang af forretningsbøger og andet regnskabsmateriale samt ved opgørelse  

 af kassebeholdning og varelager.
Virksomheden skal, når toldvæsenet ønsker det, udlevere eller indsende  

 sine forretningsbøger, regnskabsbilag og andet regnskabsmateriale samt  

 korrespondance til toldvæsenet.
Denne bestemmelse gælder også i de tilfælde,  

 hvor materialet er hos tredjemand (fx revisor eller regnskabskonsulent).
 Virksomheden skal også på begæring oplyse om omfanget af dens leverancer  

 af varer/ydelser til registrerede kunder og om dens indkøb af varer/ydelser.
Efterbetaling og skønsmæssig ansættelse Hvis toldvæsenet konstaterer, at en virksomhed har afgivet forkert  

 momsangivelse, så virksomheden har betalt for lidt i afgift eller fået  

 udbetalt for meget i godtgørelse, så skal virksomheden  

 efterbetale/tilbagebetale det, den skylder.
Hvis størrelsen af det afgiftsbeløb, som virksomheden skylder, ikke kan  

 opgøres på grundlag af virksomhedens regnskaber, laver toldvæsenet en  

 skønsmæssig ansættelse af afgiftstilsvaret.
Virksomheden kan indbringe en  

 sådan ansættelse for momsnævnet,jf side 46.
Toldvæsenets kontrolarbejde Toldvæsenets momskontrol foretages enten som regnskabskontrol eller som  

 udbetalingskontrol.
Regnskabskontrol foretages for at tage stilling til virksomhedens samlede  

 regnskabsaflæggelse og momsafregning for et længere tidsrum.
Kontrollen kan  

 foretages ved besøg i virksomheden, hvor man normalt vil gennemgå  

 årsregnskaberne for de seneste 4 år og foretage en mere detaljeret revision  

 af regnskabsaflæggelsen for en kortere eller længere del af denne periode.  

 Kontrollen kan også foretages ved, at man anmoder virksomheden om at indsende  

 årsregnskaber for de seneste 4 år samt bilag for eet af årene til gennemgang  

 på toldkamret.
Hvis virksomheden ikke har hørt fra toldvæsenet inden 2 måneder efter  

 afslutningen af en sådan regnskabskontrol, betyder det, at der ikke vil blive  

 foretaget fornyet kontrol af regnskaberne for det kontrollerede tidsrum.
Det  

 gælder dog ikke, hvis der senere måtte fremkomme oplysninger, som tyder på,  

 at der er sket betydelige unddragelser, eller at der er sket unddragelser ved  

 forsæt eller grov uagtsomhed.
Udbetalingskontrol gennemføres for at tage stilling til, om et konkret  

 beløb kan udbetales til virksomheden.
En sådan kontrol finder sted, når  

 virksomheden angiver et negativt afgiftstilsvar.
Udbetalingskontrol foretages  

 normalt ved besøg i virksomheden, inden udbetalingen sker.
Ved denne form for  

 kontrol kontrolleres alene de konkrete forhold, som har givet anledning til,  

 at afgiftstilsvaret er negativt i en periode.
Udbetalingskontrol er således kun en foreløbig kontrol, og ikke en endelig  

 godkendelse af virksomhedens regnskab og aktiviteter mv.
En senere  

 regnskabskontrol vil derfor også omfatte perioden vedrørende den negative  

 momsangivelse.
Straffebestemmelser Det er strafbart ved forsæt eller grov uagtsomhed at overtræde momsloven  

 eller de forskrifter, som er udstedt i henhold til loven.
 Den, der begår en sådan overtrædelse, kan straffes med bøde.
 Straffen kan stige til hæfte eller fængsel i indtil 2 år, hvis  

 overtrædelsen er begået med forsæt til at unddrage statskassen moms.
 Hvis overtrædelsen begås af aktie-, anparts-, andelsselskaber o lign, kan  

 selskabet som sådant pålægges bødeansvar.
Momsnævnet Der findes et særligt nævn, momsnævnet, som træffer afgørelser i visse  

 spørgsmål.
Nævnet er nedsat i henhold til momsloven.
 Nævnet har 6 medlemmer: 2 repræsenterer Ministeriet for Skatter og  

 Afgifter, Departementet for Told- og Forbrugsafgifter, og 4 erhvervslivet.  

 Nævnets formand udpeges af ministeren for skatter og afgifter.
 Nævnet har den endelige administrative afgørelse af:
- spørgsmål om momspligtens omfang - spørgsmål om den momspligtige værdi - spørgsmål om momsfritagelse for skibe og fly samt aviser - spørgsmål om fradragsret for købsmoms - spørgsmål om, hvad der er offentlig forsyningsvirksomhed - klager over skønsmæssige ansættelser af afgiftstilsvaret, som  

 toldvæsenet har foretaget.
 Henvendelse til momsnævnet bedes af praktiske grunde ske gennem  

 toldkamret.
Hvis en virksomhed ønsker at indbringe en skønsmæssig ansættelse for  

 nævnet, skal virksomheden anmode om det.
Toldkamret skal have anmodningen  

 senest 4 uger efter, at virksomheden har fået skriftlig meddelelse om  

 ansættelsen.
 Hvis en virksomhed ønsker at fremstille sin sag mundtlig for nævnet, skal  

 man anmode om det.
 Nævnets adresse er:
Nævnet vedrørende Merværdiafgift mv Frederiksholms Kanal 25 1220 København K.
