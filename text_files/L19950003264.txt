 Den 20. maj 1994 undertegnedes i København en overenskomst om udvikling af  

 økonomisk, industrielt og teknisk samarbejde mellem Kongeriget Danmarks  

 regering og Republikken Bulgariens regering.
 Den danske og engelske version af overenskomsten har følgende ordlyd:
O V E R E N S K O M S T om udvikling af økonomisk, industrielt og teknisk samarbejde mellem  

 Kongeriget Danmarks regering og Republikken Bulgariens regering Kongeriget Danmarks regering og Republikken Bulgariens regering, (herefter omtalt som »de kontraherende parter«), som TAGER de resultater i betragtning, der er opnået inden for de forskellige  

 områder af økonomisk, industrielt og teknisk samarbejde under  

 langtidsoverenskomsten mellem Kongeriget Danmarks regering og  

 Folkerepublikken Bulgariens regering om udvikling af økonomisk, industrielt,  

 videnskabeligt og teknologisk samarbejde af 22. april 1975, BEKRÆFTER deres ønske om at yde et nyt bidrag til udviklingen af deres  

 bilaterale samarbejde på basis af principperne om lige rettigheder, gensidig  

 respekt og fælles fordele, HAR ET STÆRKT ØNSKE om at sikre kontinuitet, udvidelse og styrkelse af  

 deres økonomiske, industrielle og tekniske samarbejde på et nyt grundlag, ØNSKER at udnytte de nye muligheder under de ændrede forhold i Central- og  

 Østeuropa til en yderligere styrkelse af deres forbindelser, ERKENDER behovet for at lette de direkte økonomiske, industrielle og  

 tekniske kontakter på ikke-regeringsniveau, ER BLEVET ENIGE OM FØLGENDE: ARTIKEL 1 1. De kontraherende parter skal yde deres bedste for  

 at fremme udviklingen af økonomisk, industrielt og teknisk samarbejde  

 gensidigt samt mellem interesserede danske og bulgarske institutioner,  

 organisationer og virksomheder ved at sikre de nødvendige betingelser herfor.
2. Det økonomiske, industrielle og tekniske samarbejde  

 mellem de kontraherende parter skal bidrage til udviklingen af deres  

 økonomier.
De særlige formål med dette samarbejde skal være at:
ARTIKEL 2 1. Med henblik på at nå de mål, der er foreskrevet i  

 artikel 1 i denne overenskomst, skal de kontraherende parter opmuntre til  

 fælles aktiviteter i de forskellige økonomiske områder, hvoraf følgende skal  

 have prioritet:
- industri, specielt fødevareforarbejdningsindustri; - landbrug; - fiskeri og skovbrug; - energi; - byggeri og regional udvikling; - transport og logistik; - kommunikation - turisme; - infrastruktur - miljøbeskyttelse; - serviceydelser, herunder rådgivning; - finansvæsen; - sundhed; - social politik; - informatik; - anvendt videnskab og teknologi; - udvikling af den offentlige sektor; - fag- og erhvervsuddannelse.
 2. Andre områder af fælles interesse vil kunne  

 identificeres derudover.
ARTIKEL 3 Inden for de områder af økonomisk, industrielt og teknisk samarbejde, der  

 er foreskrevet i artikel 2, skal de kontraherende parter især fremme følgende  

 former for samarbejde:
 1. fælles udvikling og gennemførelse af projekter af  

 fælles interesse, herunder:
2. fælles undersøgelser og udveksling af besøg under  

 gennemførelsen af fælles projekter; 3. organisering af kurser, seminarer, work-shops,  

 konferencer m.v.; 4. udveksling af:
 5. andre gensidigt fordelagtige former for samarbejde:
ARTIKEL 4 1. De kontraherende parter skal aktivt bistå med at  

 identificere områder og projekter af særlig betydning for udviklingen af  

 markedsøkonomi i Bulgarien.
I forbindelse med sådanne projekter skal såvel  

 den danske erfaring som den bulgarske økonomis særlige behov tages i  

 betragtning.
 2. De kontraherende parter skal søge at identificere  

 projekter, som vil kunne finansieres under gældende bilaterale og  

 multilaterale hjælpeprogrammer.
ARTIKEL 5 Med henblik på gennemførelsen af denne overenskomst skal der oprettes en  

 fælles rådgivende gruppe.
Den skal omfatte repræsentanter for de relevante  

 regeringsorganer og interesserede hovedorganisationer i de to lande inden for  

 de vigtigste samarbejdsområder, jfr. artikel 2.
ARTIKEL 6 Den fælles rådgivende gruppe skal inden for rammerne af dens aktiviteter:
 1. Overvåge gennemførelsen af denne overenskomst ved:
 2. Opretholde en regelmæssig strøm af oplysninger  

 mellem de kontraherende parter og til selskaber på begge sider for at:
 3. Overveje væsentlige forslag og projekter af fælles  

 interesse, der fremsættes af hver af parterne.
 4. Drøfte nye potentielle områder og former for  

 samarbejde, omtalt i Artikel 2, afsnit 2, og i Artikel 3, afsnit 5.
ARTIKEL 7 1. Den fælles rådgivende gruppe kan nedsætte  

 permanente eller midlertidige ekspert-arbejdsgrupper, baseret på en branche  

 eller et »ad hoc« princip, til at bistå den fælles rådgivende  

 gruppe eller til at overveje specifikke spørgsmål.
 2. Den fælles rådgivende gruppe skal samles efter  

 gensidig aftale, skiftevis i Danmark og Bulgarien.
 3. Dagsordenen for konsultationerne i den fælles  

 rådgivende gruppe skal aftales på forhånd.
 4. Under møderne i den fælles rådgivende gruppe skal  

 den modtagende part bistå repræsentanterne fra den anden part med udførelsen  

 af deres pligter.
 5. Efter anmodning fra hver af parterne vil der kunne  

 afholdes møder mellem med-formændene for den fælles rådgivende gruppe for at  

 drøfte specifikke spørgsmål, når omstændighederne måtte kræve det.
ARTIKEL 8 Hver af parterne skal oprette et permanent sekretariat for den fælles  

 rådgivende gruppe.
ARTIKEL 9 Intet i denne overenskomst skal påvirke gyldigheden af hvilkensomhelst  

 anden bilateral eller multilateral overenskomst, som er i kraft for hver af  

 de kontraherende parter.
ARTIKEL 10 1. Denne overenskomst træder i kraft, når de  

 kontraherende parter gensidigt har bekræftet, at de forfatningsmæssige  

 betingelser for dens ikrafttræden er blevet opfyldt.
2. Denne overenskomst skal indledningsvis være i kraft  

 i fem år.
Derefter vil den automatisk blive forlænget med efterfølgende  

 etårige perioder, medmindre en af de kontraherende parter har bragt den til  

 ophør med et varsel på mindst seks måneder før udløbet af en af disse  

 perioder.
 3. Ophøret af denne overenskomst påvirker ikke  

 opfyldelsen af de kontrakter og aftaler, der er indgået i henhold til  

 bestemmelserne i denne overenskomst.
ARTIKEL 11 Ved ikrafttrædelsen vil denne overenskomst ophæve langtidsoverenskomsten  

 mellem Kongeriget Danmark og Folkerepublikken Bulgarien om udvikling af  

 økonomisk, industrielt, videnskabeligt og teknologisk samarbejde af 22. april  

 1975.
 Til bekræftelse heraf har de undertegnede, der er behørigt befuldmægtigede  

 dertil, undertegnet denne overenskomst.
Udfærdiget i København, den 20. maj  

 1994, i 2 originale eksemplarer, hver på dansk, bulgarsk og  

 engelsk, idet de tre For Kongeriget Danmarks regering Niels Helveg Petersen For Republikken Bulgariens regering Stanislav Daskalov Overenskomsten trådte i medfør af artikel 10, stk. 1, i kraft den 9.  

 november 1994.
 Langtidsoverenskomst af 22. april 1975 med Bulgarien om udvikling af  

 økonomisk, industrielt, videnskabeligt og teknologisk samarbejde, jf.  

 Udenrigsministeriets bekendtgørelse nr. 26 af 24. marts 1976, Lovtidende C,  

 er i medfør af artikel 11 ophævet den 9. november 1994.
