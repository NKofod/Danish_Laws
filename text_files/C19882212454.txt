(Til alle frie grundskoler) Hermed følger et eksemplar af aftale af 17. maj 1988 om ændring af aftale  

 af 3. marts 1988 mellem Finansministeriet og Lærernes Centralorganisation om  

 tillæg til tjenestemænd i folkeskolen m.v. for skemalagte undervisningstimer.  

 Aftalen finder tilsvarende anvendelse for ledere, lærere og  

 børnehaveklasseledere ved alle frie grundskoler.
 Aftalen omhandler følgende forhøjelser af tillægssatserne:
 1. Med virkning fra 1. april 1988 forhøjes tillægget  

 pr. 40 skemalagte undervisningstimer til 82,57 kr. (grundbeløb anført i  

 niveau 1. oktober 1984). Pr. 1. april 1988 udgør tillægget pr. 40 skemalagte  

 undervisningstimer 95,48 kr.
 2. Med virkning fra 1. april 1988 forhøjes tillægget  

 pr. skemalagt undervisningstime til 2,06 kr. (grundbeløb i niveau 1. oktober  

 1984). Pr. 1. april 1988 udgør tillægget pr. skemalagt undervisningstime 2,38  

 kr.
 3. Med virkning fra 1. august 1988 forhøjes tillægget  

 pr. 40 skemalagte undervisningstimer til 84,75 kr. (grundbeløb i niveau 1.  

 oktober 1984). Pr. 1. august 1988 udgør tillægget pr. 40 skemalagte  

 undervisningstimer 98,00 kr.
 4. Med virkning fra 1. august 1988 forhøjes tillægget  

 pr. undervisningstime til 2,12 kr. (grundbeløb i niveau 1. oktober 1984). Pr.  

 1. august 1988 udgør tillægget pr. skemalagt undervisningstime 2,45 kr.
 Det bemærkes, at undervisningstillægget til børnehaveklasseledere beregnes  

 inden omregningen i henhold til § 5 i cirkulæret af 14. januar 1988 om  

 tjenestetid, overtimebetaling og aflønning af børnehaveklasseledere.
 P.m.v.
 e.b.
Susanne Boe fm.
 Bilag.
 Bilaget er udeladt her.
