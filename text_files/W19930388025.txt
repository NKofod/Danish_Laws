 Medlemmet og hendes søster overtog en skov på i alt 10,122 hektar fra  

 deres far med halvparten til hver.
Medlemmets far og Hedeselskabet forestod drift og administration af  

 skoven.
Medlemmets far varetog al administration og korrespondance over for  

 told- og skattevæsenet og Hedeselskabet.
 Direktoratet fandt, at medlemmet var omfattet af det skærpede  

 arbejdskrav.
 Ankenævnet fandt det ikke tilstrækkeligt godtgjort, at medlemmet var  

 beskæftiget med drift af skoven.
 Medlemmet kunne derfor ikke anses for at udøve selvstændig  

 erhvervsvirksomhed i relation til arbejdsløshedsforsikringsloven.
 Medlemmet og hendes søster overtog pr. 1. december 1991 en skov fra deres  

 far med halvparten til hver.
På ledighedserklæringen oplyste medlemmet om skoven.
Omsætningen var året  

 før i alt 37.400 kr. og overskud i alt 30.160 kr.
Arbejdsløshedskassen fandt, at medlemmet drev selvstændig virksomhed.
Hvis  

 arbejdet ved skovbruget til enhver tid kunne lægges uden for normal  

 arbejdstid, ville det kunne betragtes som bierhverv.
Grundværdien blev oplyst til 76.900 kr. og arealet til i alt 10,122  

 hektar.
Medlemmet oplyste, at hendes far sammen med Hedeselskabet forestod  

 drift og administration af skoven, lige som hendes far varetog al  

 administration og korrespondance over for told- og skattevæsenet og  

 Hedeselskabet.
Medlemmets eneste forbindelse med skoven var, at hun formelt stod som ejer  

 sammen med sin søster.
Hun mente derfor ikke at være omfattet af det særlige  

 arbejdskrav.
Arbejdsløshedskassen anførte, at det forhold, at driften var overladt til  

 andre, ikke medførte, at medlemmets status som selvstændig kunne ændres.
Da  

 medlemmet imidlertid kun brugte lidt tid på virksomheden, og hun havde haft  

 lønarbejde ved siden af, kunne drift/ejerskab af skoven anses for  

 bibeskæftigelse.
Arbejdsløshedskassen fandt det usandsynligt, at medlemmet ikke brugte  

 nogen tid på skoven.
Der måtte være en form for administration i forhold til  

 skattevæsenet og Hedeselskabet samt aftaler om driften.
Enhver form for  

 arbejdstid med skoven skulle fremgå af dagpengekort.
 Direktoratet for Arbejdsløshedsforsikringen fandt, at medlemmet som  

 medejer af skoven måtte anses for at udøve selvstændig erhvervsvirksomhed i  

 relation til arbejdsløshedsforsikringsloven.
 Direktoratet lagde vægt på, at medlemmet havde den økonomiske risiko og  

 den formelle handlefrihed vedrørende driften af virksomheden, og at  

 ejerskabet af en erhvervsvirksomhed normalt ville være forbundet med  

 driftsmæssige dispositioner i et eller andet omfang, også selv om andre  

 varetog den daglige drift af virksomheden, og på at medlemmet sammen med den  

 anden ejer var momsregistreret som ansvarlig indehaver af virksomheden.
 Direktoratet fandt, at medlemmet var omfattet af reglerne i direktoratets  

 bekendtgørelse nr. 260 af 28. april 1988 om retten til arbejdsløshedsdagpenge  

 for medlemmer, som under ledighed har bibeskæftigelse ved selvstændig  

 virksomhed.
 Der skulle derfor ske fradrag for de timer, som medlemmet under ledighed  

 eventuelt var beskæftiget i virksomheden, herunder administrative funktioner.  

 Medlemmet var omfattet af det skærpede arbejdskrav.
 Direktoratet fandt ikke grundlag for at anvende undtagelsesbestemmelsen  

 for det skærpede arbejdskrav, hvorefter et medlem, der driver en fredskov på  

 mindre end fem hektar under visse betingelser kan blive undtaget fra det  

 skærpede arbejdskrav.
Medlemmet fastholdt i sin klage til ankenævnet, at hun ikke varetog  

 driftsmæssige dispositioner af nogen art, idet hun ikke havde forstand på  

 eller interesse i skovbrug.
Overdragelsen af skoven havde ikke økonomisk  

 udbytte til formål.
Hendes far drev skoven som hobby.
Medlemmet søgte  

 dispensation fra kravet om mindre end 5 hektar fredskov.
Hendes andel af  

 skoven var kun 0,062 hektar over kravet.
 Direktoratet fandt ikke grundlag for at dispensere fra hektargrænsen.
 Ankenævnet fandt, at det ikke kunne anses for tilstrækkeligt godtgjort, at  

 medlemmet var beskæftiget med drift af den omhandlede skov.
 Ankenævnet fandt derfor, at medlemmet ikke kunne anses for at udøve  

 selvstændig erhvervsvirksomhed i relation til arbejdsløshedsforsikringsloven  

 og ændrede således Direktoratet for Arbejdsløshedsforsikringens afgørelse.
