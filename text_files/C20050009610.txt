Cirkulæreskrivelse  

 om regulering for 2006 af  

  

 begravelseshjælp efter lov om offentlig sygesikring (Til samtlige kommunalbestyrelser, amtsråd m.fl.) I medfør af § 16, stk. 1 og 2 i lov om  

 offentlig sygesikring (sygesikringsloven) yder bopælskommunen en  

 formueafhængig  

 begravelseshjælp, jf. lovbekendtgørelse nr. 509 af 1. juli 1998.
 Ifølge sygesikringslovens § 28, stk. 1, reguleres  

 begravelseshjælp og formuegrænser én gang årligt med den af Finansministeriet  

 fastsatte satsreguleringsprocent og afrundes herefter til det nærmeste med 50  

 delelige beløb.
 For finansåret 2006 er satsreguleringsprocenten fastsat til 2,0  

 pct., jf. bekendtgørelse nr. 793 af 17. august 2005 om  

 satsreguleringsprocenten  

 m.v.
 Under henvisning hertil skal Indenrigs- og Sundhedsministeriet meddele,  

 at formuegrænser og satser for begravelseshjælp pr. 1. januar 2006 udgør  

 følgende beløb:
 Begravelseshjælp:
 Børn under 18 år  

 	.......................  

 7.050,- kr.
 Personer på 18 år  

 eller derover  

 	.  

 8.400,- kr.
 Formuegrænser:
 Personer uden  

 ægtefælle  

 	..........  

 14.050,- kr.
 Personer med ægtefælle  

  

 og/eller børn under 18 år  

 	.........  

 28.100,-  

 kr.
 Begravelseshjælpen nedsættes krone for krone med  

 det beløb, afdødes og den efterlevende ægtefælles formue og formuerettigheder  

 overstiger ovennævnte formuegrænser, således at hjælpen helt bortfalder ved  

 formuer over henholdsvis 22.450,- kr. og 36.500,- kr.
 Begravelseshjælpen efter personer, der er født før den 1. april  

 1957, udgør dog altid mindst 1.050,- kr., jf. sygesikringslovens § 16,  

 stk. 2. Dette beløb reguleres ikke.
 Cirkulæreskrivelse nr. 97 af 9. november 2004 om regulering for  

 2005 af begravelseshjælp efter lov om offentlig sygesikring ophæves den 1.  

 januar 2006.
