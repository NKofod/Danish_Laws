Kendelse fra Pressenævnet i sag nr.  

 90/1999 K har klaget til Pressenævnet over en artikel bragt  

 i Berlingske Tidende den 18. juli 1999, idet hun mener, at god presseskik er  

 tilsidesat.
 Artiklen havde overskriften "Et pusterum fra stenbroen" og  

 bl.a. følgende indhold:
"Koloni: Alle typer børn tager på  

 feriekoloni i skolernes sommerferie.
Men de klassiske kolonibørn  

 findes stadig.
Det er de børn, der i et par tiltrængte uger  

 får fritteren, gaden og de trætte forældre byttet ud med  

 skov, strand og opmærksomme voksne.
Det er unger fra stenbroen, der har brug for kontakt.
Og  

 man mærker tydeligt, at de søger den.
På hver sin  

 måde.
 Som den ni-årige pige, der efter kort tid tager  

 journalisten i hånden og lidt senere åbner op og fortæller,  

 at hun ikke glæder sig, til hun fylder 12 år.
"For så skal jeg vælge, om jeg vil bo hos min  

 mor eller far." Snart slut Om få dage er kolonien slut.
Om få dage skal  

 de tilbage til mor og far.
Eller en af dem.
Til vennerne og gaden,  

 "fritteren" og klubben.
Og selv om de har haft det godt, så  

 glæder de sig.
 "Jeg skal på kanalrundfart, og når jeg bliver  

 ti, skal jeg i Zoologisk Have," fortæller  Jimmi.
 13-årige  Christina synes, det har været  

 dejligt.
"Men jeg kunne ikke bo her.
Jeg ville savne  

 Nørrebro.
Dér er mere gang i den," siger hun.
[Fornavn] bor hos sin mor, men moderen kan ikke hente  

 hende.
For hun skal ud i det sommerhus, som hun lige har købt.
 "Men det er jeg ikke ked af, for så ser jeg min far.  

 Ham ser jeg kun hver anden weekend," siger [fornavn].
 Den ni-årige pige skal kun være hjemme en uges  

 tid, så skal hun på koloni igen.
"Jeg håber, jeg bliver syg, for så kan jeg  

 være sammen med min far."" Klageren har anført, at hun - der er mor til den  

 9-årige pige, der er citeret i artiklen   ikke er blevet kontaktet i  

 forbindelse med artiklen, der således er trykt uden hendes  

 tilladelse.
Klageren har i den forbindelse anført, at  

 børnene i artiklen fremstilles som meget kontakthungrende og med  

 væsentlige problemer i deres familieliv.
Klageren har i tilknytning  

 hertil anført, at hun er dybt krænket over den måde, hun  

 er blevet fremstillet på i artiklen.
 Klageren har yderligere anført, at hun er bange  

 for, at hendes datter   der har et særpræget navn   vil få  

 problemer på sin skole og blandt venners forældre på grund  

 af den måde, hendes livsvilkår er blevet beskrevet.
 Klageren har herudover anført, at det er ukorrekt,  

 når det anføres, at hun har købt sommerhus   der er tale  

 om, at hun har fået rådighed over nogle venners  

 gæstehus.
Bladet har i en udtalelse beklaget, at klagerens datter  

 muligvis vil kunne identificeres som en af de, der udtaler sig i bladet.
Det  

 var ikke bladets hensigt at lave en kontroversiel reportage, og barnets  

 bemærkninger forekommer helt harmløse.
Bladet har videre anført, at det normalt er reglen,  

 at børns udtalelser skal forelægges forældrene.
Når  

 det ikke er sket i dette tilfælde, skyldes det alene, at børnene  

 ikke kan identificeres umiddelbart, og at deres ord ikke anvendes i nogen  

 problemskabende sammenhæng.
Bladet har beklaget fejlen med sommerhuset, men har  

 anført, at den formentlig er helt uden betydning for en  

 bedømmelse af klageren.
Bladet trykker dog gerne et genmæle  

 herom, hvis klageren ønsker dette.
 I sagens behandling har følgende  

 nævnsmedlemmer deltaget: Per Sørensen, Finn Rowold, Ulrik  

 Holmstrup og Preben Sørensen.
 Pressenævnet udtaler:
Der skal udvises varsomhed ved anvendelse af interview med  

 børn.
Under henvisning til karakteren af de udtalelser, klagerens  

 datter er fremkommet med, og da kun pigens fornavn er blevet bragt, finder  

 Pressenævnet imidlertid ikke grundlag for at kritisere, at bladet  

 undlod at indhente et samtykke fra klageren forud for  

 offentliggørelsen.
 Afsagt den 1. september 1999.
