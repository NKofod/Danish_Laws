Betænkning afgivet af Trafikudvalget den  

 18. maj 1999 Betænkning over Forslag til lov om anlæg af rute 21,  

 strækningen Holbæk-Vig Udvalget har behandlet lovforslaget i nogle møder  

 og har herunder stillet spørgsmål til trafikministeren.
 Endvidere har udvalget modtaget skriftlige og/eller  

 mundtlige henvendelser fra:
Danmarks Naturfredningsforening, Madsen, Egon og Janni, Grevinge, NOAH, Rasmussen, Joan og Klaus, Grevinge og Socialistisk Folkepartis Ungdom, Holbæk.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal  

 (Socialdemokratiets, Dansk Folkepartis og Det Radikale Venstres medlemmer af  

 udvalget) lovforslaget til vedtagelse uændret.
 Et andet mindretal (Venstres, Det Konservative  

 Folkepartis og Centrum-Demokraternes medlemmer af udvalget) indstiller  

 lovforslaget til vedtagelse med de stillede ændringsforslag.
 Et tredje mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
En del af mindretallet (Socialistisk Folkepartis medlem af  

 udvalget) finder, at der har været alt for kort tid til behandlingen af  

 lovforslaget i Folketinget.
Socialistisk Folkeparti finder ikke, at det  

 foreliggende beslutningsgrundlag i tilstrækkelig grad belyser behovet  

 for det foreslåede vejprojekt, ligesom alternative løsninger  

 ikke findes at være tilstrækkeligt belyst.
En anden del af mindretallet (Enhedslistens medlem af  

 udvalget) kan ikke støtte lovforslaget.
Enhedslisten har anbefalet, at  

 vejprojektet skulle underlægges Transportrådets anbefalinger til,  

 hvordan man burde analysere og vurdere trafikanlæg, herunder en reel  

 overordnet vurdering af de trafikmæssige problemer, der er i det  

 vestsjællandske område.
En sådan analyse kunne indbefatte  

 en undersøgelse af effekten ved at bibeholde og måske endda  

 øge færgeforbindelsen via Kalundborg frem for via Odden samt en  

 analyse af effekten ved at udbygge eller måske omlægge  

 jernbaneforbindelsen til Nykøbing Sjælland.
En sådan  

 analyse burde efter Enhedslistens opfattelse være selvskrevet, men i  

 stedet fremlægges der med lovforslaget et konkret forslag til et  

 vejprojekt, som bidrager til at flytte mere biltrafik ud på spidsen af  

 et i forvejen hårdt trafikbelastet naturområde, som  

 udløser, at egnene ved Lammefjorden og andre naturområder skal  

 ødelægges, og som udløser mere biltrafik og mere  

 CO2-udslip.
Ændringsforslag Af	et mindretal (V, KF og CD):
Til § 1 1) I 1. pkt. indsættes efter »Trafikministeren bemyndiges til«: »som motorvej«.
 2) 2. pkt. udgår.
Bemærkninger Til nr. 1 og 2 Ændringsforslagene indebærer, at hele den  

 omhandlede vejstrækning anlægges som motorvej.
Helge Mortensen (S)  

Holger Graversen (S) Poul Andersen (S)  

 nfmd.    Jytte Wittrock (S)
Søren Hansen (S)   

 Margrete Auken (SF) Arne Melchior (CD) fmd.  

Vibeke Peschardt (RV)
Søren Kolstrup (EL)
Svend Heiselberg (V)
Kristian Jensen (V)
Svend Erik Hovmand (V)
Erik Jacobsen (V) Kaj Ikast (KF)
Brian Mikkelsen (KF) Ole Donner (DF)
Klaus Kjær (DF) Fremskridtspartiet og Kristeligt Folkeparti havde ikke  

 medlemmer i udvalget.
