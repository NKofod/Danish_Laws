 Civilretsdirektoratet afslog anbringelse af hele den båndlagte kapital  

 i aktier, idet der ikke fandtes at gøre sig forhold gældende som kunne  

 begrunde en afvigelse fra reglen i anbringelsesbekendtgørelsens § 8 om, at  

 kun halvdelen af midlerne må anbringes i aktier.
 A havde som båndlagt arv fået udlagt ca. 1.450.000 kr., som bestyredes i  

 en godkendt forvaltningsafdeling på sædvanlige vilkår.
A, der var 79 år, ønskede at yde sine døtre lån til indfrielse af  

 prioritetsgæld.
A havde tilsammen med sin ægtefælle en skattepligtig formue  

 udover de båndlagte midler på ca. 2.050.000 kr., hvoraf en del var anbragt i  

 aktier.
A fandt, at det var mest hensigtsmæssigt at sælge de båndlagte  

 obligationer, da disse alligevel snart ville blive udtrukket og derefter kun  

 kunne genanbringes til en lavere rente end hidtil.
A ønskede derfor at  

 ombytte sine båndlagte obligationer med aktier fra de frie midler.
 Civilretsdirektoratet afslog det ansøgte under henvisning til, at man ikke  

 fandt, at der forelå sådanne særlige omstændigheder i sagen, at der var  

 grundlag for at fravige anbringelsesbekendtgørelsens § 8.
