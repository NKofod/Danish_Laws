(Til samtlige ministerier og styrelser  

 m.v.) I tilknytning til cirkulære nr. 27 af 28. februar 1996 om ministeriernes pligtaflevering til Retsinformation fastsættes følgende:
Regelbaser § 1.  Alle nye forskrifter, der udstedes af  

 ministerier og styrelser m.v., skal indlægges i regelbasen i Retsinformation,  

 medmindre de pågældende forskrifter er undtaget fra indlæggelse, jf. §§ 3-4 i  

 cirkulære nr. 27 af 28. februar 1996.
Stk. 2.  Forskrifter skal indlægges i fuld tekst og med  

 grafik samt alle redaktionelle oplysninger anført i de relevante  

 dokumentafsnit.
Når en forskrift giver anledning til ajourføring af de  

 redaktionelle oplysninger vedrørende andre dokumenter eller  

 konsekvensrettelser i øvrigt, skal ajourføringen foretages i forbindelse med  

 indlæggelse af den pågældende forskrift.
Bilag til forskrifter § 2.  Bilag til en forskrift skal indlægges i  

 Retsinformation som en del af forskriften.
Dette gælder dog ikke, såfremt et  

 bilag er en national forskrift, en EF- eller EU-forskrift eller en  

 international overenskomst, som allerede er indlagt i en af Retsinformations  

 baser som selvstændigt dokument eller som bilag til et selvstændigt dokument.  

 I disse tilfælde anføres i stedet i dokumentafsnittet »Særnoter« en  

 reference til det pågældende dokument samt oplysning om, at bilaget indgår i  

 dette dokument.
Stk. 2.  Såfremt en national forskrift vedrører en EF-  

 eller EU-forskrift, som ikke er optaget som bilag til den nationale  

 forskrift, kan den udstedende myndighed bestemme, at EF- eller EU-forskriften  

 skal indlægges i Retsinformation sammen med den nationale forskrift.
Dette  

 gælder, uanset om den nationale forskrift udtrykkeligt henviser til EF- eller  

 EU-forskriften.
 Traktater m.v.
§ 3.  Udenrigsministeriet indlægger og ajourfører  

 diplomatiske overenskomster samt forvaltningsoverenskomster i  

 Retsinformation.
Dette gælder dog ikke forvaltningsoverenskomster, herunder  

 dobbeltbeskatningsoverenskomster, der kan henføres til Skatteministeriets  

 område, idet disse forskrifter indlægges og ajourføres af Skatteministeriet.  

 Tilsvarende ordninger vil efter behov kunne etableres for andre ministerier  

 efter nærmere aftale med Udenrigsministeriet og Sekretariatet for  

 Retsinformation.
 Stk. 2.  Såfremt et dokument kan henføres til et enkelt  

 andet ministeriums område, anføres dette ministerium i dokumentafsnittet  

 »Ressort«, uanset om kompetencen til at indlægge og ajourføre  

 dokumentet efter bestemmelsen i stk. 1 tilkommer Udenrigsministeriet.
Samlelove § 4.  En lov, der samtidig ændrer flere andre love,  

 skal indlægges i Retsinformation i sin helhed.
Såfremt en samlelov ændrer  

 love, der henhører under flere ministerområder, indlægges samleloven af det  

 ministerium, hvorunder den henhører.
 Stk. 2.  Når bestemmelser i en samlelov indarbejdes i en  

 ny lov eller i en lovbekendtgørelse, giver Sekretariatet for Retsinformation  

 det ministerium, hvorunder samleloven henhører, meddelelse om den ajourføring  

 af de redaktionelle oplysninger vedrørende samleloven, ministeriet skal  

 foretage.
Datasammenskrivninger § 5.  Datasammenskrivninger af love skal udarbejdes og  

 indlægges i Retsinformation, såfremt der ikke senest 1 måned efter en  

 ændringslovs offentliggørelse i Lovtidende offentliggøres en  

 lovbekendtgørelse, hvori ændringsloven er indarbejdet.
Stk. 2.  Datasammenskrivninger udarbejdes efter samme  

 retningslinjer, som gælder for lovbekendtgørelser, jf. vejledning nr. 243 af  

 18. november 1969 om udarbejdelse af lovbekendtgørelser.
Der må dog ikke  

 foretages redaktionelle ændringer, herunder berigtigelser, i forhold til den  

 kundgjorte tekst.
Sådanne ændringer skal i stedet foretages i  

 dokumentafsnittet »Særnoter« med notemarkering i  

 datasammenskrivningens tekst.
 Stk. 3.  Datasammenskrivninger skal dateres og  

 underskrives af det pågældende kontor.
Historisk markering af dokumenter i  

 regelbasen § 6.  Ved kundgørelse af en ny forskrift, der ophæver  

 en eksisterende forskrift, markeres den ophævede forskrift historisk ved  

 ajorføring af dokumentafsnittet »Gyldighed«.
Dette gælder uanset  

 tidspunktet for den nye forskrifts ikrafttrædelse, når den nye forskrift  

 indeholder bestemmelse om, at den træder i kraft på et i forskriften fastsat  

 tidspunkt.
 Stk. 2.  Træder den nye forskrift ikke i kraft  

 umiddelbart efter kundgørelsen, anføres ikrafttrædelsestidspunktet i  

 dokumentafsnittet »Særnoter« på såvel den nye forskrift som på den  

 ophævede og historisk markerede forskrift.
§ 7.  Indeholder en lov bestemmelse om, at dele af  

 loven træder i kraft på et i loven fastsat tidspunkt, og at tidspunktet for  

 de øvrige deles ikrafttræden fastsættes administrativt, finder reglerne i § 6  

 tilsvarende anvendelse.
I disse tilfælde skal noterne, jf. § 6, stk. 2,  

 angive de dele af loven, hvis ikrafttræden fastsættes administrativt.
§ 8.  Indeholder en lov bestemmelse om, at tidspunktet  

 for hele lovens ikrafttræden fastsættes administrativt, skal den lov, der  

 ophæves, ikke markeres historisk.
Begge love forsynes med en note om, at  

 ikrafttrædelsesforskriften endnu ikke er udstedt, og at den ophævede lov  

 derfor ikke er markeret historisk.
Stk. 2.  Den ophævede lov markeres historisk, når  

 ikrafttrædelsesforskriften er kundgjort.
Samtidig ændres noterne til en  

 reference til ikrafttrædelsesforskriften med oplysning om  

 ikrafttrædelsestidspunktet.
 Stk. 3.  Indeholder en administrativ forskrift  

 bestemmelse om, at forskriften sættes i kraft ved ministerens foranstaltning,  

 finder reglerne i § 6, § 7 og § 8, stk. 2, tilsvarende anvendelse.
Ikrafttrædelsesforskrifter § 9.  Forskrifter, der sætter andre forskrifter i  

 kraft, men ikke i øvrigt har et selvstændigt normerende indhold, markeres  

 historisk efter de regler, som gælder for forskrifter med normerende indhold.
Ophævelsesforskrifter § 10.  Forskrifter, der ophæver andre forskrifter, men  

 ikke i øvrigt har et selvstændigt normerende indhold, markeres ikke  

 historisk.
Periodiske forskrifter § 11.  Forskrifter, der alene er gældende for en i  

 forskriften angivet periode, markeres historisk ved gyldighedsperiodens  

 udløb.
Tidspunktet angives ved indlæggelse af forskriften i dokumentafsnittet  

 »Histdato«.
Samlelove § 12.  Samlelove markeres historisk, når alle dele af  

 samleloven er indarbejdet i lovbekendtgørelser eller ophævet.
Lovbekendtgørelser § 13.  Forskrifter, der er indarbejdet i en  

 lovbekendtgørelse, markeres historisk, når lovbekendtgørelsen er kundgjort.
Datasammenskrivninger § 14.  Datasammenskrivninger markeres historisk, når  

 de forskrifter, der indgår i datasammenskrivningen, er indarbejdet i en  

 lovbekendtgørelse eller ophævet, eller når datasammenskrivningen er afløst af  

 en ny datasammenskrivning.
Forskrifter, der indgår i en datasammenskrivning,  

 markeres ikke historisk.
Administrative forskrifter § 15.  Såfremt en lov, der udgør hjemmel for  

 eksisterende administrative forskrifter, ophæves, og de pågældende  

 administrative forskrifter ikke udtrykkeligt er opretholdt, markeres disse  

 administrative forskrifter historiske, når den lov, der ophæver  

 hjemmelsloven, indlægges i Retsinformation.
 Stk. 2.  Når en administrativ forskrift ophæves, finder  

 bestemmelsen i stk. 1 tilsvarende anvendelse for andre administrative  

 forskrifter, der har hjemmel i eller vedrører den ophævede forskrift.
Afgørelsesbasen § 16.  Den løbende og systematiske udvælgelse af  

 administrative afgørelser af principiel betydning skal sikre, at samtlige  

 afgørelser, der efter saglige, organisatoriske og aktualitets kriterier er  

 relevante, indlægges for alle sektorområder.
Stk. 2.  Såfremt et ministerium anser det begrundet at  

 fravige de generelle udvælgelseskriterier for enkelte sagsområder, skal de  

 pågældende sagsområder være klart definerede.
Fravigelse af de generelle  

 udvælgelseskriterier kan dog ikke ske for sagsområder, hvor afgørelser i  

 øvrigt offentliggøres på tryk eller maskinlæsbært medie.
 Stk. 3.  Udvælgelsen skal for ministerområdet som helhed  

 være tilrettelagt således, at ministeriet i oversigtsform kan redegøre for  

 indholdet af afgørelsesbaserne samt for afgørelsestyper, der er udeladt.
§ 17.  Det kan være relevant at indlægge afgørelser,  

 hvor den afgørende myndighed principielt må betragtes som part i sagen,  

 uanset om det er afgørelser i 1. instans.
Udvælgelse af sådanne afgørelser  

 bør ske i samarbejde med offentlige og private brugere, for eksempel  

 kommuner, advokater og brancheorganisationer.
 Stk. 2.  Udvælgelse af afgørelser, som er truffet af  

 særlige klageinstanser, der er uafhængige af vedkommende minister, bør ske i  

 samarbejde med disse klageinstanser.
Administrative bestemmelser Ikrafttræden § 18.  Uanset den interne tilrettelæggelse af  

 ministerområdets varetagelse af opgaver vedrørende Retsinformation udpeger  

 ministeriet en kontaktperson, der over for Sekretariatet for Retsinformation  

 repræsenterer hele ministerområdet.
 § 19.  Ansvaret for indlæggelse af forskrifter og  

 administrative afgørelser i Retsinformation samt for ajourføring af de  

 indlagte forskrifter påhviler alene ministeriet.
 § 20.  Cirkulæret træder i kraft den 1. marts 1996.
