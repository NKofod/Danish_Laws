Skriftlig fremsættelse (4. oktober 2006) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov om  

 ændring af musikloven (Nedsat brugerbetaling for musikskoleelever) (Lovforslag nr.
L 18).
Formålet med lovforslaget er at tilvejebringe lovhjemmel for  

 kommunerne til at tilbyde børn og unge musikskoleundervisning gratis eller  

 til  

 nedsat betaling.
Således vil kommunerne kunne tilbyde økonomiske fripladser,  

 søskenderabat og gratis undervisning i forbindelse med talentpleje.
 Der er tale om, at skaffe lovhjemmel til en allerede  

 eksisterende praksis, da en lang række kommuner i dag tilbyder  

 musikskoleelever  

 økonomiske fripladser og søskenderabat, som det kendes fra det kommunale  

 dagtilbud.
 Det er endvidere formålet med lovforslaget at sikre, at  

 musikskoleelever kan tilbydes undervisning gratis eller til nedsat betaling i  

 forbindelse med talentpleje, hvilket der også er en vis praksis for i  

 kommunerne.
Eftersom der er tale om at tilvejebringe hjemmel til en  

 eksisterende praksis, lægger Kulturministeriet ikke op til, at der vil ske en  

 forøgelse af de eksisterende tilbud til musikskoleelever om gratis  

 undervisning  

 eller undervisning til nedsat betaling.
Dette gælder for både de socialt og  

 økonomisk betingede tilbud samt undervisningstilbud i forbindelse med  

 talentpleje.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Tingets velvillige behandling.
