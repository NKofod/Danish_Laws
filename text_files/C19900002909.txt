(Til samtlige ministerier) § 1.  Med henblik på at sikre en effektiv udnyttelse  

 af den statslige ejendomsmasse etableres under Boligministeriet et centralt  

 register over statens ubenyttede ejendomme, såvel bygninger og lokaler som  

 arealer.
Stk. 2.  Registret skal tjene statsstyrelsernes  

 ejendomsforvaltning, således at ejendomme kan overdrages til andet statsligt  

 formål, udlejes eller afhændes snarest, efter at de ikke længere benyttes til  

 hidtidigt formål.
Registret skal tillige tjene den statslige  

 ejendomsplanlægning.
 Stk. 3.  Registret er en del af informations- og  

 forvaltningssystemet for den statslige ejendomsforvaltning EJDINFO.
§ 2.  Cirkulæret omfatter ejendom, som staten ejer  

 eller lejer.
Uden for cirkulæret falder ejendom tilhørende selskaber, hvori  

 staten besidder aktier eller anden kapital.
 § 3.  Så snart en statsstyrelse kan forudse, at lejet  

 eller ejet ejendom må forventes ikke længere at skulle benyttes til hidtidigt  

 formål, skal styrelsen foretage indberetning herom til Bygge- og  

 Boligstyrelsen, der fører registret.
 Stk. 2.  Desuden indberettes ejendom, der er ubenyttet  

 ved cirkulærets ikrafttræden.
 Stk. 3.  Ejendom, som er forbeholdt til udvidelse af en  

 institution, anses ikke for ubenyttet.
Stk. 4.  Ubebyggede arealer under 700 m2, som ikke er  

 særskilt matrikuleret, kan indberettes samlet for en statsstyrelse.  

 Arealgrænsen forøges til 10.000 m2, hvis ejendommens værdi er mindre end  

 100.000 kr.
Indberetningen skal alene omfatte det samlede areal, og til- og  

 afgang af areal indberettes hvert år i december måned.
 Stk. 5.  Er det besluttet, at en ejendom skal afhændes  

 eller anvendes til et bestemt formål snarest efter ophøret af hidtidig  

 anvendelse, skal indberetning kun foretages, hvis beslutningen ikke  

 gennemføres.
§ 4.  Indberetningen afgives på særligt skema, som fås  

 i Bygge- og Boligstyrelsen.
Skemaet er aftrykt som bilag til cirkulæret.
 § 5.  Fornyet indberetning skal foretages, når  

 oplysningerne i skemaet om en registreret ejendoms forhold er væsentligt  

 ændret, eller når der er truffet beslutning om, at en registreret ejendom  

 skal afhændes, udlejes eller ikke længere kan anses for ubenyttet.
 Stk. 2.  Fornyet indberetning foretages ved indsendelse  

 af nyt eksemplar af skemaet.
 Stk. 3.  Drejer den fornyede indberetning sig om en del  

 af en registreret ejendom, må dette angives.
 Stk. 4.  På Bygge- og Boligstyrelsens forespørgsel skal  

 statsstyrelsen attestere, at registrets oplysninger er korrekte.
§ 6.  Forinden en statsstyrelse køber eller lejer  

 ejendom, skal styrelsen i registret undersøge, om der findes ubenyttet  

 ejendom, som eventuelt kan anvendes til formålet.
Er dette tilfældet, foregår  

 videre forhandlinger mellem de berørte parter.
 Stk. 2.  I aktstykker om køb og salg af fast ejendom,  

 skal resultatet af undersøgelsen i registret anføres.
 § 7.  Dette cirkulære træder i kraft den 1. marts  

 1990.
 Stk. 2.  Finansministeriets cirkulære af 7.3.1978 om  

 etablering af et centralt register over statens ubenyttede ejendomme og  

 Boligministeriets cirkulæreskrivelse af 19.12.1985 om Det centrale register  

 over statens ubenyttede ejendomme ophæves.
 Stk. 3.  Bestemmelserne i dette cirkulære vedrører ikke  

 statsejendomme på Færøerne, i Grønland og i udlandet.
Bygge- og Boligstyrelsen, den 27.  

 februar 1990 H.
E.
RASMUSSEN /Flemming Lethan Bilag 1 Informations- og styringssystemet for den statslige ejendomsforvaltning --------------------------------------------------------------------- Register over statens ubenyttede ejendomme --------------------------------------------------------------------- Der udfyldes et skema for hver ejendom eller lejemål, som er eller  

 forventes ubenyttet Indberettende institution Vejledning Punkterne 1-8 Den indberettende institutions navn og adresse samt kontaktperson anføres Punkt 2 Institutionsnr., svarende til institutionens hovedkonto i statsregnskabet  

 (6 cifre) anføres.
Punkterne 9-14 Hvis ejendommen er lejet, anføres ejers navn og adresse samt  

 kontaktperson.
Punkterne 15-20 Ejendommens nøjagtige beliggenhedsadresse anføres med gadenavn, husnummer,  

 post nr. og by.
Gadenavn bedes indberettet med den officielle stavemåde af  

 hensyn til den maskinelle bearbejdning af indberetningen.
Hvis indberetningen  

 vedrører lokaler (del af bygning) anføres etage og evt. sidebetegnelse.
Punkt 21 Institutionens planer for ejendommen/lejemålet markeres med et X.
Punkt 22 Ejendomsregisternummer anføres.
Nummeret findes på ejendomsskattebillet,  

 på BBR-ejermeddelelse samt på meddelelse om ejendomsvurdering/årsregulering.
Punkterne 23-24 Udfyldes kun, hvis indberetning vedrører hel ejendom eller matrikel.  

 Ejerlav og matrikelnummer anføres.
Hvis ejendommen består af flere matrikler,  

 anføres ejerlav og matrikel nummer for hovedmatriklen med tilføjelse af  

 »m.fl.« efter nummeret.
Matrikelnummer er oplyst på meddelelse om  

 ejendomsvurdering/årsregulering.
Punkt 25 Udfyldes kun, hvis indberetning vedrører hel ejendom eller matrikel.
Det  

 samlede grundareal for ejendommens matrikler anføres.
Arealet er oplyst på  

 meddelelse om ejendomsvurdering/årsregulering.
Punkterne 26-27 Dato anføres således: år-måned.
Januar 1990 skal altså skrives som 9001.
Punkt 28 De relevante salgs/udlejningsinitiativer markeres med et X.
Punkt 29 Dato anføres, jf. punkt 26.
Punkt 30 Det markeres med X, om indberetningen vedrører A En hel ejendom B En eller flere bygninger på en større ejendom.
Vejnavn og husnr.  

 samt BBR-bygningsnummer anføres for hver af bygningerne.
BBR-bygningsnummer  

 er anført på ejermeddelelse for ejendommen.
 C Lokaler (en del af bygning). Vejnavn, husnr. samt etage og evt.  

 sidebetegnelse anføres for de enkelte enheder.
Punkt 31 Bruttoetagearealet for den samlede ledige bygningsmasse anføres.
Punkt 32 Den hidtidige primære anvendelse af ejendommen, bygningen eller lokalerne  

 anføres med flg. kodeværdier:
Ubebygget areal 010 ubenyttet 020 landbrug og gartneri, herunder frugtplantage 030 skovbrug 040 anden anvendelse Bebygget areal 100 beboelse 210 erhvervsmæssig produktion vedr. landbrug, skovbrug, gartneri mv 220 erhvervsmæssig produktion vedr. industri, håndværk mv 230 forsyningsvirksomhed 290 anden bygning til erhvervsmæssig produktion 310 transport- og garageanlæg 320 lager mv 360 kontor og administration mv 370 servicevirksomhed mv 390 andre offentlige funktioner (herunder domhuse og politistationer)  

 bortset fra kulturelle formål samt dag- og døgninstitutioner 410 biblioteker, museer, kirker og andre kulturelle formål 420 undervisning og forsikring 430 hospital, sygehus, fødeklinik o.l.
440 dag- og døgninstitutioner 490 anden institution, herunder kaserner, fængsler o.l.
500 fritidsformål, herunder idrætsanlæg 900 andet Punkt 33 Opførelsesår for bygninger anføres.
Punkt 34 Antallet af P-pladser i forbindelse med den ledige lokalitet anføres.
Punkt 35 Vedligeholdelsesstand anføres således:
God, Middel eller Dårlig Særlig vedledning om klassificering af bygningers vedligeholdelsesstand  

 kan evt rekvireres.
Punkt 36 Tilkørselsforhold anføres med en af flg. kodeværdier:
1 direkte adgang fra gade og vej for alle typer køretøjer 2 direkte adgang fra gade og vej.
Begrænset trafik (gågade, stop~ eller  

 P-forbud eller lignende) 3 ikke direkte adgang fra gade og vej, dvs. adgang gennem port eller  

 lignende.
Punkt 37 Hvis særlige forhold i forbindelse med ejendommens drift medfører  

 ekstraordinære driftsudgifter, anføres disse forhold.
Punkt 38 Der anføres eventuelle offentligretlige bindinger, som medfører  

 begrænsninger af ejendommens anvendelse til andet formål end de nuværende.
Punkt 39 Udfyldes kun, hvis indberetning vedrører ledige lokaler (del af bygning).
Punkt 40 Hvis nyt lejemål vil blive tidsbegrænset, anføres udløbsdato for  

 lejemålet, jf. punkt 26.
