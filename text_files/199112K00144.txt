Nr LSF 144 Forslag til Lov om ændring af lov om social bistand og lov om social  

 pension (Ret til ophold på plejehjem m.v. i en anden kommune) Fremsat af Grete Schødts (S) Jytte Hilden (S) Jørn Pedersen (S) Bente  

 Juncker (CD) Mimi Jakobsen (CD) Arne Melchior (CD) den 6. december 1991 Vedtaget ved tredjebehandling den 10. marts 1992 Lov nr. 191 af 23/03/1992 § 1 I lov om social bistand, jf. lovbekendtgørelse nr. 817 af 6. december  

 1990, som ændret senest ved lov nr. 947 af 27. december 1991, foretages  

 følgende ændringer:
 1. I § 11 indsættes efter nr. 2 som nyt nummer:
»3) når pågældende har ophold i kommunen eller i amtskommunen på  

 grund af ganske særlige forhold, jf. § 83, stk. 2 og 3, og § 115, stk. 2 og  

 3.« 2. I § 11 indsættes efter stk. 1 som nye stykker:
 »Stk. 2. Ud over de tilfælde, der er nævnt i stk. 1, kan det  

 ved aftale mellem kommunalbestyrelserne i henholdsvis fraflytnings- og  

 tilflytningskommunen bestemmes, at fraflytningskommunen fortsat afholder  

 opholdskommunens udgifter efter denne lov, når en kommune anviser en person  

 en ældrebolig i medfør af lov om boliger for ældre og personer med handicap.  

 Det samme gælder i alle tilfælde, hvor der sker en kommunal anvisning af en  

 ældreegnet almennyttig bolig i medfør af lov om boligbyggeri eller en  

 ældreegnet byfornyet bolig i medfør af lov om byfornyelse og boligforbedring.  

 Aftalen gælder, så længe den pågældende bor i den anviste bolig.
Stk. 3. Aftaler, der er indgået efter stk. 2, kan ikke indbringes  

 for anden administrativ myndighed.« 3. I § 83 indsættes efter stk. 1 som nye stykker:
»Stk. 2. Personer, der ønsker at flytte til en anden kommune,  

 har, når ganske særlige forhold taler for det, ret til at blive optaget i  

 institution eller få anvist en ældreegnet bolig med kommunal anvisningsret i  

 denne kommune.
Retten til anvisning af en ældreegnet bolig vedrører  

 udelukkende boliger i medfør af lov om boliger for ældre og personer med  

 handicap, almennyttige boliger efter lov om boligbyggeri og boliger efter lov  

 om byfornyelse og boligforbedring.
Det er en forudsætning, at pågældende  

 opfylder betingelserne efter stk. 1 for at blive optaget i plejehjem,  

 beskyttet bolig eller få anvist en ældreegnet bolig med kommunal  

 amvisningsret både i fraflytningskommunen og tilflytningskommunen.
 Stk. 3. Socialministeren fastsætter nærmere regler om  

 betingelserne for at blive optaget i en institution eller få anvist en  

 ældreegnet bolig efter stk. 2.
Stk. 4. Indbringes kommunalbestyrelsens afgørelse efter stk. 2 og  

 3 for det sociale ankenævn, skal ankenævnet give en klager meddelelse om, at  

 klagen er modtaget, senest 14 dage efter dennes modtagelse.« Stk. 2 og 3 bliver herefter stk. 5 og 6.
 4. I § 115 indsættes efter stk. 1 som nye stykker:
»Stk. 2. Personer, der ønsker at flytte til en anden  

 amtskommune, har, når ganske særlige forhold taler for det, ret til optagelse  

 i en institution i denne amtskommune.
Det er en forudsætning, at pågældende  

 opfylder betingelserne efter stk. 1, jf. § 112, stk. 1 og 2, for at blive  

 optaget i institution i både fraflytningsamtskommunen og  

 tilflytningsamtskommunen, og at flytning sker til en tilsvarende institution.
 Stk. 3. Socialministeren fastsætter nærmere regler om  

 betingelserne for at blive optaget i en institution efter stk. 2.
Stk. 4. Indbringes amtsrådets afgørelse efter stk. 2 og 3 for Den  

 Sociale Ankestyrelse, skal Ankestyrelsen give klageren meddelelse om, at  

 klagen er modtaget, senest 14 dage efter dennes modtagelse.« § 2 I lov om social pension, jf. lovbekendtgørelse nr. 497 af 4. juli 1989,  

 som ændret senest ved § 2 i lov nr. 400 af 6. juni 1991, foretages følgende  

 ændring:
 I § 58 indsættes efter nr. 2 som nyt nummer:
»3) En ældrebolig efter lov om boliger for ældre og personer med  

 handicap, en ældreegnet almennyttig bolig i medfør af lov om boligbyggeri  

 eller en ældreegnet byfornyet bolig i medfør af lov om byfornyelse og  

 boligforbedring, når optagelse er sket i medfør af § 11, stk. 2, eller § 83,  

 stk. 2 og 3, i lov om social bistand.« Nr. 3 og 4 bliver herefter nr. 4 og 5.
§ 3 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om social bistand, jf. lovbekendtgørelse nr. 817 af 6. december  

 1990, som ændret senest ved lov nr. 406 af 6. juni 1991, foretages følgende  

 ændringer:
 1. I § 11 indsættes efter nr. 2 som nyt nummer:
»3) når pågældende har ophold i kommunen på grund af ganske særlige  

 forhold, jf. § 83, stk. 1-3.« 2. I § 11 indsættes efter stk. 1 som nye stykker:
»Stk. 2. Ud over de tilfælde, der er nævnt i stk. 1, kan det  

 ved aftale mellem kommunalbestyrelserne eller amtsrådene i henholdsvis  

 fraflytnings- og tilflytningskommunen eller amtskommunen bestemmes, at  

 fraflytningskommunen fortsat afholder opholdskommunens udgifter efter denne  

 lov, når der anvises en person en ældreegnet/handicapegnet bolig i medfør af  

 lov om boliger for ældre eller personer med handicap.
Det samme gælder i alle  

 tilfælde, hvor der sker kommunal anvisning af en ældreegnet eller  

 handicapegnet bolig, herunder almennyttige boliger og byfornyede boliger.  

 Aftalen gælder, så længe den pågældende bor i den anviste bolig.
Stk. 3. Hvis fraflytterkommunen er uenig i den af  

 tilflytterkommunen fastsatte betaling, kan fraflytterkommunen påklage  

 betalingens størrelse til amtsankenævnet i det amt, hvortil man søger.
I  

 Københavns og Frederiksberg Kommuner kan afgørelsen påklages til Den Sociale  

 Ankestyrelse.
 3. I § 83 indsættes efter stk. 1 som nye stykker:
 »Stk. 2. Personer kan efter ønske opnå ret til ophold i  

 ældreegnet eller handicapegnet bolig, herunder plejehjem, uden for sin  

 bopælskommune, hvis personen har nære pårørende, dvs. ægtefælle, forældre,  

 søskende, børn eller børnebørn i den pågældende kommune.
Stk. 3. Kommunalbestyrelsens eller amtsrådets afgørelse kan  

 påklages til Amtsankenævnet i det amt, hvortil man søger.
I Københavns og  

 Frederiksberg Kommuner kan afgørelsen påklages til Den Sociale Ankestyrelse.  

 Klageren skal modtage svar fra klageinstansen senest 4 uger efter, at  

 klageinstansen har modtaget klagen.« Stk. 2 og 3 bliver hereftrer stk. 4 og 5.
§ 2 I lov om social pension, jf. lovbekendtgørelse nr. 497 af 4. juli 1989,  

 som ændret senest ved § 2 i lov nr. 400 af 6. juni 1991, foretages følgende  

 ændring:
 I § 58 indsættes efter nr. 2 som nyt nummer:
»3) En bolig anvist efter lov om boliger for ældre eller personer med  

 handicap eller en ældre- eller handicapegnet almennyttig eller byfornyet  

 bolig, når flytningen er sket efter § 11, stk. 2, i lov om social bistand,  

 eller når betingelserne efter § 83, stk. 2, i lov om social bistand er  

 opfyldt.« Nr. 3 og 4 bliver herefter nr. 4 og 5.
§ 3 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Baggrunden for dette lovforslag er den ulykkelige situation, mange ældre  

 og handicappede kommer i, når de skal flytte på plejehjem eller skal flytte  

 til en anden egnet bolig og ønsker at komme til at bo i den kommune, hvor een  

 eller flere af deres pårørende bor.
Det er forslagsstillernes opfattelse, at det skal være muligt at flytte på  

 plejehjem eller til en anden egnet bolig i den del af landet, hvor eens  

 pårørende bor, når ganske særlige forhold taler derfor.
Det giver baggrund  

 for den kontakt mellem ældre/handicappede og familien, som er helt naturlig  

 og ønskværdig.
 Det forudsættes, at der på Boligministeriets og på Sundhedsministeriets  

 områder foretages de nødvendige konsekvensændringer.
Bemærkninger til de enkelte punkter Til § 1 Til nr. 1 Forslaget giver mulighed for, at opholdskommunen kan kræve sine udgifter  

 ved opholdet refunderet af den tidligere opholdskommune, såfremt opholdet i  

 kommunen skyldes en af de ganske særlige grunde, der er nævnt i forslagets  

 nr. 3.
Til nr. 2 Det kommunale/amtskommunale mellemværende skal være udgiftsneutralt for  

 staten.
 Hvis fraflytterkommunen finder, at den betaling, tilflytterkommunen kræver  

 til dækning af udgifter i forbindelse med at have overtaget  

 fraflytterkommunens forpligtelser er for stor, kan fraflytterkommunen  

 indklage denne betalings størrelse for den relevante ankeinstans.
Til nr. 3 Borgere, der er visiteret til plejehjem eller en ældre- eller  

 handicapegnet bolig i egen kommune, har ret til at indgå i visitation i en  

 anden kommune, hvis de familiære forhold taler herfor.
Visitationsproceduren bliver den samme som for andre i den pågældende  

 tilflytterkommune.
Efter at den pågældende er blevet visiteret til plejehjem  

 eller plejehjemslignende foranstaltninger i fraflytterkommunen, er  

 tilflytterkommunen eller amtskommunen ved den efterfølgende visitation  

 berettiget til at indhente oplysninger fra andre myndigheder og personer til  

 belysning af ansøgerens familiemæssige situation.
 De nære pårørende er afgrænset klart til kun at omfatte ægtefæller,  

 forældre, søskende, børn eller børnebørn.
 For så vidt angår psykiatriske patienter finder loven anvendelse, så vidt  

 det er muligt.
 Hvis kommunalbestyrelsens/amtsrådets afgørelse ankes, skal klageren  

 modtage svar fra klageinstansen senest 4 uger efter, at klageinstansen har  

 modtaget klagen.
Efter 2. behandling den 27. februar 1992 § 1 I lov om social bistand, jf. lovbekendtgørelse nr. 817 af 6. december  

 1990, som ændret senest ved lov nr. 947 af 27. december 1991, foretages  

 følgende ændringer:
 1. I § 11 indsættes efter nr. 2 som nyt nummer:
»3) når pågældende har ophold i kommunen eller i amtskommunen på  

 grund af ganske særlige forhold, jf. § 83, stk. 2 og 3, og § 115, stk. 2 og  

 3.« 2. I § 11 indsættes efter stk. 1 som nye stykker:
 »Stk. 2. Ud over de tilfælde, der er nævnt i stk. 1, kan det  

 ved aftale mellem kommunalbestyrelserne i henholdsvis fraflytnings- og  

 tilflytningskommunen bestemmes, at fraflytningskommunen fortsat afholder  

 opholdskommunens udgifter efter denne lov, når en kommune anviser en person  

 en ældrebolig i medfør af lov om boliger for ældre og personer med handicap.  

 Det samme gælder i alle tilfælde, hvor der sker en kommunal anvisning af en  

 ældreegnet almennyttig bolig i medfør af lov om boligbyggeri eller en  

 ældreegnet byfornyet bolig i medfør af lov om byfornyelse og boligforbedring.  

 Aftalen gælder, så længe den pågældende bor i den anviste bolig.
Stk. 3. Aftaler, der er indgået efter stk. 2, kan ikke indbringes  

 for anden administrativ myndighed.« 3. I § 83 indsættes efter stk. 1 som nye stykker:
»Stk. 2. Personer, der ønsker at flytte til en anden kommune,  

 har, når ganske særlige forhold taler for det, ret til at blive optaget i  

 institution eller få anvist en ældreegnet bolig med kommunal anvisningsret i  

 denne kommune.
Retten til anvisning af en ældreegnet bolig vedrører  

 udelukkende boliger i medfør af lov om boliger for ældre og personer med  

 handicap, almennyttige boliger efter lov om boligbyggeri og boliger efter lov  

 om byfornyelse og boligforbedring.
Det er en forudsætning, at pågældende  

 opfylder betingelserne efter stk. 1 for at blive optaget i plejehjem,  

 beskyttet bolig eller få anvist en ældreegnet bolig med kommunal  

 amvisningsret både i fraflytningskommunen og tilflytningskommunen.
 Stk. 3. Socialministeren fastsætter nærmere regler om  

 betingelserne for at blive optaget i en institution eller få anvist en  

 ældreegnet bolig efter stk. 2.
Stk. 4. Indbringes kommunalbestyrelsens afgørelse efter stk. 2 og  

 3 for det sociale ankenævn, skal ankenævnet give en klager meddelelse om, at  

 klagen er modtaget, senest 14 dage efter dennes modtagelse.« Stk. 2 og 3 bliver herefter stk. 5 og 6.
 4. I § 115 indsættes efter stk. 1 som nye stykker:
»Stk. 2. Personer, der ønsker at flytte til en anden  

 amtskommune, har, når ganske særlige forhold taler for det, ret til optagelse  

 i en institution i denne amtskommune.
Det er en forudsætning, at pågældende  

 opfylder betingelserne efter stk. 1, jf. § 112, stk. 1 og 2, for at blive  

 optaget i institution i både fraflytningsamtskommunen og  

 tilflytningsamtskommunen, og at flytning sker til en tilsvarende institution.
 Stk. 3. Socialministeren fastsætter nærmere regler om  

 betingelserne for at blive optaget i en institution efter stk. 2.
Stk. 4. Indbringes amtsrådets afgørelse efter stk. 2 og 3 for Den  

 Sociale Ankestyrelse, skal Ankestyrelsen give klageren meddelelse om, at  

 klagen er modtaget, senest 14 dage efter dennes modtagelse.« § 2 I lov om social pension, jf. lovbekendtgørelse nr. 497 af 4. juli 1989,  

 som ændret senest ved § 2 i lov nr. 400 af 6. juni 1991, foretages følgende  

 ændring:
 I § 58 indsættes efter nr. 2 som nyt nummer:
»3) En ældrebolig efter lov om boliger for ældre og personer med  

 handicap, en ældreegnet almennyttig bolig i medfør af lov om boligbyggeri  

 eller en ældreegnet byfornyet bolig i medfør af lov om byfornyelse og  

 boligforbedring, når optagelse er sket i medfør af § 11, stk. 2, eller § 83,  

 stk. 2 og 3, i lov om social bistand.« Nr. 3 og 4 bliver herefter nr. 4 og 5.
§ 3 Loven træder i kraft dagen efter bekendtgørelsen i Lovtidende.
