Betænkning afgivet af Miljø- og  

 Planlægningsudvalget den 3. maj 2000 Betænkning over Forslag til  

 folketingsbeslutning om indførelse af en bæredygtighedsvurdering  

 i lovforslag [af Hans Christian Schmidt (V),  

 Henriette Kjær (KF), Ebbe Kalnæs (CD) og  

  Thorkild B.
Fransgaard (FRI) m.fl.] Udvalget har behandlet beslutningsforslaget i to  

 møder og har herunder stillet spørgsmål til miljø-  

 og energiministeren, som denne har besvaret mundtligt i samråd.
 Herefter indstiller et  

mindretal (Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget) beslutningsforslaget til  

forkastelse.
Et mindretal inden for  

 mindretallet (Socialistisk Folkepartis og Enhedslistens medlemmer af  

 udvalget) kan ikke støtte beslutningsforslaget, da det udelukkende  

 koncentrerer sig om miljølovforslag og dermed spænder ben for  

 sig selv, idet det store behov for reelle miljøvurderinger især  

 findes blandt de lovforslag og de store projekter, som griber voldsomt ind i  

 miljøet og befolkningens livskvalitet.
Men efter disse partiers  

 vurdering er det ikke dette, der er forslagsstillernes dagsorden.
Intentionen  

 med beslutningsforslaget er efter disse partiers opfattelse at hindre  

 miljøtiltag i Danmark under henvisning til beregninger, der kan bruges  

 som dokumentation for, at »vi  

 får mere miljø for pengene« ved at betale for  

 miljøpolitik i Øst- og u-lande.
En sådan ansvarsforflygtigelse over for  

 miljøet i Danmark kan Socialistisk Folkeparti og Enhedslisten ikke  

 tage medansvar for.
Man er enig i, at det er fint at præcisere  

 bæredygtighedsbegrebet, og man er enig i, at det er fint at få  

 operationaliseret et sådant begreb, men det har kun mening, hvis  

 forslagsstillerne vil udvide brugen af princippet og dets  

 operationaliseringer i forhold til landbrugslove, i forhold til trafiklove og  

 ikke mindst i forhold til den samlede investeringspolitik i samfundet,  

 både den offentlige og den private.
Et andet mindretal inden for mindretallet (Enhedslistens  

 medlem af udvalget) ønsker yderligere at præcisere, at hvis man  

 fra forslagsstillernes side vil gå i spidsen og medvirke til  

 forhåndsgodkendelser, når private investorer går i gang,  

 så har det her beslutningsforslag et stærkt antikapitalistisk  

 sigte, som bør støttes af enhver socialistisk kraft i  

 samfundet.
Mindretallet bidrager således gerne til en  

 gennemførelse af beslutningsforslaget, såfremt det drejes i  

 denne retning.
 Et andet mindretal (Venstres, Det Konservative  

 Folkepartis, Dansk Folkepartis og Centrum-Demokraternes medlemmer af  

 udvalget) indstiller beslutningsforslaget til vedtagelse  

 uændret.
 Mindretallet finder beslutningsforslagets hensigt om at  

 gennemføre en bæredygtighedsvurdering af de lovforslag, som  

 fremsættes i Folketinget, helt central for at fremme en  

 samfundsudvikling, der både miljømæssigt,  

 beskæftigelsesmæssigt, socialt og økonomisk tager hensyn  

 til de kommende generationer.
Mindretallet finder, at beslutningsforslaget er  

 særdeles velegnet til at afklare de etiske og politiske  

 spørgsmål, som opstår i forbindelse med  

 lovgivningsarbejdet, men som sjældent afklares, fordi der mangler en  

 helhedsvurdering af lovforslagenes samlede samfundsmæssige  

 konsekvenser.
En bæredygtighedsvurdering, som foreslået i  

 beslutningsforslaget, vil nemlig gøre det muligt at afveje, om et  

 lovforslag er i overensstemmelse med principperne om en bæredygtig  

 udvikling   blandt andet lovforslagets konsekvenser for fordelingen af vores  

 værdier mellem generationer.
For overskuelighedens skyld forestiller mindretallet sig,  

 at man starter med en vurdering af miljølovforslagenes konsekvenser  

 for den samfundsmæssige bæredygtighed.
Det er på linje med  

 miljø- og energiminister Svend Aukens bemærkninger under 1.  

 behandling af beslutningsforslaget i Folketinget.
Her bemærkede  

 ministeren, at en fastlæggelse af indikatorer for og en vurdering af  

 bæredygtigheden for alle lovforslag ville være for tung og  

 bureaukratisk at gennemføre her og nu.
På linje med dette  

 synspunkt finder mindretallet det hensigtsmæssigt, at man starter med  

 lovforslag på miljøområdet for derigennem at tilegne sig  

 erfaringer med bæredygtighedsvurderinger i lovgivningsarbejdet.
Disse  

 erfaringer vil efterfølgende kunne danne grundlag for, at man på  

 længere sigt underkaster alle lovforslag en  

 bæredygtighedsvurdering.
 Beslutningsforslaget er i overensstemmelse med regeringens  

 egen »miljøvurdering«, som foretages i forbindelse med finansloven.  

 Denne er dog ikke dybtgående nok og kan ikke betegnes som en  

 bæredygtighedsvurdering, men mere som en beskrivelse af  

 miljøtilstanden i Danmark.
Mindretallet finder det skuffende, at man i udvalget ikke  

 har fået tilbagemeldinger fra de øvrige medlemmer med henblik  

 på ændringsforslag, således at beslutningsforslaget kan  

 vedtages af et bredt flertal i Folketinget.
Der er således ikke  

 fremkommet ændringsforslag på trods af, at forslagsstillerne har  

 efterlyst det.
 Et tredje mindretal (Kristeligt Folkepartis medlem  

 af udvalget) vil stemme hverken for eller imod beslutningsforslaget.
Martin Glerup (S)  

  Carsten Koch (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Gitte Seeberg (KF)  Arne Kirkelund (DF)  

  Ole M.
Nielsen (KRF) Frihed 2000 havde ikke medlemmer i udvalget.
