Skriftlig fremsættelse (11. november 2004) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om Det Centrale Virksomhedsregister (Ajourføring af  

 kompetencefordeling, styrkelse af reklamebeskyttelse, frivillig registrering  

 af  

 foreninger, øget digitalisering m.v.) (Lovforslag nr.
L 94).
 Det Centrale Virksomhedsregister samler grundoplysninger om  

 alle danske virksomheder, som skal indberettes til offentlige myndigheder,  

 med  

 henblik på at stille ét samlet register til rådighed for den offentlige  

 sektor  

 og for private.
Registret er af stor betydning for en lang række myndigheder  

 og private virksomheder, der dagligt benytter registrets grunddata som  

 grundlag  

 for deres virksomhed.
Der ligger en væsentlig samfundsmæssig besparelse i, at  

 disse myndigheder og virksomheder kan benytte Det Centrale  

 Virksomhedsregisters  

 grunddata i stedet for selv at skulle opbygge og vedligeholde tilsvarende  

 registre.
Lovforslaget fremsættes med henblik på at sikre, at  

 registret også fremover vil indeholde så korrekte og ajourførte oplysninger  

 som  

 muligt, således at det fortsat er et optimalt grundlag for at dække  

 offentlige  

 og private brugeres behov for virksomhedsoplysninger.
Samtidigt styrkes  

 digitaliseringen  

 af registret i overensstemmelse med regeringens ønske om en mere effektiv og  

 digitaliseret forvaltning.
Øget digitalisering.  

  

 Det fastslås, at offentlige myndigheder ved afgivelse og modtagelse af  

 CVR-grunddata skal kommunikere via digitale forbindelser.
Endvidere sikres  

 kvaliteten og aktualiteten af registrets data ved at præcisere, at offentlige  

 myndigheder som udgangspunkt skal benytte sig af oplysningerne i Det Centrale  

 Virksomhedsregister i stedet for at etablere selvstændige registre.
Selvregistreringsløsninger.  

  

 Med henblik på at sikre korrekte og ajourførte virksomhedsdata foreslås det,  

 at  

 der indføres mulighed for selvregistrering af visse grunddata.
Registret skal  

 også fremover som udgangspunkt bygge på data, der allerede eksisterer i andre  

 registre.
Det er dog hensigtsmæssigt at supplere dette med en frivillig  

 mulighed for, at virksomheder selv hurtigt, nemt og sikkert kan indberette  

 ændringer i deres grunddata over internettet, fordi også virksomhederne selv  

 kan have en interesse i, at deres grunddata er korrekt registreret.
 Bedre oplysninger om  

 produktionsenheder.  

  

 Det er hensigten, at indførelsen af  

 selvregistreringsløsninger især skal forbedre CVR-registrets oplysninger om  

 virksomheders produktionsenheder (forretningssteder). Endvidere foreslås  

 ændringer i registreringen af virksomheders produktionsenheder, så  

 oplysningerne  

 herom bedst muligt kan danne grundlag for en effektiv anvendelse af nye  

 administrative og tilsynsmæssige ordninger.
Frivillig  

 registrering.  

  

 Der indføres mulighed for, at juridiske enheder (eksempelvis  

 foreninger), der ikke er registreringspligtige, kan få et CVR-nummer ved at  

 anmelde foreningen over internettet.
Denne mulighed har været ønsket af mange  

 foreninger for at lette det administrative besvær, der kan være ved ikke at  

 have et registreringsnummer, som offentlige myndigheder, banker m.v. kan  

 identificere foreningen ved.
Styrket  

 reklamebeskyttelse.  

  

 Der har været eksempler på, at CVR-oplysninger er  

 blevet misbrugt til reklamehenvendelser til virksomheder.
Det foreslås derfor  

 at forbedre beskyttelsen af de virksomheder, som ikke ønsker at  

 CVR-oplysninger  

 kan bruges som grundlag for reklamehenvendelser.
Herudover indeholder lovforslaget præciseringer og  

 forenklinger af lovteksten, således at den svarer til den gældende  

 kompetencefordeling mellem myndighederne.
Det foreslås, at loven træder i  

 kraft  

 den 1. februar 2005.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
