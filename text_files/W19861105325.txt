 Antaget, at en arbejdsgiverforening lovligt kunne videregive  

 boykotlister til foreningens medlemmer i forbindelse med en arbejdskonflikt,  

 når der i henhold til de arbejdsretlige regler og aftaler kunne iværksættes  

 boykot.
I forbindelse med en konflikt på to større arbejdspladser udsendte en  

 arbejdsgiverforening til sine medlemmer en boykotliste over samtlige de  

 ansatte, der var i konflikt.
Boykotten blev varslet i overensstemmelse med §  

 2 i hovedaftalen mellem DA og LO.
 Boykotlisten indeholdt oplysninger om de strejkendes navne og adresser.  

 Listerne var identiske med den liste, der fremlægges i arbejdsretten til brug  

 for den arbejdsretlige behandling, og listen er i denne forbindelse  

 tilgængelig for offentligheden.
 Registertilsynet udtalte, at boykotlister, der udsendes som led i en  

 aktuel arbejdskonflikt, som i øvrigt behandles i overensstemmelse med de  

 herom gældende regler, herunder ved fremlæggelse af offentligt tilgængelige  

 navnelister i arbejdsretten, ikke kan anses for advarselsregistre i lovens  

 forstand.
Registertilsynet tilkendegav dog den opfattelse, at boykotlister bør  

 destrueres efter arbejdskonfliktens ophør.
Såfremt dette ikke sker, vil  

 opbevaring af listerne i længere tid efter konfliktens afslutning og senere  

 brug af disse efter omstændighederne kunne medføre, at der derved oprettes  

 særskilte advarselsregistre i registerlovens forstand.
Registertilsynet  

 udtalte endvidere, at det ikke vil være i strid med lovens § 4, stk. 2, at  

 arbejdsgiverforeningen videregiver boykotlister til foreningens medlemmer,  

 når der i henhold til de gældende arbejdsretlige regler og aftaler kan  

 iværksættes boykot.
 Registertilsynets årsberetning 1986.
