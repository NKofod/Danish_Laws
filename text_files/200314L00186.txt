Betænkning afgivet af Udvalget for Udlændinge- og  

 Integrationspolitik den 9. december 2003 Betænkning over Forslag til lov om  

 ændring af integrationsloven (Frivilliggørelse af integrationsrådene) [af  

 integrationsministeren (Bertel Haarder)] 1. Ændringsforslag Det Radikale Venstres medlem af udvalget har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 13. november 2003 og var til 1.  

 behandling den 21. november 2003. Lovforslaget blev efter 1. behandling  

 henvist  

 til behandling i Udvalget for Udlændinge- og Integrationspolitik.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring.
Den 19. november 2003 sendte integrationsministeren de indkomne  

 høringssvar samt et notat herom til udvalget.
Spørgsmål Udvalget har stillet 6 spørgsmål til integrationsministeren til  

 skriftlig besvarelse, som denne har besvaret.
Et af udvalgets spørgsmål og  

 integrationsministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse  

  

 ved 3. behandling, men vil stemme for det stillede  

 ændringsforslag.
Socialdemokratiet kan ikke stemme for lovforslaget, idet vi ikke  

 tror på, at en fjernelse af pligten til at oprette et integrationsråd vil øge  

 antal råd eller højne rådenes status i en kommune.
Socialdemokraterne havde  

 hellere set, at regeringen havde fulgt anbefalingen i Socialdemokraternes  

 beslutningsforslag  

 nr.
B 80, folketingsåret 2001-02, 2. samling, om at åbne for en bredere  

 sammensætning af rådene og om at udvikle rådene.
Det ville have øget dialogen  

 om integration i et lokalområde.
 Socialistisk Folkeparti og Enhedslisten kan ikke støtte lovforslaget  

 af to grunde:
For det første synes vi, at tidspunktet, det kommer på, er meget  

 dårligt.
Netop nu diskuteres der en grundlæggende ændring af den kommunale  

 struktur, og efter vores opfattelse ville det have været ønskeligt, om en  

 debat  

 af erfaringerne med integrationsrådene have afventet udfaldet dette arbejde.
 For det andet synes SF og EL, at forslaget er et dårligt signal.  

 Som ELs ordfører sagde under lovforslagets 1. behandling:
»Man kan vel sige det på den måde, at dér, hvor der er allermest  

 brug for, at der bliver oprettet et integrationsråd, vel typisk er de steder,  

 hvor det ikke vil blive oprettet, fordi det er dér, hvor der vil sidde nogle  

 kommunalbestyrelser, der overhovedet ikke kan se behovet for det, enten fordi  

 de ikke kan lide dem der, eller også, fordi at de bare synes, at alt går  

 fortræffeligt.« Efter SFs og ELs opfattelse er det et meget dårligt forslag.  

 Der er masser af områder, hvor staten pålægger kommunerne opgaver.
Når man  

 derfor på lige præcis dette område vælger at bruge det såkaldte frihedsbrev  

 som  

 udgangspunkt for at sige, at her skal der ikke ske noget, så er det efter  

 SFs  

 og ELs opfattelse et udtryk for en nedprioritering, vi ikke kan støtte.
Det Radikale Venstre er imod lovforslaget, da udfordringerne ved  

 integrationen af nydanskere stadig er meget store.
Nogle kommuner klarer  

 opgaven væsentlig dårligere end andre, som bl.a. ministeren selv gjorde  

 opmærksom på i et interview i »Danske Kommuner« den 9. oktober 2003.  

 Integrationsrådene fungerer både som talerør for en minoritet i forhold til  

 kommunen og som et element i en integrationsindsats, hvor den danske  

 demokratiske kultur udvides til at omfatte en befolkningsgruppe, der  

 traditionelt  

 ikke tager del i denne.
Baggrunden for lovforslaget er angiveligt et prisværdigt ønske  

 om at styrke det kommunale selvstyre.
Desværre frygter vi, at realiteten vil  

 blive en helt anden.
Under en regering, som fastholder kommunerne i et totalt  

 skattestop, kommer alt »det løse« under pres, uanset om dette er et udtryk  

 for  

 kommunens egen politiske prioritering og dermed resultat af et reelt  

 kommunalt  

 selvstyre.
Vi frygter, at en frivilliggørelse af integrationsrådene i bedste  

 fald kan medføre en ufrivillig nedprioritering af integrationsindsatsen og i  

 værste fald kan medføre, at de kommuner, som i dag gør det ringest, vil finde  

 det belejligt at nedlægge deres egen vagthund.
Derfor har Det Radikale Venstre stillet et ændringsforslag, som  

 indebærer, at kommuner, der vælger ikke at oprette et integrationsråd, i  

 stedet  

 forpligtes til mindst en gang om året at offentliggøre en redegørelse for  

 integrationsindsatsen i kommunen.
Uden en sådan redegørelse har reelt kun  

 kommunens embedsmænd føling med, hvad der sker i kommunen på  

 integrationsområdet, hvilket næppe giver kommunens borgere og  

 kommunalbestyrelsen  

 mange muligheder for at påvirke politikken på integrationsområdet.
Det Radikale Venstre ser helst, at der fortsat eksisterer et  

 krav om, at kommuner skal oprette integrationsråd, når et fastsat antal  

 borgere  

 kræver dette.
Såfremt dette ikke er muligt, kan vi kun støtte lovforslaget,  

 hvis ovennævnte ændringsforslag vedtages.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (RV), tiltrådt af et  

  

 mindretal  

  

 (S, SF, EL og KD):
Til § 1 1)  

  

 Efter nr. 1 indsættes som nyt  

 nummer:
 »01.  

  

 I  

  

 § 42  

  

 indsættes efter stk. 1 som nyt  

 stykke:
»Stk. 2.  

  

 Hvis et  

 integrationsråd ikke oprettes, offentliggør kommunalbestyrelsen mindst en  

 gang  

 om året en redegørelse for integrationsindsatsen i kommunen.
Mindstekravene  

 til  

 redegørelsens indhold fastlægges af ministeren for flygtninge, indvandrere og  

 integration efter indstilling fra Rådet for Etniske Minoriteter.« Stk. 2-6 bliver herefter stk. 3-7.« [Årlig redegørelse om integrationsindsatsen i kommuner uden  

 integrationsråd] Bemærkninger Til nr. 1 Ændringsforslaget indebærer, at kommuner, der vælger ikke at  

 oprette et integrationsråd, i stedet forpligtes til mindst en gang om året at  

 offentliggøre en redegørelse for integrationsindsatsen i kommunen.
Uden en  

 sådan redegørelse har reelt kun kommunens embedsmænd føling med, hvad der  

 sker  

 i kommunen på integrationsområdet, hvilket næppe giver kommunens borgere og  

 kommunalbestyrelsen mange muligheder for at forbedre integrationen.
Det  

 foreslås endvidere, at ministeren for flygtninge, indvandrere og integration  

 bemyndiges til  efter indstilling fra Rådet for Etniske Minoriteter -  

 at fastsætte  

 mindstekrav til redegørelsens indhold.
Birthe Rønn Hornbech (V)  

    

  

 Irene Simonsen (V)  

    

  

 Bodil Kornbek (KD)  

    

  

 Marianne Pedersen (V)  

    

  

 Jørgen Winther (V)   

  

 fmd.  

  

    

  

 Peter Skaarup (DF)  

    

  

 Jesper Langballe (DF)  

    

  

 Else Theill Sørensen (KF)  

    

  

 Lars Barfoed (KF)  

    

  

 Lotte Bundsgaard (S)  

    

  

 Sophie Hæstorp Andersen (S)  

    

  

 Morten Bødskov (S)  

    

  

 Anne‑Marie Meldgaard (S)  

  

 nfmd.  

  

    

  

 Marie Daugaard (SF)  

    

  

 Elsebeth Gerner Nielsen (RV)  

    

  

 Søren Søndergaard (EL)  

    

  

 Karen J.
Klint (S) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 72 Bilagsnr.
Titel 1 Høringssvar og høringsnotat, fra integrationsministeren 2 Forslag til tidsplan for udvalgets arbejde med  

 lovforslaget 3 Spm. 1 om integrationsrådenes betydning for etniske  

 mindretal i det lokale demokrati, til integrationsministeren Spm. 2, om frivilliggørelse vil mindske rådenes status,  

 til integrationsministeren Spm. 3 om demokratiske rettigheder i kommuner uden  

 integrationsråd, til integrationsministeren Spm. 4 om formodning om, at frivilligt oprettede  

 integrationsråd vil blive hyppigere anvendt, til integrationsministeren Spm. 5 om sikring af udpegelse af etniske mindretal til  

 koordinationsudvalg, til integrationsministeren 4 1. udkast til betænkning 5 Svar på spm. 1 om integrationsrådenes betydning for  

 etniske mindretal i det lokale demokrati, fra integrationsministeren Svar på spm. 2, om frivilliggørelse vil mindske rådenes  

 status, fra integrationsministeren Svar på spm. 3 om demokratiske rettigheder i kommuner  

 uden integrationsråd, fra integrationsministeren Svar på spm. 4 om formodning om, at frivilligt oprettede  

 integrationsråd vil blive hyppigere anvendt, fra integrationsministeren Svar på spm. 5 om sikring af udpegelse af etniske  

 mindretal til koordinationsudvalg, fra integrationsministeren 6 Spm. 6 om Kommunernes Landsforenings synspunkter til  

 ændringsforslag om redegørelse i kommuner uden integrationsråd, til  

 integrationsministeren 7 Svar på spm. 6 om Kommunernes Landsforenings synspunkter  

 til ændringsforslag om redegørelse i kommuner uden integrationsråd, fra  

 integrationsministeren Bilag 2 Et af udvalgets spørgsmål til integrationsministeren  

 og dennes svar herpå Spørgsmålet og svaret er optrykt efter ønske fra S.
 Spørgsmål:
Hvilken betydning tillægger regeringen integrationsrådenes  

 medvirken til at styrke etniske minoriteters inddragelse i det lokale  

 demokrati? Svar Det er regeringens opfattelse, at integrationsrådene kan have  

 meget stor betydning for inddragelsen af etniske minoriteter i det lokale  

 demokrati.
 På den baggrund har regeringen i bemærkningerne til lovforslaget  

 anbefalet, at de enkelte borgmestre eller kommunalbestyrelser afholder  

 regelmæssige møder med integrationsrådene.
 Endvidere vil regeringen sørge for, at samarbejdet mellem  

 integrationsrådene styrkes ved blandt andet at yde støtte til  

 netværksdannelse  

 mellem integrationsrådene og til temamøder samt til afholdelse af kurser for  

 integrationsrådssekretærerne.
Fuld inddragelse af de etniske minoriteter forudsætter, at det  

 er muligt at etablere samarbejdsformer, der passer til forholdene i de  

 enkelte  

 kommuner.
Dette er bagrunden for forslaget, der overlader det til  

 kommunalbestyrelsen at bestemme, hvordan samrarbejdet skal organiseres.
