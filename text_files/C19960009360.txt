1. Efter aktieselskabslovens § 176, stk. 1, gælder  

 lovens krav om bopæl her i riget ikke i det omfang, andet er fastsat i medfør  

 af international aftale.
Det gælder f.eks. for statsborgere og selskaber i  

 EU- og EØS-landene.
 1.1. Er man stifter, bestyrelsesmedlem, bestyrelsessuppleant,  

 repræsentantsskabsmedlem, vurderingsmand, likvidator eller filialbestyrer  

 nyder man godt af EU-rettens og EØS-aftalens regler om fri etableringsret.
 D.v.s., at man har ret til frit at etablere sig i et andet EU-land eller  

 EØS-land uden at bosætte sig der.
 1.2. Er man direktør, er man beskyttet af regler om "arbejdskraftens  

 fri bevægelighed". Det betyder, at man fast kan tage beskæftigelse - og  

 altså også være direktør i et selskab - i EU-lande og EØS-lande.
 2. Aktieselskabslovens § 176, stk 2, vedrører  

 udenlandske virksomheder, der optræder som stiftere af aktieselskaber i  

 Danmark.
 Bestemmelsen fraviger kravet om hjemsted her i landet for de virksomheder,  

 som har hjemsted, hovedkontor eller hovedvirksomhed beliggende inden for  

 fællesskabets og EØS-aftalens område.
