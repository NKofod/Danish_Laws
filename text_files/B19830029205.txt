 I henhold til §§ 4 og 5, § 45, stk. 3, § 50, stk. 2, § 56 og § 83, stk. 2  

 i lovbekendtgørelse nr. 663 af 16. december 1982 om miljøbeskyttelse  

 fastsættes:
Bekendtgørelsens område § 1.  Denne bekendtgørelse er udarbejdet under  

 hensyntagen til rådets direktiv af 8. december 1975 om kvaliteten af badevand  

 (76/ 160/ EØF).
§ 2.  Ved badevand forstås Stk. 2.  Ved badeområder forstås områder, som i region-  

 og kommuneplanlægningen er særligt udlagt til badeformål, samt øvrige  

 områder, hvor der findes badevand.
 Stk. 3.  Ved badesæson forstås perioden 1. juni til 1.  

 oktober.
Kvalitetskrav § 3.  Badevand må ikke i mere end 5 pct. af tiden i  

 badesæsonen indeholde over 1000 termotolerante coliforme bakterier (fækale  

 coli/ E.coli) pr. 100 ml. bedømt på statistisk grundlag og efter den af  

 miljøstyrelsen anviste metode.
 Stk. 2.  Fersk badevand må desuden ikke i mere end 5  

 pct. af tiden i badesæsonen indeholde over 10.000 coliforme bakterier pr. 100  

 ml bedømt på statistisk grundlag og efter den af miljøstyrelsen anviste  

 metode.
Stk. 3.  Badevand skal desuden være Stk. 4.  Sigtbarheden gennem vandet skal være mindst 1  

 m, medmindre lokale strøm-, vind- eller bundforhold naturligt betinger en  

 ringere sigtbarhed.
 Stk. 5.  Badevandets surhedsgrad (pH) skal være mindst 6  

 og bør ikke være over 9.
 Stk. 6.  Badevand må ikke ved indhold af kemiske  

 forureninger være til fare for sundheden.
 Stk. 7.  Tjærerester, træ, plast, flasker, skår og andet  

 affald bør ikke være til stede i vandet og på stranden i større omfang.
 § 4.  Amtsrådet kan efter forhandling med  

 kommunalbestyrelserne fastsætte strengere krav til kvaliteten af badevand end  

 fastlagt i § 3.
 Stk. 2.  Såfremt badevandskvaliteten ud for et særligt  

 udlagt område, jfr. § 2, stk. 2, gennem flere badesæsoner har vist sig  

 væsentligt bedre i forhold til de i § 3, stk. 1 og 2, fastlagte krav til  

 badevandskvaliteten, skal amtsrådet fastsætte sådanne strengere krav, at  

 denne badevandskvalitet ikke forringes.
 § 5.  Kommunalbestyrelsen og amtsrådet skal ved  

 administrationen af lovgivningen drage omsorg for, at badevandskvaliteten så  

 vidt muligt ikke forringes, samt for, at de i § 3 og de i medfør af § 4  

 fastlagte krav til badevandskvaliteten opnås og opretholdes.
 Tilsyn, kontrol, myndigheder m.v.
§ 6.  Kommunalbestyrelsen fører tilsyn med kvaliteten  

 af badevand og lader i overensstemmelse med §§ 7, 8, 9 og 12 udtage prøver af  

 vandet til nærmere undersøgelse.
Kommunalbestyrelsen fører tillige tilsyn med  

 de øvrige hygiejniske forhold ved badeområder.
§ 7.  Prøvetagning skal foretages på steder, der i  

 almindelighed anvendes til badning.
Desuden bør der i fornødent omfang  

 udtages prøver med henblik på afgrænsning af kendte forureningskilder, f.eks.  

 havne, spildevandsudløb og udmunding af vandløb.
 Stk. 2.  Før hver badesæsons begyndelse fastsætter  

 kommunalbestyrelsen efter forhandling med amtsrådet placeringen af  

 prøvetagningsstederne og antal prøver pr. sæson for hvert prøvetagningssted.
 § 8.  Kommunalbestyrelsen udtager til undersøgelse for  

 coliforme og termotolerante coliforme bakterier mindst 10 prøver af  

 badevandet i forbindelse med hver badesæson, således at prøvetagninger  

 indledes 1 måned før badesæsonens begyndelse.
 Stk. 2.  Såfremt badevandskvaliteten med statistisk  

 sikkerhed i to på hinanden følgende badesæsoner har været bedre end angivet i  

 § 3, stk. 1 og 2, kan antallet af prøver efter aftale med amtsrådet nedsættes  

 til 5 prøver pr. sæson.
 Stk. 3.  Såfremt badevandskvaliteten med statistisk  

 sikkerhed er ringere end angivet i § 3, stk. 1 og 2, skal antallet af prøver  

 forøges til 20 pr. sæson.
 § 9.  Såfremt det ved tilsynet konstateres, at de i §  

 3 eller de af amtsrådet i medfør af § 4 særligt fastlagte krav ikke er  

 opfyldt, skal kommunalbestyrelsen iværksætte en efterforskning af årsagen  

 hertil.
 Stk. 2.  Såfremt der foreligger en væsentlig forøgelse  

 af antallet af coliforme eller termotolerante coliforme bakterier i forhold  

 til de i § 3, stk. 1 og 2 angivne krav, eller hvis der i øvrigt er mistanke  

 om tilstedeværelse af smitstoffer, skal kommunalbestyrelsen i samråd med  

 amtsrådet og embedslægeinstitutionen lade foretage udvidede mikrobiologiske  

 undersøgelser.
 Stk. 3.  Såfremt der er mistanke om forurening med  

 kemiske stoffer, eller badevandet viser tegn på at udvikle sig i retning af  

 en mere næringsrig tilstand (eutrofiering), skal kommunalbestyrelsen i samråd  

 med amtsrådet og embedslægeinstitutionen lade foretage yderligere  

 undersøgelser.
§ 10.  Kommunalbestyrelsen indsender løbende  

 resultaterne af de i medfør af §§ 8 og 9 foretagne undersøgelser til  

 amtsrådet og embedslægeinstitutionen.
Amtsrådet fremsender årligt en  

 sammenfatning af de modtagne resultater til miljøstyrelsen.
 § 11.  I hovedstadsområdet varetages de opgaver, der  

 er tillagt amtsrådet, af Hovedstadsrådet.
 Forbud, påbud m.v.
 § 12.  Såfremt der ved en efterforskning konstateres  

 forurening, jfr. §§ 3 og 4, skal kommunalbestyrelsen søge at få denne bragt  

 til ophør eller begrænset i overensstemmelse med lovgivningen.
 Stk. 2.  Kan forureningen ikke straks nedbringes til det  

 hygiejnisk forsvarlige, nedlægger kommunalbestyrelsen efter samråd med  

 amtsrådet og embedslægeinstitutionen forbud mod badning det pågældende sted.
 § 13.  For kommunale og private badeområder, som er  

 tilgængelige for offentligheden, træffer kommunalbestyrelsen de nødvendige  

 foranstaltninger til sikring af de hygiejniske forhold, herunder renholdelse  

 og indretning af toiletter.
 Stk. 2.  For øvrige badeområder kan kommunalbestyrelsen  

 give påbud om de i stk. 1 nævnte foranstaltninger.
 Stk. 3.  Såfremt forsvarlige forhold ikke kan  

 tilvejebringes inden en af kommunalbestyrelsen fastsat frist, skal  

 kommunalbestyrelsen forbyde badning fra stedet.
 § 14.  Kommunalbestyrelsen kan udstede nærmere  

 forskrifter om, herunder nedlægge forbud mod hundes tilstedeværelse i vandet  

 og på stranden.
 § 15.  Forbud mod badning samt forskrifter, der  

 udstedes i medfør af § 14, skal ved kommunalbestyrelsens foranstaltning  

 bekendtgøres i de lokale uge- og dagblade, der har almindelig udbredelse i  

 kommunen, eller i øvrigt på den på stedet brugelige måde samt ved skiltning  

 på stedet.
Klage § 16.  Kommunalbestyrelsens beslutning kan påklages  

 til miljøstyrelsen efter reglerne i miljøbeskyttelseslovens kapitel 11.  

 Klagefristen er 4 uger fra den dag, afgørelsen er meddelt den pågældende.  

 Klage indgives til kommunalbestyrelsen.
 Stk. 2.  Miljøstyrelsen har den endelige administrative  

 afgørelse.
Straf og ikrafttræden § 17.  Med bøde straffes den, der undlader at  

 efterkomme forbud eller påbud efter bestemmelserne i § 12, stk. 2, og § 13.
 Stk. 2.  I forskrifter, der udfærdiges af  

 kommunalbestyrelsen i medfør af § 14, kan der fastsættes straf af bøde.
 § 18.  Bekendtgørelsen træder i kraft den 15. juli  

 1983. Samtidig ophæves bekendtgørelse nr. 143 af 30. marts 1978 om badevand  

 og badestrande.
