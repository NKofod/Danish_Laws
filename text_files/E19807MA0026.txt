 Der var rejst spørgsmål om, hvorvidt en virksomhed, der er registreret for  

 fabrikation af elektromedicinsk udstyr, hvoraf hovedparten eksporteres, kunne  

 medregne afgiften af nogle indkøbte kunstgenstande til den indgående afgift.
 De indkøbte kunstgenstande (et vægtæppe, en farveradering, en  

 keramikgenstand, en skulptur og et keramisk fad) skulle anvendes til  

 udsmykning af virksomhedens forretningslokaler, der var uden forbindelse med  

 privat beboelse.
Nævnet traf afgørelse om, at selskabet kunne medregne afgiften af de  

 indkøbte kunstgenstande til den indgående afgift.
Ved salg af  

 kunstgenstandene skal der ske afgiftsberigtigelse efter lovens almindelige  

 regler, og ved udtagelse til privat brug mv. skal der ske afgiftsberigtigelse  

 efter lovens § 11, stk. 1, jf. § 8, stk. 1.
 Se også Mn.217, Mn.684 og Mn.1097.
