I medfør af § 10a, § 10c og § 11 i lov nr. 2 af 2. januar 1981 om statstilskud til udnyttelse af vedvarende energikilder m.v. som senest ændret ved lov nr. 302 af 16. maj 1990 om udnyttelse af vedvarende energikilder m.v. og sammenholdt med bekendtgørelse nr.
420 af 15. juni 1989 om Energistyrelsens opgaver, som ændret ved bekendtgørelse nr. 118 af 28. februar 1991, fastsættes:
 Anvendelsesområder m.v.
 § 1.  Vindmøller, der opstilles efter den 11. maj  

 1991, skal være typegodkendte jf. dog § 15. Til sikring af vindmøllernes  

 kvalitet skal der for produktion og installation af vindmøllerne være  

 opbygget og anvendt kvalitetsstyringssystemer, der skal være certificeret.
 § 2.  Der kan udstedes typegodkendelse for  

 hovedkomponenter samt udstedes certifikater på anvendte  

 kvalitetsstyringssystemer for produktion af hovedkomponenter.
 § 3.  Leverandører af vindmøller skal påse, at der ved  

 levering foreligger gyldig godkendelse af vindmølletypen, samt at det for  

 produktion og installation anvendte kvalitetsstyringssystem er certificeret.
 Stk. 2.  Leverandører skal påse at leverede vindmøller  

 er i overensstemmelse med de godkendte vindmølletyper.
 § 4.  Energistyrelsen fastsætter regler for udstedelse  

 af typegodkendelse og for certificering, jf, §§ 1 og 2. Energistyrelsen kan  

 herunder fastsætte, i hvilket omfang vindmøller under en vis størrelse er  

 omfattet af bekendtgørelsen.
 Stk. 2.  De i stk. 1 nævnte regler baseres på  

 eksisterende nationale og internationale forskrifter, standarder og  

 procedurer for godkendelse og certificering.
Typegodkendelser § 5.  Typegodkendelser udstedes af Prøvestationen for  

 Vindmøller på Forskningscenter Risø. Energistyrelsen kan bemyndige andre  

 institutioner m.v. til at udstede typegodkendelser.
Energistyrelsen kan som  

 vilkår for bemyndigelse forlange, at den pågældende institution er  

 akkrediteret i henhold til regler herom fastsat af industriministeren.
 § 6.  Ansøgning om typegodkendelse indsendes til  

 Prøvestationen for Vindmøller eller en anden af Energistyrelsen bemyndiget  

 institution, jf. § 5, bilagt dokumentationsmateriale, som gør det muligt at  

 vurdere overensstemmelsen med de i medfør af § 4, stk. 1 fastsatte regler.
 Stk. 2.  Dokumentationen skal som et minimum indeholde  

 en generel beskrivelse af vindmølletypen, konstruktions-, produktions- og  

 installationstegninger, styklister, oversigt over anvendte normer og  

 standarder, resultater af konstruktionsberegninger og undersøgelser,  

 kravspecifikationer for processer m.v. samt prøvningsrapporter.
 § 7.  Typegodkendelse udstedes på baggrund af en  

 vurdering af den tekniske dokumentation for vindmølletypen eller  

 komponenttypen, en gennemgang af et prøvningseksemplar samt evt. supplerende  

 prøvninger.
Stk. 2.  Prøvestationen for Vindmøller eller et andet af  

 Energistyrelsen bemyndiget institut, jf. § 5, udsteder attest på  

 typegodkendelse indeholdende indehaverens navn og adresse, oplysninger om  

 betingelser for dens gyldighed og gyldighedsperiode samt data til  

 identificering af den godkendte type.
Attesten skal medfølge ved levering af  

 vindmøllen.
 Stk. 3.  Indehaveren af typegodkendelsen skal underrette  

 den, der har udstedt godkendelse, om enhver påtænkt ændring af  

 vindmølletypen.
Stk. 4.  Prøvestationen for Vindmøller eller et andet af  

 Energistyrelsen bemyndiget institut, jf. § 5, kan foretage eller lade  

 gennemføre undersøgelser og prøvninger til kontrol af den fremsendte  

 dokumentation.
Undersøgelser og prøvninger udført af laboratorier, der  

 opfylder kriterier svarende til EN 45000 skal dog umiddelbart accepteres  

 under forudsætning af, at det pågældende laboratorium på begæring stiller  

 resultaterne af undersøgelserne og prøvningerne til rådighed for den  

 institution, jf. § 5, der udsteder typegodkendelsen.
Endvidere kan der  

 foretages inspektioner og stikprøvekontrol hos producenter og leverandører.
 Stk. 5.  En typegodkendelse kan tilbagekaldes af den  

 institution, der har udstedt typegodkendelsen.
 § 8.  Energistyrelsen kan fastsætte et gebyr for  

 bemyndigelse til at udstede typegodkendelser i henhold til § 5.
Stk. 2.  Energistyrelsen kan fastsætte et gebyr for  

 udstedelse af typegodkendelser.
Gebyret betales af ansøger.
 Stk. 3.  Producenter og leverandører afholder egne  

 udgifter til de undersøgelser, prøvninger og inspektioner, der foretages i  

 henhold til § 7, stk. 4.
Certifikater § 9.  Energistyrelsen bemyndiger institutter,  

 klassifikationsselskaber eller lignende til at udstede certifikater for  

 anvendte kvalitetsstyringssystemer.
Energistyrelsen kan som vilkår for  

 bemyndigelse forlange, at det pågældende institut, klassifikationsselskab  

 eller lignende er akkrediteret i henhold til regler herom fastsat af  

 industriministeren.
 § 10.  Anmodning om certificering af  

 kvalitetsstyringssystemer indsendes til et i medfør § 9 bemyndiget institut  

 bilagt dokumentationsmateriale, som gør det muligt at vurdere  

 overensstemmelsen med de i medfør af § 4, stk. 1 fastsatte regler.
 Stk. 2.  Dokumentationen skal som et minimum indeholde  

 alle relevante oplysninger om den planlagte produktion og installation,  

 beskrivelse af kvalitetsstyringssystemet samt en redegørelse fra ansøgeren  

 om, hvorledes det godkendte kvalitetsstyringssystem agtes anvendt og  

 vedligeholdt.
 § 11.  Certifikatet udstedes på grundlag af en  

 vurdering af, om kvalitetsstyringssystemet kan sikre, at de producerede og  

 opstillede vindmøller er i overensstemmelse med kravene i typegodkendelsen.  

 Certikatet skal indeholde betingelserne for dets gyldighed.
 Stk. 2.  Enhver påtænkt ændring af det godkendte  

 kvalitetsstyringssystem skal meddeles til det institut, der har udstedt  

 certifikatet.
 § 12.  Energistyrelsen kan fastsætte et gebyr for  

 bemyndigelse til at udstede certifikater i henhold til § 9.
 Stk. 2.  Udgifter i forbindelse med certificering  

 afholdes af ansøger.
Klager § 13.  Afgørelser truffet af Energistyrelsen i henhold  

 til denne bekendtgørelse kan ikke indbringes for højere administrativ  

 myndighed.
 Stk. 2.  Klage over afgørelser truffet af Prøvestationen  

 for Vindmøller eller et lignede institut, jf. § 5, i henhold til denne  

 bekendtgørelse kan indbringes for Energistyrelsen.
 Stk. 3.  Energistryrelsens afgørelse efter stk. 2 kan  

 ikke indbringes for højere administrativ myndighed.
Straffebestemmelser og ikrafttræden § 14.  Med bøde straffes den, der Stk. 2.  Er overtrædelsen begået af et aktieselskab, et  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, der er omfattet af § 60 i Lov om kommunernes styrelse, kan der  

 pålægges kommunen eller det kommunale fællesskab bødeansvar.
 § 15.  Bekendtgørelsen træder i kraft den 11. maj  

 1991. Systemgodkendelser, der er udsedt før bekendtgørelsens ikrafttræden, er  

 gyldige indtil den på godkendelsen anførte dato.
