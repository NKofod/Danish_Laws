 I henhold til § 40, stk. 3, og § 64, stk. 3, i lov nr. 66 af 23. marts  

 1965 om ferskvandsfiskeri fastsættes følgende:
 § 1.  Mindstemålet for ål (Anguilla anguilla), blankål  

 undtaget, jfr. ovennævnte lovs § 38, stk. 1, forhøjes til 350 mm.
 Stk. 2.  For ferske vande med afløb til Limfjorden  

 forhøjes mindstemålet til 380 mm.
 § 2.  Ål, der ikke opfylder de i § 1 fastsatte  

 mindstemål, må ikke dræbes, beholdes om bord, landes, transporteres,  

 opbevares, sælges eller udbydes til salg, men skal straks genudsættes, så  

 vidt muligt i levende tilstand.
§ 3.  Overtrædelse af § 2 straffes med bøde.
Med  

 hensyn til konfiskation gælder borgerlig straffelovs regler.
 § 4.  Bekendtgørelsen gælder indtil den 1. juni 1991.
