 I  

 indslaget og i artiklen rettede den svenske justitsminister, en generel  

 kritik  

 af 24-årsreglen i den danske udlændingelov, efter at den danske  

 integrationsminister, havde udtrykt bekymring over, at de svenske  

 familiesammenføringsregler var langt lempeligere end de danske regler.
Pressenævnet  

 fandt, at hverken klager eller foreningens medlemmer var omtalt i indslaget  

 og  

 i artiklen på en sådan måde, at foreningen havde retlig interesse i at klage  

 til Pressenævnet.
Nævnet afviste herefter klagen.
Kendelse  

 fra Pressenævnet i sag 2004-6-105/106 Dokumentations- og rådgivningscenteret om racediskrimination  

 (DRC) har på vegne af Ægteskab uden Grænser, Sverige, klaget til Pressenævnet  

 over et indslag i Danmarks Radio og en artikel på DR Online den 30. august  

 2004, idet man finder, at god presseskik er tilsidesat.
Man har endvidere  

 klaget over, at Danmarks Radio har afvist at bringe et genmæle.
 I indslaget, der blev bragt i TV-avisen, hed det:
 Studievært  

  

 : Sveriges  

 justitsminister retter en udsædvanlig hård kritik mod den danske 24-årsregel.  

 Den er diskriminerende og har alene til formål at bremse indvandring i  

 Danmark,  

 siger den svenske regering.
Speak  

  

 :  

 Justitsministerens hårde udfald er svar til integrationsminister Bertel  

 Haarder.
Den danske minister er bekymret over, at de svenske  

 familiesammenføringsregler  

 er langt lempeligere end de danske.
Interviewer  

  

 : Hvad er  

 dit svar? Justitsminister Thomas  

 Boström  

  

 : At vi ikke vil indføre samme diskriminerende 24-årsregel.
Vi vil  

 ikke have en formynderisk stat i Sverige, hvor 23-årige ikke selv må  

 bestemme,  

 om de skal gifte sig.
Speak  

  

 : Så  

 24-årsreglen får nu Sverige til at anklage Danmark for både formynderi og  

 diskrimination.
Og den svenske justitsminister kunne ikke drømme om at bøje  

 lovgivningen i dansk retning.
I Sverige er alderskravet kun 18 år.
Thomas Boström  

  

 : Det  

 er ikke den rette vej at indføre diskriminerende lovgivning.
Og  

 integrationsministeren  

 ved udmærket godt, at denne lov blev indført for at stoppe flygtninge og  

 indvandrere  

 til Danmark.
 Integrationsminister  

 Bertel Haarder  

  

 : Jeg synes, han skal blande sig uden om dansk lovgivning.  

 Jeg beder om, at Sverige er opmærksom på et specielt grænseproblem her ved  

 Øresund, hvor Sverige tilsyneladende bliver brugt til at gennemføre danske  

 tvangsægteskaber, og hvor der benyttes dækadresser i Malmø, som udløser en  

 familiesammenføring, skønt de pågældende slet ikke bor i Sverige.
Speak  

  

 : Nye tal fra  

 Integrationsministeriet og de svenske indvandrermyndigheder viser, at ca. 500  

 danskere med udenlandsk baggrund årligt flytter adresse til Sverige på grund  

 af  

 de stramme danske regler.
Men halvdelen af flytningerne er proforma, og der  

 er  

 også eksempler på tvangsægteskaber blandt danskerne i Malmø, viser  

 undersøgelsen. I en artikel den 30. august 2004 på Danmarks Radios hjemmeside,  

 DR Online, der bar overskriften   

  

 Hård  

 svensk kritik af 24-årsregel  

  

 , hed det:
 Sveriges justitsminister Thomas Bodström vil ikke høre tale om  

 at indføre en 24-årsregel ved familiesammenføringer som i Danmark, selvom  

 60-80  

 unge nydanskere månedligt flytter til Sverige  tilsyneladende for at  

 blive  

 tvangsgift.
 Thomas Bodström siger, at Sverige i forvejen har et forbud mod  

 tvang ved ægteskaber og at man nøje undersøger, om folk gifter sig  

 frivilligt.
- Danskernes problemer er selvskabte som følge af en diskriminerende  

 lovgivning.
Vi agter ikke at følge det danske spor i Sverige, siger Bodström  

 til det svenske nyhedsbureau TT.
 Problemet med nydanskernes indvandring til Sverige var aldrig  

 opstået, hvis ikke Danmark havde lavet sin 24-års regel, tilføjer han.
Bland jer udenom Den svenske kritik preller af på integrationsminister Bertel  

 Haarder.
 Bertel Haarder siger, at Sverige skal blande sig udenom den  

 danske ægteskabslovgivning.
 - Jeg beder om, at Sverige er opmærksom på et specielt  

 grænseproblem, hvor Sverige tilsyneladende bliver brugt til at gennemføre  

 danske tvangsægteskaber, og hvor der benyttes dækadresser i Malmø, som  

 udløser  

 en familiesammenføring, skønt de pågældende slet ikke bor i Sverige, siger  

 Bertel Haarder til TV-avisen.
Skalkeskjul for  

 tvangsægteskaber Integrationsministeren mener desuden, at det også må være i  

 svenskernes interesse, at Sverige ikke bliver misbrugt som dækadresser og som  

 et skalkeskjul for tvangsægteskaber.
- Vi vil gerne have, at de unge selv bestemmer, hvem de skal  

 gifte sig med, og at de får en uddannelse i stedet for tidlige  

 familiearrangementer og tidlige børn.
Det er dansk politik, og det har virket  

 præcist, som det skulle, siger Bertel Haarder til TV2/Nyhederne.
Flere flytter til Sverige Asylansøgere må ikke indgå ægteskab i Danmark, og hvis en  

 dansker ønsker at gifte sig med en udlænding, skal de begge være fyldt 24 år.
 Desuden skal danskeren betale et depositum til staten på 50. 000  

 kr. for eventuelle sociale udgifter ved at gifte sig med en udlænding.
 Stramningen har ført til, at der hver måned flytter mellem 60 og  

 80 danske statsborgere til Sverige for at blive familiesammenført med en  

 borger  

 fra et ikke-EU-land.
Ca. 80 procent har indvandrerbaggrund. Den 11. september 2004 bragte Danmarks Radio følgende på  

 hjemmesiden:
  

  

 Berigtigelse I artiklen Hård svensk kritik af 24-årsregel fra den 30.  

 august 2004 skriver DR Nyheder Online, at 60-80 unge nydanskere  

 månedligt  

 flytter til Sverige  tilsyneladende for at blive tvangsgift. Det  

 er ikke  

 korrekt.
Nye tal fra det svenske Migrationsverket viser, at mellem 60 og  

 80 danskere flytter til Sverige hver måned for at blive familiesammenført med  

 en ikke-EU borger.
Af disse er ca. 80% danske statsborgere med  

 indvandrerbaggrund.
Af de 3000 danskere, der i 2003 søgte om at flytte til  

 Sverige,  

 blev 4 afvist af de svenske myndigheder med den begrundelse, at flytningen  

 skete i forbindelse med et tvangsægteskab. Der er efterfølgende i artiklen af 30. august 2004 indsat en  

 henvisning til berigtigelsen på DR Online.
Ved brev af 2. september 2004 anmodede Dokumentations- og  

 rådgivningscenteret om racediskrimination (DRC) på vegne af Ægteskab uden  

 Grænser, Sverige, Danmarks Radio om et genmæle.
Ved brev af 15. september  

 2004  

 klagede DRC over, at Danmarks Radio havde tilsidesat god presseskik.
Ved brev af 16. september 2004 afviste Danmarks Radio at bringe  

 et genmæle og henviste til, at man den 11. september 2004 på DR Online havde  

 bragt en berigtigelse i forhold til en forkert oplysning.
Ved brev af 24.  

 september 2004 afviste Danmarks Radio klagen over tilsidesættelse af god  

 presseskik.
Foreningen Ægteskab uden Grænser, Sverige, har oplyst, at  

 foreningen er dannet af danskere bosat i Sverige som følge af den danske  

 udlændingelov.
Foreningen havde pr. 31. august 2004 45 registrerede  

 medlemmer,  

 der alle er dansk/udenlandske ægtepar.
Organisationen fungerer som et talerør  

 over for blandt andet pressen og udgør en klart defineret gruppe, der er  

 blevet  

 krænket af Danmarks Radios nyhedsdækning.
Foreningen har retlig interesse i  

 sagen, idet det er foreningens medlemmer, der er omtalt i indslaget og  

 artiklen.
At foreningen ikke er omtalt ændrer ikke på det faktum, at  

 foreningen  

 er den eneste i Sverige, der repræsenterer de personer, som indslaget og  

 artiklen omhandler.
Som dokumentation for retlig interesse i sagen har  

 foreningen blandt andet henvist til foreningens vedtægter.
Foreningen har anført, at sammenkædningen i indslaget og i artiklen  

 om, at dansk/udenlandske par flytter til Sverige, og at de ligger under for  

 tvangsægteskab, er uunderbygget.
Sammenkædningen skaber et indtryk af, at  

 alle  

 par, der flytter fra Danmark til Sverige, har indgået tvangsægteskab og bor  

 proforma i Sverige.
Berigtigelsen den 11. september 2004 er ikke  

 fyldestgørende, og foreningen har derfor krav på genmæle.
 Foreningen har videre anført, at Danmarks Radio har tilsidesat  

 punkt A.1, 3 og 4 i de vejledende regler for god presseskik, idet Danmarks  

 Radio ikke har søgt at indhente oplysninger fra de personer, der i indslaget  

 og  

 i artiklen blev angrebet.
 Danmarks Radio har anført, at hverken foreningen Grænser uden  

 Ægteskab, Sverige, eller dens medlemmer er omtalt i indslaget og artiklen.  

 Foreningen har derfor ikke fornøden retlig interesse i at klage til nævnet,  

 der  

 bør afvise sagen.
Danmarks Radio har videre anført, at man har haft en alsidig  

 dækning af sagen, idet man har videregivet synspunkter fra både  

 repræsentanter  

 for de danske og svenske myndigheder.
I et indslag den 31. august 2004  

 medvirkede to danskere med indvandrerbaggrund, der var flyttet til Sverige  

 for  

 at kunne gifte sig, og som ikke ønskede at bo proforma.
Indslaget nævnte  

 intet  

 om tvangsægteskaber.
Indslaget den 30. august var ikke et angreb på navngivne  

 personer, institutioner, organisationer eller på danskere bosat i Sverige  

 generelt.
Der er ikke i indslaget bragt faktuelt forkerte oplysninger.
 Danmarks Radio har oplyst, at der i artiklen på DR Online blev  

 bragt en forkert oplysning, som den 11. september 2004 blev rettet i en  

 berigtigelse på DR Online.
 I sagens behandling har følgende nævnsmedlemmer deltaget:  

 Lene Pagter Kristensen,  

 Michael Ulveman, Lars Lindskov og Kirsten Dyregaard.
 Pressenævnet udtaler:
Det er en betingelse for at klage til Pressenævnet over et  

 medies tilsidesættelse af god presseskik, at klageren har retlig interesse i  

 det forhold, som der klages over.
Det indebærer, at man selv som person,  

 organisation, virksomhed eller lignende skal være omtalt, afbilledet eller på  

 anden måde være identificeret i mediet.
 Efter medieansvarslovens § 36, stk. 2, kan anmodning om genmæle  

 fremsættes af den, oplysningerne vedrører.
I indslaget og i artiklen rettede den svenske justitsminister,  

 Thomas Boström, en generel kritik af 24-årsreglen i den danske udlændingelov,  

 efter at den danske integrationsminister, Bertel Haarder, skulle have udtrykt  

 bekymring over, at de svenske familiesammenføringsregler er langt lempeligere  

 end de danske regler.
I artiklen bad Bertel Haarder Sverige være opmærksom på  

 et særligt problem i forhold til danske statsborgeres indgåelse af  

 tvangsægteskaber og benyttelse af proforma-adresser i Sverige.
Pressenævnet finder, at hverken foreningen Ægteskab uden  

 Grænser, Sverige, eller foreningens medlemmer er omtalt i indslaget og i  

 artiklen på en sådan måde, at Ægteskab uden Grænser, Sverige, har retlig  

 interesse i at klage til Pressenævnet.
Nævnet afviser herefter klagen.
 Afgjort den 9. februar 2005.
