Klagen vedrører det forhold,  

 at skatteankenævnet har anset et kapitalafkast på 438.239 kr. for hævet i  

 virksomhedsordningen.
Overskudsdisponeringen i virksomhedsordningen er ændret  

 i  

 konsekvens heraf.
Landsskatterettens  

 afgørelse Landsskatteretten stadfæster  

 afgørelsen.
Sagens oplysninger Klageren (A) var til og med  

 indkomståret 2000 den ene af 2 interessenter i virksomheden "Hotel  

 B". Klageren har herudover drevet konsulent- og udlejningsvirksomhed  

 samt  

 handel med vin og tæpper.
Interessentskabet blev ved skattefri  

 virksomhedsomdannelse primo 2001 omdannet til Ejendomsselskabet C A/S.  

 Klagerens andel af interessentskabet er således erstattet af en post aktier i  

 selskabet.
Klageren havde en positiv  

 kapitalkonto pr. 1. januar 2000 på 6.533.337 kr., og den anden interessent  

 havde en negativ kapitalkonto på  

 ¸  

  

 4.504.063 kr.
Interessentskabet optog et banklån på  

 10.381.331 kr., og klageren hævede 11.368.413 kr.
Begge interessenters  

 kapitalkonti udgjorde  

 ¸  

  

 3.971.015 kr. pr. 31. december 2000.
Klagerens likvide midler pr.  

 31. december 2000 på 10.422.240 kr., blev i 2001 for størstedelens  

 vedkommende  

 placeret i obligationer på nom. 6.474.562 kr.  

 Placeringen i obligationer skyldes ifølge klageren, at banken ønskede  

 sikkerhed for udbetaling af lånet til interessentskabet.
Ved  

 virksomhedsomdannelsen  

 er gælden overtaget af selskabet.
Klageren har ved opgørelsen  

 af indkomsten i sine virksomheder anvendt virksomhedsordningen.
Den likvide  

 beholdning pr. 31. december 2000 og senere obligationsbeholdningen pr. 31.  

 december 2001 og 31. december 2002, og renteindtægterne i 2001 og 2002 indgår  

 således i virksomhedsordningen.
 Skatteforvaltningen er af den  

 opfattelse, at klageren ikke kunne opspare afkastet af de finansielle  

 aktiver,  

 jf. værnsreglen i virksomhedsskattelovens § 4, sammenholdt med § 7 og § 10 og  

 forarbejderne til L-47 vedrørende lov 1115 af 22. december 1993. Det opgjorte  

 kapitalafkast på 438.239 kr. i 2002 er derfor anset for hævet.  

 Overskudsdisponeringen i virksomhedsordningen er ændret i konsekvens heraf.
Skatteankenævnets  

 afgørelse Skatteankenævnet har  

 stadfæstet afgørelsen.
Til støtte herfor har nævnet anført, at klagerens  

 obligationer,  

 der købes i løbet af 2001, er en del af aktiverne i  

 virksomhedsskatteordningen.  

 Obligationerne udgør størstedelen af virksomhedens kapitalafkastgrundlag pr.  

 1.  

 januar 2002, hvorfor kapitalafkastet således skal hæves, jf.  

 virksomhedsskattelovens §§ 4, 7 og 8. Kapitalafkastet beregnes som 6 % af  

 kapitalafkastgrundlaget primo, jf. virksomhedsskattelovens §§ 7 og 8. Det er  

 ikke frivilligt, om man vil beregne kapitalafkast efter  

 virksomhedsskattelovens  

 § 7, men det er frivilligt, om man vil hæve kapitalafkastet, medmindre  

 kapitalafkastet vedrører finansielle aktiver, jf. virksomhedsskattelovens §  

 4.  

 Nævnet mener ikke, jf. bemærkningerne til lovforslagets enkelte bestemmelser,  

 at virksomhedsskattelovens § 4 skal fortolkes indskrænkende i den forstand,  

 at  

 den erhvervsdrivendes baggrund for placeringen af finansielle aktiver i  

 virksomhedsskatteordningen skal vurderes ved afgørelsen af, om kapitalafkast  

 skal hæves.
Klagerens revisor har anført,  

 at det i bemærkningerne til bestemmelsen i virksomhedsskattelovens § 4  

 fremgår  

 klart, at hensigten alene har været at forhindre ren spekulation/omgåelse, og  

 at bestemmelsen uanset ovennævnte blev lavet bredere end beregnet, og derfor  

 skal fortolkes indskrænkende.
Der er dog ikke henvist til, hvilke  

 formuleringer  

 i bemærkningerne, der skulle underbygge påstanden.
Der ses ikke i hverken  

 selve  

 lovteksten eller bemærkningerne til lovforslaget at være grundlag for at  

 skulle  

 vurdere den erhvervsdrivendes hensigt med placeringen af de finansielle  

 aktiver  

 ved vurderingen af, om virksomhedsskattelovens § 4 skal finde anvendelse  

 eller  

 ej.
Kapitalafkastet for 2002 skal derfor hæves.
Klagerens påstand og  

 argumenter Klagerens repræsentant har  

 fremsat påstand om, at klagerens skatteansættelse for 2002 nedsættes med  

 438.239 kr.
Til støtte herfor har repræsentanten anført, at klageren ikke er  

 pligtig at tvangshæve den del af virksomhedens overskud, der anses som  

 kapitalafkast, idet kravene om tvangshævning af kapitalafkast blev ophævet  

 ved  

 lov nr. 1115 af den 22. december 1993, lovforslag L47. Den nugældende  

 virksomhedsskattelovs § 4 skal fortolkes indskrænkende, idet den nugældende  

 virksomhedsskattelovs § 4, alene omfatter den situation, hvor der forligger  

 egentlig spekulation fra skatteyderens side.
Bestemmelsens ordlyd giver  

 umiddelbart ikke anledning til fortolkningstvivl, men ifølge lovens  

 forarbejder  

 er bestemmelsen alene tænkt som en værnsregel med henblik på at undgå  

 utilsigtede virkninger af, at kapitalafkast kan spares op i  

 virksomhedsordningen.
Virksomhedsskatteloven blev  

 indført ved lov nr. 144 af den 19. marts 1986, hvor det i lovens § 4 blev  

 bestemt, at kapitalafkastet altid skulle beskattes i indkomståret.
Ved lov  

 nr.  

 1115 af den 22. december 1993, lovforslag L 47 blev virksomhedsskatteloven  

 ændret.
Formålet med lovændringen var nærmere, at give den selvstændige  

 større  

 mulighed for at spare op i virksomheden og i den forbindelse lade det  

 beregnede  

 kapitalafkast indgå i opsparingsordningen på lige fod med det resterende  

 overskud i virksomheden.
I bemærkningerne til § 4 i lov nr. 1115 af 22.  

 december 1993, lovforslag L47, er anført følgende:
Efter de gældende regler i  

 virksomhedsskattelovens § 4, skal den del af virksomhedens overskud, der  

 anses  

 for kapitalafkast, altid hæves af den skattepligtige.
Kapitalafkastet kan  

 således ikke spares op i virksomheden mod betaling af den foreløbige  

 virksomhedsskat, men skal altid beskattes endeligt ved indkomståret.  

 Kapitalafkast, der ikke er overført fra virksomheden til den skattepligtige  

 (hævet) inden udløbet af fristen for indgivelse af selvangivelse, anses for  

 indskudt i virksomheden.
I lovforslagets § 1, nr. 1,  

 foreslås det at ændre virksomhedsskattelovens § 4, således at kapitalafkastet  

 ikke skal hæves, men kan spares op i virksomhedsordningen på samme måde som  

 den  

 resterende del af årets overskud.
Dette sker ved at ophæve bestemmelsen om,  

 at  

 kapitalafkastet anses for indskudt, hvis det ikke er overført til den  

 skattepligtige inden udløbet af fristen for indgivelse af selvangivelse.
For at undgå utilsigtede  

 virkninger i forbindelse med de foreslåede regler om, at kapitalafkastet ikke  

 skal hæves, foreslås indsat en værnsregel.
Værnsreglen går ud på, at den del  

 af  

 kapitalafkastet, der vedrører finansielle aktiver, bortset fra fordringer  

 erhvervet  

 ved varesalg (varedebitorer), altid skal hæves og dermed beskattes som  

 kapitalindkomst.
Hvis beløbet ikke hæves, anses det for indskudt.
Herved  

 undgås, at den erhvervsdrivende f.eks. kan indskyde en stor post obligationer  

 i  

 virksomhedsordningen med den virkning, at opsparede renter kun beskattes med  

 den foreløbige virksomhedsskat på 34 pct.
Hvis det samlede  

 kapitalafkast begrænses som følge af, at det ikke kan overstige virksomhedens  

 overskud, eller at virksomhedens regnskabsperiode er kortere eller længere  

 end  

 12 måneder, beregnes den del af det begrænsede kapitalafkast, der skal  

 tvangshæves, forholdsmæssigt.
Den forholdsmæssige del af kapitalafkastet  

 beregnes efter forholdet mellem værdien af de finansielle aktiver, bortset  

 fra  

 fordringer erhvervet ved varesalg (varedebitorer), og kapitalafkastgrundlaget  

 ved indkomståret begyndelse.
Kapitalafkastet skal dog som  

 hidtil beregnes på baggrund af en generel fastsat kapitalafkastprocent, jf.  

 virksomhedsskattelovens § 7. Hvis der hæves af årets overskud, skal der altid  

 beregnes kapitalafkast som efter de hidtil gældende regler.
Hvis det beløb,  

 der  

 hæves af årets overskud, overstiger det beregnede kapitalafkast efter  

 virksomhedsskattelovens § 7, vil det overskydende beløb blive beskattet som  

 personlig indkomst.
Når kapitalafkastet spares op  

 i virksomhedsordningen på samme måde som den resterende del af årets  

 overskud,  

 vil dette betyde, at det beskattes som personlig indkomst, når det hæves.  

 Dette  

 betyder også, at der skal betales bidrag efter lov om arbejdsmarkedsfonde af  

 de  

 hævede beløb. Af bemærkningerne til  

 lovændringen fremgår det klart, at kravet om tvangshævning af kapitalafkastet  

 fjernes, medmindre kapitalafkastet omfatter finansielle aktiver, bortset fra  

 fordringer erhvervet ved salg af varer og tjenesteydelser forbundet hermed.  

 De  

 hidtidige regler omkring tvangshævning af kapitalafkastet blev ført videre  

 for  

 så vidt angår finansielle aktiver, idet det ikke skulle være muligt for den  

 selvstændige bevidst at indskyde en stor post obligationer i  

 virksomhedsordningen  

 med den følge, at renterne herfra alene blev beskattet med den foreløbige  

 virksomhedsskat på dengang 34 pct.
Formålet med værnsreglen i  

 virksomhedsskattelovens § 4, er således alene, at undgå egentlig spekulation  

 fra skatteydere, dvs. hvor skatteyderen bevidst placerer en stor post  

 obligationsbeholdning eller anden type finansielle aktiver i  

 virksomhedsskatteordningen og ikke den situation, hvor placeringen af  

 obligationsbeholdningen eller en anden type finansielle aktiver er sket af  

 erhvervsmæssige årsager, herunder påtvunget skatteyderen af långiveren.
Dette  

 fremgår klart af forarbejderne til loven.
Uanset hensigten fra lovgivers side  

 må det konstateres, at bestemmelsen i virksomhedsskattelovens § 4, er lavet  

 bredere end beregnet fra lovgivers side.
Herved rammes tillige de  

 skatteydere,  

 der reelt ikke burde være omfattet af bestemmelsen henset til, at der ikke  

 foreligger en omgåelseshensigt / spekulation fra skatteyderens side.
Dette er  

 ikke formålet med loven.
I nærværende sag blev  

 obligationsbeholdningen alene placeret i virksomhedsskatteordningen som følge  

 af bankens krav om sikkerhedsstillelse.
Klageren havde således ikke andre  

 muligheder, idet banken ellers ville have afvist at optage lånet på ca. kr. 8  

 mio.
Placeringen af obligationsbeholdningen skete dermed udelukkende af  

 erhvervsmæssige årsager, betinget af bankens krav.
Der er således i  

 nærværende  

 sag ikke tale om omgåelse/spekulation fra klagerens side.
Henset til formålet  

 med lov nr. 1115 af den 22. december 1993, herunder nærmere formålet med  

 virksomhedsskattelovens § 4, skal værnsreglen i nærværende sag fortolkes  

 indskrænkende således at den ikke finder anvendelse i nærværende sag.
Under  

 hensyntagen til ovennævnte er klageren ikke pligtig at hæve kapitalafkast i  

 indkomståret 2002.
Landsskatterettens  

 bemærkninger og begrundelse Virksomhedsskatteloven blev  

 indført ved lov nr. 144 af den 19. marts 1986, hvor det i lovens § 4 blev  

 bestemt, at kapitalafkastet altid skulle hæves og beskattes i indkomståret.  

 Ved  

 lov nr. 1115 af den 22. december 1993 blev virksomhedsskatteloven ændret  

 således, at det fra og med indkomståret 1993 blev muligt at opspare hele  

 eller  

 dele af kapitalafkastet i virksomhedsordningen.
Lovens § 4, stk. 1 fik  

 følgende  

 ordlyd:
Den del af kapitalafkastet  

 efter § 7, der vedrører finansielle aktiver, bortset fra fordringer erhvervet  

 ved salg af varer og tjenesteydelser i forbindelse hermed (varedebitorer  

 m.v.),  

 anses for indskudt, hvis det ikke er overført fra virksomheden til den  

 skattepligtige inden udløbet af fristen for indgivelse af  

 selvangivelse. Bestemmelsens  

 ordlyd giver umiddelbart ikke anledning til fortolkningstvivl, idet der blot  

 skal sondres mellem omsætningsdebitorer og andre finansielle aktiver.
Ifølge  

 lovens forarbejder er bestemmelsen en værnsregel med henblik på at undgå  

 utilsigtede virkninger af, at kapitalafkast kan spares op i  

 virksomhedsordningen.
Formålet med bestemmelsen er at undgå, at den  

 erhvervsdrivende f.eks. indskyder en stor post obligationer i  

 virksomhedsordningen med den virkning, at opsparede renter kun beskattes med  

 den foreløbige virksomhedsskat.
Det forudsættes ikke i bemærkningerne til  

 lovforslaget,  

 at der skal ske en vurdering af årsagen til placeringen af de finansielle  

 aktiver.
Forarbejderne indeholder ingen definition af, hvad der skal forstås  

 ved finansielle aktiver.
På den baggrund må bestemmelsen fortolkes i  

 overensstemmelse med ordlyden således, at alene fordringer erhvervet ved salg  

 af varer og tjenesteydelser i forbindelse hermed er undtaget fra  

 tvangshævning.  

 Klagerens obligationsbeholdning kunne ligge til sikkerhed for låneforholdet  

 uanset om beholdningen var placeret i privatsfæren eller i  

 virksomhedsskatteordningen.
Obligationsbeholdningen, der ikke kan sidestilles  

 med fordringer erhvervet ved salg af varer og tjenesteydelser, udgør  

 størstedelen af virksomhedens kapitalafkastgrundlag pr. 1. januar 2002.  

 Afgørelsen stadfæstes derfor.
