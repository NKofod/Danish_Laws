 I henhold til § 13, stk. 6, og § 33, stk. 2, i lov nr. 195 af 26. maj 1965  

 om saltvandsfiskeri fastsættes følgende:
 § 1.  Trawlredskaber, hvis masker intet sted i  

 redskabet måler mindre end 110 mm, og i hvilke overligets totallængde fra  

 brysttælle til brysttælle ikke overstiger 40 m, må anvendes til fangst af  

 rødspætter på fiskeriterritoriet ud for Jyllands vestkyst i et område,  

 afgrænset i nord af linien Skagen fyr - Skagen rev fyrskib og i syd af den  

 dansk-tyske grænse gennem Lister dyb, når redskabet under brugen spiles  

 mellem 2 fartøjer.
 § 2.  Spiling mellem to fartøjer af det i § 1 nævnte  

 trawlredskab må dog kun finde sted fra 1 1/2 time før solopgang til 1 time  

 efter solnedgang og kun af fartøjer, der ikke er over 25 BRT.
 § 3.  Overtrædelse af bestemmelserne i denne  

 bekendtgørelse straffes med bøde.
 § 4.  Bekendtgørelsen træder i kraft dagen efter  

 bekendtgørelsen i Lovtidende.
 FISKERIMINISTERIET, DEN 20. MARTS 1970.
A.C.
Normann.
/C.
Flensborg.
