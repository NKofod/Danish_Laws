Skriftlig fremsættelse (28. januar 2004) Miljøministeren  

  

 (Hans Christian Schmidt):
 Herved tillader jeg mig for Folketinget at fremsætte:
Forslag til lov  


  

 om  

 ændring af lov om naturbeskyttelse, lov om planlægning, lov om vandløb og  

 museumsloven (Internationale naturbeskyttelsesområder, offentlighedens adgang  

 til naturen, fredning, beskyttelseslinjer, fortidsminder m.v.) (Lovforslag nr.
L 146).
Lovforslaget har først og  

 fremmest til formål at sikre, at Danmark lever op til sine forpligtelser hvad  

 angår beskyttelsen af de internationale naturbeskyttelsesområder.
Med  

 lovforslaget gennemføres også den lovgivning, der følger af adgangsaftalen  

 fra  

 november 2002 som forbedrer offentlighedens adgang til naturen, og der sker  

 en  

 justering af fredningsreglerne, der bla. sikrer en økonomisk prioritering og  

 fokusering af fredningsindsatsen og gør lodsejernes retsstilling under sagens  

 behandling bedre og mere gennemskuelig.
Habitatdirektivet og Fuglebeskyttelsesdirektivet spiller en  

 vigtig rolle for naturbeskyttelsen i Danmark, og naturbeskyttelsesindsatsen i  

 de internationale naturbeskyttelsesområder (Natura-2000 områder) har meget  

 høj  

 prioritet.
Den hidtidige gennemførelse af EF-habitatdirektivet og  

 EF-fuglebeskyttelsesdirektivet  

 har ikke været fyldestgørende.
Forslaget skal derfor supplere de gældende  

 regler, således at den retlige ramme for opfyldelse af Danmarks EU-  

 forpligtelser bliver i overensstemmelse med de krav, som EF-domstolen har  

 tilkendegivet følger af direktiverne.
 I lov om miljømål m.v. for vandforekomster og internationale  

 naturbeskyttelsesområder (miljømålsloven)  

  

 ,  

  

 Lov nr. 1150 af 17. december 2003, som blev vedtaget af Folketinget den 11.  

 december 2003  

  

 ,  

  

 indføres Natura  

 2000-planlægningen, som skal supplere planlægningsgrundlaget for  

 gennemførelse  

 af direktiverne.
 I forslaget til ændring af naturbeskyttelsesloven tilføjes  

 de virkemidler, som myndighederne skal anvende til at føre planlægningen ud i  

 livet.
 Virkemidlerne i naturbeskyttelsesloven er dels sikring af en  

 forudgående vurdering af konsekvenserne af nye aktiviteter, der kan medføre  

 væsentlig påvirkning af  


  

    

  

 naturtyper og levesteder for arter i de  

 internationale naturbeskyttelsesområder dels bestemmelser om en aktiv  

 forvaltning af habitat- og fuglebeskyttelsesområderne for at opnå de  

 målsætninger,  

 der fastsættes for områderne.
Danmark er efter Habitatdirektivet forpligtet til at  

 beskytte en række overdrevstyper.
En væsentlig del af disse er biologiske  

 overdrev, der har vist sig ikke som forudsat at være omfattet af den gældende  

 beskyttelse af naturtyper.
Med de foreslåede regler gennemføres en generel  

 beskyttelse af alle biologiske overdrev på over 2500 m  

  

 2  

                                                                       .
 Med udgangspunkt i, at de bedste vilkår for et rigt og  

 varieret friluftsliv må findes gennem en kombination af regler, frivillighed  

 og  

 aftaler mellem ejere og brugere, indgik jeg i november 2002 en aftale med  

 Dansk  

 Skovforening, Dansk Landbrug, Danmarks Naturfredningsforening og  

 Friluftsrådet.  

 Med de foreslåede ændringer af bestemmelserne om offentlighedens adgang til  

 naturen følges adgangsaftalen hermed op i lovgivningen,  


  

 og friluftslivet gives bedre rammer.
På fredningsområdet er det nødvendigt, at der i videre  

 omfang sker en økonomisk prioritering og fokusering af fredningsindsatsen for  

 at opnå størst mulig naturbeskyttelsesmæssig gevinst.
Det er derfor  

 foreslået,  

 at fredningsforslag skal ledsages af et budgetoverslag.
Fredningssager bør af hensyn til de berørte lodsejere  

 behandles indenfor en rimelig tid.
For i videst muligt omfang at mindske  

 generne af et fredningsforslag for berørte lodsejere indebærer lovforslaget,  

 at  

 fredningssagerne i fredningsnævnene som hovedregel skal behandles inden for 2  

 år.
 Reglerne om gennemførelse af fredninger justeres også  

 således, at det sikres, at fredninger bidrager til at opnå de målsætninger,  

 der  

 fastsættes for de internationale naturbeskyttelsesområder.
Forslaget indeholder yderligere en række mindre ændringer og  

 præciseringer, bl.a. vedrørende bygge- og beskyttelseslinjer, samt en  

 begrænset  

 lempelse af forbuddet mod opsætning af reklameskilte i det åbne land i  

 tilknytning til lokalplanlagte erhvervsområder.
Som opfølgning på rapporten  

 fra  

 Finansministeriets udvalg om kommunale råd og nævn m.v. fra maj 2003 ophæves  

 pligten for amterne til at nedsætte grønne råd, således at dette fremover er  

 frivilligt.
Endelig ophæves de regler om beskyttelse af fortidsminder  

 m.m., som er overført til Kulturministeriet.
Reglerne om beskyttelse af sten-  

 og jorddiger og fortidsminder blev overflyttet til Kulturministeriet i 2001,  

 og  

 forslaget indeholder derfor Kulturministeriets forslag til overflytning af  

 disse bestemmelser fra naturbeskyttelsesloven til museumsloven med henblik på  

 videreførelse af de hidtil gældende regler herom.
 Idet jeg i øvrigt kan henvise til lovforslaget med  

 tilhørende bemærkninger, skal jeg anbefale forslaget til Folketingets  

 velvillige behandling.
