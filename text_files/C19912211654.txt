(Erhvervsskoler) Med I-433 af 9. juni 1988 meddelte Undervisningsministeriet delegation af  

 godkendelse af ansættelsesvilkårene for visse personalegrupper, idet vi dog  

 undtog edb-medarbejdere, der er omfattet af tillægsaftalen med HK.
 I foråret 1990 indkaldte Lønafdelingen forskellige supplerende oplysninger  

 vedrørende edb-medarbejdere og systemadministratorer på erhvervsskolerne.
Anledningen hertil var en række spørgsmål fra Finansministeriet,  

 Administrations- og Personaledepartementet.
Vi har siden i bearbejdet form  

 stillet oplysningerne til rådighed for Administrations- og  

 Personaledepartementet.
 Med Finansministeriets cirkulæreskrivelse af 8. marts 1990 om overenskomst  

 for edb-medarbejdere (HK) i statens tjeneste fremgik det klart, at  

 ansættelsesvilkårene for systemadministratorer fra og med 1. april 1989 er  

 omfattet af denne overenskomst.
Der har i den anledning været flere drøftelser med HK/STAT med henblik på  

 afklaring af forskellige forhold.
Den seneste drøftelse fandt sted den 28.  

 januar 1991.
Vi har i perioden fra 1. september 1990 foretaget en række godkendelser af  

 edb-medarbejder og systemadministratoransættelser ved skolerne.
Fælles har  

 været, at de pågældende medarbejdere har opfyldt krav i § 3, stk. 1 i  

 overenskomst for edb-medarbejdere (HK) i statens tjeneste om  

 uddannelsesmæssig baggrund for umiddelbar ansættelse.
 I overenskomstens § 3, stk. 2 er optaget bestemmelser om, at andre  

 uddannelser end de i § 3, stk. 1 anførte kan give adgang til ansættelse.
 Vi arbejder for tiden med en gennemgang af de ansøgninger, der som  

 uddannelsesmæssigt ansættelseskriterium opererer med uddannelser omhandlet i  

 § 3, stk. 2. Det forventes, at denne del af godkendelsesproceduren vil være  

 afsluttet snarest.
 Der er endelig i § 3, stk. 3 adgang til ansættelse efter oplæring ved  

 edb-arbejdet.
I.
Delegation Vi meddeler herved skolerne delegation af kompetencen til at godkende  

 løn- og ansættelsesvilkårene på de i overenskomsten angivne vilkår under  

 iagttagelse af følgende:
 Hvis den, der skal ansættes opfylder § 3, stk. 1, skal sagen ikke  

 forelægges for Undervisningsministeriets Lønafdeling.
 Hvis den, der skal ansættes ikke opfylder § 3, stk. 1, men § 3, stk. 2,  

 skal sagen forelægges for Undervisningsministeriet.
 Hvis den, der skal ansættes ikke opfylder § 3, stk. 1, men § 3, stk.
3 , skal sagen ikke forelægges for Undervisningsministeriet, jf.
II.
II.
Uddannelse, jfr. § 3, stk. 3.
 Skolen kan disponere ud fra følgende retningslinier:
 1. Funktionsindholdet som systemadministrator kan  

 anses for tilstrækkeligt udbygget på skolen fra 1. januar 1987, således at §  

 3, stk. 3 - oplæring fra denne dato kan anses for at foregå på et  

 tilstrækkeligt grundlag.
 2. Graden af edb-indhold skal udgøre mindst 25% af et  

 fuldtidsarbejde for at give uddannelsesmæssig merit.
 3. Vedkommende anses for oplært efter § 3, stk. 3  

 efter følgende formel:
eksempel: 25 % edb-indhold giver en oplæringstid på 96 måneder og 60 % edb-indhold giver en oplæringstid på 40 måneder.
III.
Graden af edb-indhold efter oplæring.
 Graden af edb-indhold skal udgøre mindst 50% af et fuldtidsarbejde for at  

 give mulighed for ansættelse og aflønning efter overenskomst for  

 edb-medarbejdere (HK) i statens tjeneste.
IV.
Konsekvenser af delegationen.  På denne baggrund returnerer  

 ministeriet vedlagt de ansøgninger, som efter ovenstående omfattes af  

 delegationen.
 En følge af delegationen vil være, at skolerne ikke længere skal indsende  

 ansættelsespapirer for det nævnte personale til ministeriet, men de ansatte  

 har naturligvis fortsat krav på at modtage ansættelsesbrev fra skolen.
 Meddelelse om fratræden, tjenestefrihed m.m. skal for fremtiden heller  

 ikke indsendes til ministeriet.
 Det skal i øvrigt bemærkes, at skolerne ved fastsættelsen af løn- og  

 ansættelsesvilkårene nøje skal følge overenskomsten, idet spørgsmål om ydelse  

 af kvalifikationstillæg m.v., som forudsætter Finansministeriets godkendelse,  

 fortsat skal forelægges for Undervisningsministeriet.
 Tvivlstilfælde i forbindelse med anvendelsen af overenskomsten kan  

 forelægges for Undervisningsministeriet, der forbeholder sig at tilbagekalde  

 delegationen fra den enkelte skole, såfremt det viser sig at overenskomsten  

 ikke anvendes på tilfredsstillende måde.
 Det skal endelig bemærkes, at ansættelse af det nævnte personale skal  

 holdes inden for de til enhver tid godkendte bevillinger.
Med venlig hilsen Steen Brolund fm.
