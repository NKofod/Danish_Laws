Arbejdsformidlingskontorerne Under dags dato har man tilskrevet Sømændenes Arbejdsløshedskasse og Dansk  

 Maskinbesætnings Arbejdsløshedskasse, således:
 »På dertil given foranledning skal direktoratet meddele, at det er en  

 betingelse for, at medlemmer af kassen kan modtage dagpenge ved kassens  

 udbetalingssteder i udlandet, at de pågældende har bopæl i Danmark og  

 følgelig kun opholder sig midlertidigt i udlandet.
 Da det ikke på forhånd entydigt kan fastslås generelt, hvornår der  

 foreligger »bopæl i Danmark«, må afgørelsen af dette spørgsmål  

 principielt bero på de konkrete omstændigheder i hvert enkelt tilfælde.
 Normalt kan et medlem dog anses for at have bopæl i Danmark, når han er  

 tilmeldt folkeregistret her og tillige er fuldt skattepligtig til den danske  

 stat efter afsnit I i lov om opkrævning af indkomst- og formueskat for  

 personer m.v. (kildeskatteloven), og det vil derfor som altovervejende  

 hovedregel være en forudsætning for at oppebære dagpenge ved et at de  

 udenlandske udbetalingssteder, at sådan tilmelding til folkeregistret og  

 skattepligt foreligger.
 Tvivlstilfælde med hensyn til spørgsmålet om, hvorvidt et medlem har bopæl  

 i Danmark bør forelægges for direktoratet.
For så vidt kassen måtte have medlemmer, der oppebærer dagpenge ved et  

 udenlandsk udbetalingssted uden at have fast bopæl i Danmark - men alene på  

 grundlag af dansk statsborgerskab - eventuelt statsborgerskab i et andet  

 EF-land - udbeder direktoratet sig underretning herom med henblik på at søge  

 de pågældendes forsikringsmæssige forhold ordnet.' Hvilket herved meddeles.
 P.D.V.
