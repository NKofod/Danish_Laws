Cirkulæreskrivelse om rabat på  

 togrejser med DSB samt om tilskud til de indsattes rejseudgifter (Til Kriminalforsorgens anstalter, arresthuse, afdelinger,  

 pensioner og Kriminalforsorgens Uddannelsescenter).
 Direktoratet fastsætter herved følgende  

 vedrørende rabat på togrejser med DSB samt om tilskud til de  

 indsattes rejseudgifter med offentlige transportmidler.
A.
Togrejser med DSB.
 1. Businessaftalen.
Direktoratet har for perioden 1. oktober 1999 til 30.  

 september 2000 indgået en Business-aftale med DSB.
Aftalen omfatter  

 køb på rejsebon af de til enhver tid udbudte almindelige  

 togprodukter.
 DSB yder ikke længere særskilt rabat til  

 Kriminalforsorgen på standardrejser med DSB.
 2. Billetkøb.
Billetter købes uden kontant betaling mod  

 aflevering af en rejsebon.
Rejseboner kan benyttes på samtlige DSB  

 stationer, DSB rejsecentre, DSB telefonsalgscentre, DSB forretningsrejser,  

 DSB rejsebureauer, privatbanestationer og hos private billetudstedende  

 agenter.
Hvis stationen er lukket kan rejseboner tillige bruges til  

 køb af billetter i tog med togpersonale.
Billet udleveres af vedkommende station til enhver  

 ihændehaver af rejsebonen.
Rejseboner og billetter kan endvidere sendes  

 pr. post.
Rejsebonen udstedes af kriminalforsorgsinstitutionen.
Den  

 udfyldes i overensstemmelse med Vejledning i udfyldning af DSB-rejsebon og  

 LRK Information nr. 12 og 16 (+ 48/49). (Ikke optaget i Kriminalforsorgens  

 Cirkulæresamling). Rejsebonen bør ikke ud over det af DSB  

 påtrykte kundenr. og navn forsynes med angivelse af institutionens navn  

 og adresse.
 Billetter bliver ved udleveringen påtegnet om, at de  

 er udstedt mod aflevering af en rejsebon.
Der skal anvendes én rejsebon til udrejsebillet og  

 én rejsebon til hjemrejsebillet.
Hvis hjemrejsetidspunktet kendes  

 på udrejsetidspunktet, kan samme rejsebon anvendes til køb af  

 både ud- og hjemrejsebillet.
Ikke eller delvis benyttede billetter tilbagebetales ikke  

 kontakt på stationerne, men indsendes sammen med kopi af den  

 tilhørende rejsebon til DSB Salg og Stationer, Administrationen,  

 Debitorbogholderiet, Kalvebod Brygge 20, st., 1560 København V.
Der  

 fratrækkes et ekspeditionsgebyr på 25.- kr. af  

 tilbagebetalingsbeløbet pr. kopi af rejsebon på de indsendte  

 billetter.
Restbeløbet krediteres fakturaen for den følgende  

 måned.
Pladsbilletter til standardklasse skal for at opnå  

 refusion inden indsendelsen være påtegnet af DSB om, at pladsen  

 er afbestilt.
 3. Bestilling af rejseboner.
 Kriminalforsorgens tjenestesteder og  

 Uddannelsescenteret bestiller rejseboner pr. brev eller på telefax hos  

 DSB Salg & Stationer, Administrationen, Debitorbogholderiet, Kalvebod  

 Brygge 20, st., 1560 København V., telefax 33938065. Ved bestilling  

 henvises til kundenummer (tjenestestedets underkundenummer som står i  

 nederste højre hjørne på rejsebonerne). Der må  

 påregnes en leveringstid på ca. 14 dage.
 4. Afregning med DSB.
For rejseboner udstedt af Kriminalforsorgens  

 tjenestesteder og Uddannelsescenteret sender DSB omkring den 20. i hver  

 måned en faktura over de i den forudgående måned udstedte  

 billetter samt kontoudtog til tjenestestedet.
Regningsbeløbet skal  

 indbetales senest den 10. i efterfølgende måned.
For så  

 vidt angår arresthusene og Kriminalforsorgens afdelinger og pensioner  

 henvises i øvrigt til LRK Information nr. 12 og 16 (+48/49).
Der betales et beløb på 25,- kr. pr.  

 udskrevet faktura.
Beløbet debiteres den pågældende  

 måneds faktura.
Ved overskridelse af betalingsfristen tilskrives de  

 forfaldne betalinger renter med 1,5% pr. påbegyndt måned.  

 Overskrides betalingsfristen med mere end 4 dage fremsendes rykkerskrivelse.  

 For rykkerskrivelse opkræves følgende gebyrer: 1. rykker = 0 kr.  

 og 2. rykker = 100 kr.
Betales der ikke efter 2. rykker, overgives sagen uden  

 yderligere varsel til inkasso.
 5. Personkredsen, som kan benytte rejsebon i  

 forbindelse med DSB-togrejser.
Billetkøb kan ske ved rejsebon i forbindelse  

 med Kriminalforsorgens personales tjenesterejser.
Personalet kan som  

 udgangspunkt kun anvende standard med mindre den pågældende har  

 tilladelse til at rejse på business, eller hidtil har haft tilladelse  

 til at rejse på 1. klasse.
Rejseboner kan endvidere anvendes i forbindelse med  

 togrejser, som foretages af personer, som er anbragt i institution under  

 Kriminalforsorgen eller er under tilsyn.
Denne persongruppe kan alene rejse  

 på standard.
Indsattes pårørende, der skal besøge  

 indsatte, kan kun tilbydes rejsebon til køb af billet, hvis  

 Kriminalforsorgen helt eller delvist skal afholde udgiften efter reglerne i  

 skrivelse af 17. juli 1980 om tilskud til rejseudgifter ved  

 pårørendes besøg, jf.
Kriminalforsorgens  

 Cirkulæresamling, J.4.5.
 6. Rejseudgiften afholdes af Kriminalforsorgen.
 Hvis rejseudgiften afholdes af Kriminalforsorgen, skal  

 køb af billet ske pr. rejsebon.
 7. Rejseudgifter afholdes af klienter.
 Hvis rejseudgifter afholdes af klienter, skal det  

 tilbydes, at billetkøb sker pr. rejsebon.
Indsatte, der benytter sig af ordningen, skal højst  

 betale 30,- kr. af udgiften til togbillet på standard.
Den  

 øvrige del af billetprisen afholdes af Kriminalforsorgen.
Udgifter til  

 evt. pladsbillet mv. afholdes af den indsatte.
Det beløb, som den  

 pågældende herefter selv skal betale, bør være  

 indbetalt, forinden rejsebon eller billet udleveres.
B.
Rejser med privatbaner, rutebiler (herunder  

 DSB-rutebiler), skibsruter og færgeoverfarter.
I de tilfælde, hvor rejseudgiften skal afholdes af  

 den indsatte, og rejsen   eller en del af rejsen   ikke kan foregå med  

 DSB-tog skal den pågældende dog højst afholde 30,- kr. af  

 de samlede udgifter (bortset fra eventuelle pladsbilletter) til rejse med  

 DSB-tog, privatbaner, rutebiler, skibsruter og færgeoverfarter.  

 Tilsvarende gælder i tilfælde, hvor rejsen ikke uden betydelig  

 forsinkelse kan foregå med DSB-tog.
Afgørelse af, hvilken  

 rejserute, der skal benyttes, træffes af vedkommende tjenestested.
DSB og trafikselskaberne har med virkning fra 28.  

 september 1997 indgået aftale om indførelse af en ny ordning,  

 der betyder, at man kan rejse med samme billet i bus og tog.
Der kan  

 således købes én billet til hele den strækning, man  

 har tænkt sig at rejse.
Togbilletter dækker nu som udgangspunkt  

 tillige busrejse til og fra DSB-stationerne.
Yderligere information om den  

 nye ordning kan fås ved henvendelse til DSB-direkte på tlf. 70 13  

 14 15 eller til en DSB-station.
C.
Ikrafttræden mv.
 Ordningen træder i kraft straks.
 Samtidig ophæves direktoratets  

 cirkulæreskrivelse af 20. november 1998.
