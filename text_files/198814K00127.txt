Nr BTL 127 Betænkning over Forslag til lov om autorisation af elinstallatører m.v.  

  

 Nr L 127 1988-89, 1. samling Afgivet af Udvalget om Offentlige Arbejder Afgivet: 19890223 Udvalget har behandlet lovforslaget i en række møder og har herunder stillet spørgsmål til trafikministeren, som denne har besvaret skriftligt.
Et af udvalgets spørgsmål og ministerens svar herpå er optrykt som bilag til betænkningen.
 Udvalget har endvidere modtaget mundtlig og/eller skriftlig henvendelse  

 fra:
Dansk El-Forbund, Danske Elværkers Forening og Elektroinstallatørernes Landsforening.
 Der er af trafikministeren stillet et ændringsforslag, hvorom henvises til  

 de ledsagende bemærkninger.
Udvalget lægger stor vægt på, at der bliver gennemført en effektiv  

 oplysning til forbrugerne i forhold til de nye bestemmelser.
Ved oplysning  

 forstås såvel monteringsvejledning som mærkning og skiltning på købsstederne.
 Herefter indstiller udvalget lovforslaget til vedtagelse med  

 det stillede ændringsforslag.
Ændringsforslag Til § 2 Af trafikministeren, tiltrådt af udvalget:
 1) I stk. 3 indsættes efter »stikkontakter« ordene:  

 »uden jord«.
Bemærkninger Til nr. 1 I lovforslaget er ved en fejl ordene »uden jord« efter ordet  

 »stikkontakter« faldet ud.
Det er imidlertid af sikkerhedsmæssig  

 betydning, at retten for ikke-autoriserede til at udskifte stikkontakter ikke  

 kommer til at omfatte stikkontakter med ekstrabeskyttelse (jordforbindelse),  

 som findes i køkkener, bryggerser og badeværelser m.v., idet en fejlagtig  

 forbindelse af jordlederen kan medføre fare ved berøring af apparater, der  

 tilsluttes til stikkontakten.
Ikast (KF) Aagaard (KF) Helge Adam Møller (KF) Svend Heiselberg (V) Helge  

 Sander (V) Dohrmann (FP) Larsen-Ledet (RV) nfmd.
Arne Melchior (CD) Inger  

 Stilling Pedersen (KRF) J.
K.
Hansen (S) fmd.
Tove Lindbo Larsen (S)  

 Helge Mortensen (S) Jimmy Stahr (S) Stavad (S) Søgaard (S) Tommy Dinesen (SF)  

 Ole Henriksen (SF) Bilag Et af udvalgets spørgsmål til trafikministeren og dennes svar herpå Spørgsmål:
»Vil de lempelser, lovforslagets gennemførelse medfører, give  

 forsikringsmæssige og erstatningsmæssige problemer i tilfælde af  

 uheld/ulykke, når arbejder udføres efter § 1, stk. 3-5, af andre end  

 autoriserede elinstallatører?» Svar:
 Nej tværtimod, idet de arbejder, der hidtil formelt har været ulovlige, nu  

 bliver lovlige.
