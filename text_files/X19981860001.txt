 Told- og Skattestyrelsen har truffet afgørelse om, at udenlandske  

 virksomheder ikke er berettiget til momsrefusion, når den momsbelagte  

 leverance skulle have været leveret uden moms i henhold til momslovens §  

 16-21, eller § 34, stk. 1, nr. 1-5.
 Told- og Skattestyrelsen har i forlængelse af behandlingen af en konkret  

 klagesag truffet afgørelse om, at udenlandske virksomheder, som køber varer i  

 Danmark med dansk moms, ikke er berettiget til momsrefusion efter momslovens  

 § 45, når varerne efter momslovens 34, stk. 1, nr. 1-5, kunne være leveret  

 uden moms.
Hvis betingelserne for at levere varen uden moms var opfyldte ved salget,  

 har den udenlandske virksomhed krav på, at leverancen fritages for moms.
Det  

 er således sælgerens ansvar/pligt at tilbagebetale momsbeløbet til køberen.  

 Sælger er dog kun forpligtigtet hertil, hvis køberen over for sælgeren kan  

 godtgøre, at betingelserne for at levere uden moms, var opfyldte.
 Denne indskrænkning i retten til momsrefusion gælder også for ydelser,  

 hvor leveringsstedet efter momslovens §§ 16-21 ikke er Danmark, men  

 leverandøren uagtet dette pålægger ydelsen moms.
