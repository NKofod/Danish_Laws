Denne vejledning erstatter vejledning nr.
I-16/88 af november 1988.
 Fremtidige ændringer af denne ordning vil blive udsendt som rettelsesblade  

 til denne vejledning.
 Retsgrundlaget for ordningen om ydelse af produktionsrestitutioner i  

 sukkersektoren er angivet i bilag 1.
1. Anvendelsesområde Genstand for ydelse af produktionsrestitution i henhold til bestemmelserne  

 i denne vejledning er de basisprodukter eller mellemprodukter, som er anført  

 i bilag 2, såfremt de anvendes til fremstilling af kemiske produkter  

 henhørende under toldpositionerne i bilag 3 (færdigvarer).
2. Definitioner I denne vejledning forstås ved:
 Basisprodukter: De produkter, der er opført i bilag 2 a.
 Mellemprodukter: Produkter anført i bilag 2 b, under forudsætning af, at  

 det pågældende mellemprodukt er fremstillet i Fællesskabet af et af de i  

 bilag 2 a anførte basisprodukter.
 Færdigvarer: De kemiske produkter, der henhører under toldpositionerne i  

 bilag 3.
 Fabrikanten: En juridisk eller fysisk person, der anvender et af de i  

 vejledningen nævnte basisprodukter eller mellemprodukter til fremstilling af  

 et kemisk produkt (færdigvaren).
 Produktionsår: Tiden fra 1. juli til 30. juni.
3. Formaliteter før produktionen påbegyndes Det er en betingelse for opnåelse af produktionsrestitution, at følgende  

 formaliteter er overholdt:
 - Forinden produktionen af en færdigvare igangsættes, skal fabrikanten hos  

 toldvæsenet have meddelt bevilling til produktionsrestitution for sukker, der  

 anvendes i den kemiske industri.
 - Forinden tilførslen af et parti basisprodukter/mellemprodukter skal  

 fabrikanten afgive et udfyldt kontroleksemplar T5 til toldkammeret.
 - Forinden forarbejdningen påbegyndes, skal EF-direktoratet fra  

 fabrikanten have modtaget en skriftlig ansøgning om udstedelse af  

 restitutionscertifikat.
4. Bevilling til produktionsrestitution for sukker 4.1. Forinden fremstillingen af kemiske produkter påbegyndes, skal  

 fabrikanten hos toldvæsenet have meddelt bevilling til produktionsrestitution  

 for sukker, der anvendes i den kemiske industri.
Ansøgning om bevilling skal  

 indeholde følgende oplysninger:
 - Fabrikantens navn og adresse samt virksomhedsnummer.
 - Basisproduktets/mellemproduktets art med anførsel af KN-kodens første 8  

 cifre.
 - De kemiske produkters (færdigvarens) art med anførsel af toldposition.
 - Forarbejdningssted (eller -steder).
 - Opbevaringsform for basisprodukterne/mellemprodukterne, f.eks. sække,  

 beholdere (siloer).
 Ansøgning skal indsendes til distriktstoldkammeret.
 4.2. Bevillingen til produktionsrestitution for sukker indeholder bl.a.  

 bestemmelser om anmeldelse til toldvæsenet (afgivelse af kontroleksemplar  

 T5), om indretning af lagerlokaler, om afgivelse af produktionsanmeldelse og  

 færdiganmeldelse samt om kravene til virksomhedens lager- og  

 produktionsregnskab mv, som virksomheden skal følge, for at forordningernes  

 forskrifter kan anses for opfyldt.
5. Ansøgning om restitutionscertifikat 5.1. Fabrikanten skal, inden produktionen påbegyndes, skriftligt anmode  

 EF-direktoratet om udstedelse af restitutionscertifikat.
 5.2. Fabrikanten skal i ansøgningen om udstedelse af  

 restitutionscertifikat anføre følgende:
 - Navn, adresse og virksomhedsnummer (moms-nr.).
 - Arten og mængden af basisprodukterne/mellemprodukterne til forarbejdning  

 udtrykt som hvidt sukker eller som tørstof for isoglucose.
 - Toldposition for og beskrivelse af færdigvaren, til hvis fremstilling  

 basisprodukterne/mellemprodukterne skal anvendes.
 - Forarbejdningssted (adresse).
 - Garantibeløb og garantiform/-identifikation, jf. pkt. 6.1.
 5.3. Vedrører ansøgningen et mellemprodukt, skal denne ud over ovenstående  

 oplysninger indeholde:
 - Arten og mængden af det basisprodukt, der er anvendt til fremstilling af  

 mellemproduktet.
 - Navn og adresse på den fabrikant, der har fremstillet mellemproduktet.
 - Mellemproduktets produktionssted.
5.4. Ansøgning om restitutionscertifikat for et mellemprodukt skal desuden  

 ledsages af - originalen af et dokument, der efter ansøgerens anmodning er blevet  

 udstedt til den godkendte fabrikant af den kompetente myndighed (i Danmark  

 Toldvæsenet) i den medlemsstat, hvor mellemproduktet er fremstillet, eller - en erklæring fra ansøgeren af restitutionscertifikatet om inden  

 certifikatets udløbsdato at indlevere ovennævnte dokument til  

 EF-direktoratet.
 5.5. Dokumentet skal indeholde følgende:
a.
Arten og mængden af det basisprodukt, der er anvendt til fremstilling  

 af det pågældende mellemprodukt.
b.
Arten og mængden af det pågældende mellemprodukt.
c.
Navn og adresse på den fabrikant, der har fremstillet mellemproduktet.
d.
Fremstillingsstedet for mellemproduktet.
e.
En erklæring om, at den under pkt. c nævnte fabrikant før  

 fremstillingen af det pågældende mellemprodukt er godkendt af den  

 medlemsstat, hvor mellemproduktet fremstilles.
f.
En erklæring om, at mellemproduktet er fremstillet i Fællesskabet  

 direkte med udgangspunkt i et af de i forordning (EØF) nr. 1010/86, art. 1,  

 nævnte basisprodukter, og at der ikke er ansøgt om produktionsrestitution  

 under en anden ordning.
6. Sikkerhedsstillelse 6.1. Anmodning om udstedelse af restitutionscertifikat skal ledsages af en  

 sikkerhedsstillelse på 31,30 ECU (p.t. kr. 279,51) pr. 1.000 kg sukker  

 udtrykt i hvidt sukker eller for isoglucose pr. 1.000 kg tørstof.
Sikkerheden  

 kan stilles i rede penge eller i form af en bank- eller forsikringsgaranti.  

 En garanti skal affattes som angivet i bilag 4. I anmodningen om  

 restitutionscertifikat skal anføres det samlede garantibeløb samt en entydig  

 identifikation (garantiform plus garantinr. el. lign) af, hvilken garanti der  

 stilles.
 6.2. For mellemprodukter beregnes sikkerheden pr. ton på følgende måde:
 Garantibeløbet nævnt i pkt. 6.1 multipliceres med den koefficient, der er  

 anført ud for det pågældende mellemprodukt i bilag 2 b, idet denne koefficent  

 i givet fald justeres efter indhold af tørstof i henhold til formlen angivet  

 i samme bilag.
7. Restitutionscertifikat 7.1. Restitutionscertifikatet og den derpå anførte restitutionssats har  

 gyldighed fra dagen for anmodningens modtagelse i EF-direktoratet og indtil  

 udgangen af det kvartal, der følger efter det kvartal, hvori ansøgningen blev  

 modtaget.
Den sats, der anføres i restitutionscertifikatet, er den, der  

 gælder den dag, hvor ansøgningen modtages i EFdirektoratet.
7.2. Tildeling af restitutionscertifikat giver fabrikanten ret til  

 udbetaling af den i certifikatet anførte restitution, når toldvæsenet over  

 for EF-direktoratet bekræfter, at basisproduktet/mellemproduktet er blevet  

 forarbejdet til den pågældende godkendte færdigvare.
Såfremt  

 interventionsprisen for sukker ændres i certifikatets gyldighedsperiode,  

 foretages en regulering af den produktionsrestitutionssats, der er anført i  

 certifikatet, for så vidt angår den mængde basis-/mellemprodukter, der  

 forarbejdes fra den dag, hvor den nye interventionspris trådte i kraft.
 7.3. Restitutionscertifikatet skal sammen med den i bevillingen nævnte  

 færdiganmeldelse fremlægges for toldvæsenet til attestation af de på bagsiden  

 anførte produktionsoplysninger.
 7.4. Rettighederne i henhold til restitutionscertifikatet kan ikke  

 overdrages.
 7.5. Af hensyn til endelig afregning og frigivelse af sikkerhedsstillelsen  

 skal restitutionscertifikatet straks efter færdigudnyttelse eller snarest  

 efter gyldighedsperiodens udløb indsendes til EF-direktoratet.
 7.6. Når EF-direktoratet har modtaget certifikatet retur, betragtes det  

 som færdigudnyttet i henhold til afskrivningerne på bagsiden.
8. Udbetaling af produktionsrestitution Udbetaling af produktionsrestitution foretages af EF-direktoratet.  

 Udbetalingen finder sted, snarest efter at EF-direktoratet fra toldvæsenet  

 har modtaget det originale kontroleksemplar T 5 forsynet med toldvæsenets  

 påtegning, om at det angivne parti basisprodukter/mellemprodukter er blevet  

 anvendt til fremstilling af den godkendte færdigvare indenfor certifikatets  

 gyldighedsperiode.
Produktionsrestitution udbetales kun for den forarbejdede  

 mængde basisprodukter/mellemprodukter.
Udbetaling af produktionsrestitution  

 for et mellemprodukt er desuden betinget af, at det under pkt. 5.4 nævnte  

 dokument er fremlagt inden for den foreskrevne tidsfrist.
9. Forudbetaling af produktionsrestitution 9.1. En fabrikant, der har fået tildelt et restitutionscertifikat, har  

 adgang til at anmode om et forskud på maksimalt 80pct. af det beløb, som  

 restitutionscertifikatet omfatter, så snart basisproduktet/mellemproduktet er  

 undergivet toldkontrol med henblik på forarbejdningen.
 9.2. Anmodningen om forudbetaling indsendes til EF-direktoratet.  

 Anmodningen skal være ledsaget af:
a.
Den af toldvæsenet påtegnede kopi af kontroleksemplar T 5.
b.
En sikkerhedsstillelse svarende til forskudsbeløbet med et tillæg på  

 5pct.. Sikkerheden skal vedlægges i form af kontanter (check) eller i form af  

 en bank- eller forsikringsraranti affattet som angivet i bilag 4. Ønskes en  

 løbende (max) garanti anvendt, er det dog tilstrækkeligt at anføre  

 garantinummeret i anmodningen.
 9.3. Såfremt kun en del af den mængde råvare, der er angivet i  

 restitutionscertifikatet, bliver forarbejdet inden for certifikatets  

 gyldighedsperiode til det angivne formål, vil direktoratet kræve  

 tilbagebetaling af den del af forskuddet, forhøjet med 5pct., som svarer til  

 de råvaremængder, som ikke er blevet forarbejdet.
 9.4. Såfremt forarbejdningen ikke har kunnet finde sted på de fastsatte  

 betingelser som følge af omstændigheder, der må betragtes som force majeure,  

 og såfremt fabrikanten har anmodet om, at disse omstændigheder tages i  

 betragtning, træffer direktoratet afgørelse om de foranstaltninger, det anser  

 for nødvendige i denne anledning.
10. Frigivelse/inddragelse af sikkerhedsstillelse 10.1. Den i henhold til pkt. 6 og pkt. 9 stillede sikkerhed frigives, når  

 EF-direktoratet har konstateret, at den i restitutionscertifikatet angivne  

 mængde basisprodukter/mellemprodukter er forarbejdet til de anførte  

 færdigvarer inden for certifikatets gyldighedsperiode, samt at der for  

 mellemprodukters vedkommende er fremlagt det i pkt. 5.4 nævnte dokument.
 10.2. Betingelserne for forarbejdning af basisprodukterne betragtes som  

 opfyldt, såfremt mindst 95pct. af den i certifikatet angivne mængde af  

 basisproduktet/mellemproduktet er forarbejdet til den anførte færdigvare.
 10.3. Forarbejdes mindre end 95pct., fortabes et garantibeløb svarende til  

 forskellem mellem den faktisk anvendte mængde og den i rubrik 6 på  

 certifikatet anførte mængde.
 10.4. Sikkerheden frigives også, når det forudbetalte beløb fordøjet med  

 5pct. er tilbagebetalt, eller såfremt produktionen ikke har kunnet finde sted  

 på grund af force majeure.
11. Vedr. offentliggørelse af produktionsrestitutionen Produktionsrestitutionssatsen fastsættes normalt for et kvartal.  

 Restitutionssatsen offentliggøres i EF-tidende og kan fås oplyst ved  

 henvendelse til EF-direktoratets I-kontor.
12. Anke De afgørelser, som EF-direktoratet træffer i henhold til denne vejledning,  

 kan indankes for Landbrugsministeriet.
13. Ikrafttrædelsesbestemmelser Vejledningen har virkning fra den 1. juli 1989.
Bilag 1 Retsgrundlag Rådsforordning nr. 1785/81 af 30. juni 1981 om den fælles markedsordning  

 for sukker, senest ændret ved forordning nr. 1069/89.
 Rådsforordning nr. 1010/86 af 25. marts 1986 om almindelige regler for  

 produktionsrestitutioner for visse produkter fra sukkersektoren, der anvendes  

 i den kemiske industri, senest ændret ved forordning nr. 2306/88.
 Kommissionsforordning nr. 1729/78 af 24. juli 1978 om  

 gennemførelsesbestemmelser vedrørende produktionsrestitution for sukker, der  

 anvendes i den kemiske industri, senest ændret ved forordning nr. 748/89.
 Landbrugsministeriets bekendtgørelse nr. 439 af 7. september 1978 om  

 ydelse af produktionsrestitution for sukker, der anvendes i den kemiske  

 industri.
Bilag 2a BASISPRODUKTER For invertsukker eller karameliseret sukker med henholdsvis et andet  

 tørstofindhold beregnes restitutionerne pr. 100 kg produkt på mellemstadiet  

 ved anvendelse af følgende formel:
 For vandige opløsninger af D-glucitol (sorbitol) med et andet  

 tørstofindhold beregnes disse restitutioner pr. 100 kg produkt på  

 mellemstadiet ved anvendelse af følgende formel:
 (* 1) L BEK nr 439 af 07/09 1978.
