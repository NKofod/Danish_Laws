K kautionerede for S's lån hos P og havde pantsat det til enhver tid  

 indestående beløb på sin budgetkonto hos P.
K overtrak sin checkkonto hos P,  

 i hvilken forbindelse P spærrede budgetkontoen.
K krævede spærringen hævet og  

 fik medhold heri.
Kendelse af 27. august 1990 i sag 150/90 (Pant i budgetkonto.
Spærring).
 Klageren K havde kautioneret for sin tidligere samleverskes lån hos  

 pengeinstituttet P, ligesom det til enhver tid på Ks budgetkonto hos P  

 indestående beløb var pantsat til P.
 I forbindelse med at K overtrak sin checkkonto hos P, udlignede P  

 overtrækket ved overførsel fra budgetkontoen, ligesom P meddelte K, at  

 betalingsservice vedrørende budgetkontoen var slettet.
 K indbragte sagen for Ankenævnet med påstand om, at budgetkontoens  

 indestående udbetaltes.
 P nedlagde påstand om frifindelse.
 Ankenævnet tog Ks påstand til følge med følgende bemærkninger:
»K har til sikkerhed for sin tidligere samlevers lån pantsat  

 »det til enhver tid« på budgetkontoen indestående beløb.
Denne  

 sikkerhedsstillelse findes i hvert fald i den foreliggende situation, hvor  

 der ikke foreligger nogen misligholdelse fra den tidligere samlevers side, og  

 hvor P har ophævet den til budgetkontoen knyttede betalingsservice, ikke at  

 give P nogen ret til at spærre budgetkontoen'.
