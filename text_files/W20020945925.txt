 Den 13. oktober 2001 søger medlemmet om en attest E 303 til  

 arbejdssøgning i Irland med afrejse den 17. oktober 2001.
 Arbejdsdirektoratet meddeler afslag på attest E 303 med den  

 begrundelse, at medlemmet ikke opfylder kravet om 4 ugers dagpengeberettiget  

 ledighed ved afrejsen.
 Ankenævnet fandt, at medlemmet var berettiget til en attest E 303  

 fra den 17. oktober 2001.
Ankenævnet fandt, at der ikke i forordning 1408/71, art. 69, stk. 1,  

 og art. 69, stk. 1, litra a, var hjemmel til at stille krav om, at et medlem  

 udover at være tilmeldt Arbejdsformidlingen også skal have  

 været dagpengeberettiget i 4 uger.
Forordningen stiller alene krav om,  

 at medlemmet skal have været tilmeldt Arbejdsformidlingen som  

 arbejdssøgende og have stået til rådighed for  

 Arbejdsformidlingen i 4 uger.
Det er endvidere en forudsætning for, at  

 et medlem kan få udbetalt dagpenge under opholdet i udlandet, at  

 medlemmet opfylder de danske betingelser for ret til dagpenge ved  

 afrejsen.
 Ankenævnet lagde herefter vægt på, at medlemmet havde  

 været tilmeldt og til rådighed for Arbejdsformidlingen i mindst 4  

 uger på det ansøgte afrejsetidspunkt, og at medlemmet havde ret  

 til dagpenge på det ansøgte afrejsetidspunkt.
Betingelser for ret til attest E 303 -  

 4-ugerskravet og karensperiode A F G Ø R E L S E De har ret til en attest E 303 til brug under arbejdssøgning i xxx  

 fra den 17. oktober 2001.
 Begrundelsen er, at De har været tilmeldt og til rådighed for  

 arbejdsformidlingen i mindst 4 uger på det ansøgte  

 afrejsetidspunkt, og at De havde ret til dagpenge på det ansøgte  

 afrejsetidspunkt.
 Det er lagt til grund, at De lukkede Deres virksomhed xxx den 14.  

 september 2001, og at Deres første ledighedsdag var den 15. september  

 2001. Det er videre lagt til grund, at De var dagpengeberettiget fra den 13.  

 oktober 2001.
Ankenævnet finder, at der ikke er hjemmel i art. 69, stk. 1, litra  

 a, til at stille krav om, at et medlem før sin afrejse udover at  

 være tilmeldt Arbejdsformidlingen også skal have været  

 dagpengeberettiget i samtlige 4 uger.
Ankenævnet finder således,  

 at det er en skærpelse i forhold til forordningens tekst, når  

 direktoratet fortolker bestemmelsen således, at det er en betingelse  

 for at opfylde 4-ugerskravet i forordningen, at medlemmet har dagpengeret i  

 4-ugersperioden.
 Forordningen stiller alene krav om, at medlemmet skal have været  

 tilmeldt som arbejdssøgende og have stået til rådighed for  

 Arbejdsformidlingen i 4 uger.
Det er imidlertid en forudsætning for at et medlem kan få  

 udbetalt dagpenge under opholdet i udlandet, at pågældende  

 opfylder betingelserne i den danske lovgivning for ret til dagpenge.
Det er  

 en betingelser for at få ret til dagpenge, at man står til  

 rådighed for det danske arbejdsmarked, jf. § 62, i lov om  

 arbejdsløshedsforsikring, og direktoratets bekendtgørelse nr.  

 1353 af 20. december 2000 om rådighed.
Kravet skal være opfyldt  

 før afrejsen som en forudsætning for, at medlemmet kan bevare  

 sin ret til ydelser under et udlandsophold.
 Da De var dagpengeberettiget ved afrejsen den 17. oktober 2001 efter  

 udløbet af karensperioden, og da De i øvrigt har været  

 arbejdssøgende og tilmeldt arbejdsformidlingen i 4 uger før  

 afrejsen, finder nævnet, at der ikke har været grundlag for at  

 afslå at udstede attest E 303.
 Ankenævnet henviser til art. 69, stk. 1, og art. 69, stk. 1, litra  

 a, i forordning 1408/71, pkt. 138-139, i direktoratets vejledning om  

 arbejdsløshedsforsikring i relation til EØS-landene.
 Ankenævnet ændrer således direktoratets afgørelse  

 af 19. oktober 2001.
 Ankenævnet har som følge af den ændrede  

 afgørelse ikke taget stilling til, om De har modtaget  

 tilstrækkelig vejledning i forbindelse med Deres ansøgning om  

 attest E 303.
De undrer Dem over, at klagen skal sendes til den myndighed, De klager  

 over.
Ankenævnet kan oplyse, at der er tale om en lovhjemlet ordning,  

 der fremgår af § 99, stk. 2, i lov om arbejdsløshedsforsikring  

 m.v.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet + sagens akter 1. Sagsforløb Arbejdsdirektoratet fremstillede sagen på denne måde:
 "Arbejdsdirektoratet har den 17. oktober 2001 modtaget Deres  

 ansøgning om at bevare Deres danske dagpenge i 3 måneder under  

 arbejdssøgning i xxx (attest E 303). De rejste den 17. oktober  

 2001.
 Deres a-kasse har oplyst, at Deres første ledighedsdag er den 15.  

 september 2001. Kassen har videre oplyst, at De som følge af lukning  

 af Deres virksomhed er i karensperiode til og med den 12. oktober 2001, og at  

 De indplaceres fra den 13. oktober 2001.
De har derfor ikke haft sammenlagt 4 ugers dagpengeberettiget ledighed,  

 siden De blev arbejdsløs." Sekretariatet er enig i fremstillingen.
2. Arbejdsdirektoratets afgørelse Direktoratet traf den 19. oktober 2001 denne afgørelse:
 "De har ikke ret til en attest E 303 under arbejdssøgning i xxx fra  

 den 17. oktober 2001.
Begrundelse Vi har ved afgørelsen lagt vægt på, at De ikke opfylder  

 4-ugers-kravet på det ansøgte afrejsetidspunkt.
Vi henviser til forordning (EØF) nr. 1408/71, artikel 69, stk. 1,  

 litra a) og direktoratets vejledning nr. 140 af 14. september 1999 om  

 arbejdsløshedsforsikring i relation til EØS-landene, punkterne  

 126-127." 3. Klagen til ankenævnet De klagede den af 1. november 2001 over direktoratets afgørelse af  

 19. oktober 2001. De skrev:
 "Arbejdsdirektoratet afgørelse og begrundelse kan ikke accepteres,  

 da jeg ikke har fået de nødvendige oplysninger før min  

 rejse til xxx.
 Sagsfremstilling.
Tilmelding til AF-xxx 14. sep. 01. Under samtalen oplyste jeg, at jeg  

 ville søge arbejde i xxx.
Jeg fik besked på at kontakte min  

 fagforening.
AF skulle have henvist mig til EØS/AF i xxx, der vejleder  

 ledige i arbejdssøgning i EØS-lande.
Informationen fik jeg hos  

 AF-xxx 16. okt. 0l.
Hvorfor skal jeg betale for mangelfuld oplysning fra AF? Jeg sendte a-kassen et brev 21. sep. 01, hvor jeg gav udtryk for min  

 frustration over at miste dagpenge ved arbejdssøgning i udlandet, men  

 har aldrig fået svar.
Hvorfor skal jeg betale for mangelfuld oplysning  

 fra a-kassen?.
Jeg sendte et rekommanderet brev til a-kassen 11. okt. 01, hvor jeg  

 stillede spørgsmål om arbejdssøgning i EU-lande.
Jeg  

 modtager brev fra a-kassen 13. okt. 01 med skemaet E 303. Jeg udfylder og  

 returnerer samme dag skemaet.
 Den 16. okt. 01 modtager jeg brev fra a-kassen med E 303 samt folderen "om  

 at være arbejdsløshedsforsikret i EØS". Det var dagen  

 før min afrejse.
 Øvrige bemærkninger:
AF-xxx har svigtet og a-kassen har svigtet.
Skal jeg som dagpengemodtager  

 straffes på grund af ovennævnte? Det forbavser mig, at klagen  

 skal fremsendes til den, man klager over?" 4. Arbejdsdirektoratets bemærkninger til klagen Direktoratet fandt ved oversendelsen af sagen til ankenævnet den 6.  

 november 2001 ikke grundlag for at ændre sin afgørelse.
5. Nyt efter klagen Intet.
6. Regler Forordning (EØF) nr. 1408/71 af 14. juni 1971 om anvendelse af  

 de sociale sikringsordninger på arbejdstagere, selvstændige  

 erhvervsdrivende og deres familiemedlemmer, der flytter inden for  

 Fællesskabet Artikel 69 Direktoratets vejledning nr. 140 af 14. september 1999 om  

 arbejdsløshedsforsikring i relation til EØS-landene.
 Punkt 126:
 Det er en betingelse, at et medlem før sin afrejse har været  

 tilmeldt Arbejdsformidlingen som fuldt ledig og har stået til  

 rådighed i mindst 4 uger efter, at medlemmet blev  

 arbejdsløs.
Artikel 69, stk. 1 (opfylder betingelserne for ret til ydelser/bevarer  

 sin ret til disse ydelser) Punkt 138:
Det er en betingelse, at et medlem opfylder de almindelige betingelser for  

 ret til dagpenge på afrejsetidspunktet, for at medlemmet kan bevare sin  

 ret til ydelser.
Kravet om 1 års medlemskab og  

 beskæftigelseskravet skal dermed være opfyldt på  

 afrejsetidspunktet.
For dimittenders vedkommende skal karensmåneden  

 være udstået på afrejsetidspunktet.
 Punkt 139:
Medlemmet skal endvidere have bopæl og ophold i Danmark umiddelbart  

 forud for det oplyste afrejsetidspunkt.
Det skyldes, at medlemmet skal have  

 ret til dagpenge i Danmark ved attestens start.
 Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001.
 § 63, stk. 1, nr. 2. Dagpenge må ikke udbetales til et medlem, hvis  

 ledighed skyldes, at medlemmet uden fyldestgørende grund  

 ophører med sit arbejde.
Stk. 3. Bestemmelsen i stk. 1, nr. 2, finder ikke anvendelse ved  

 ophør af selvstændig virksomhed, jf. § 57, stk. 3. I disse  

 tilfælde udbetales dagpenge ikke for de første fire uger efter  

 ophøret.
Dog udbetales dagpenge efter den første uge i  

 følgende tilfælde:
