Afgørelsen vedrører følgende retsforskrift: R LOV nr 390 af 20/05/1992  

 § 30 Afgørelsen er truffet af: Arbejdsskadestyrelsen BAGGRUND:
 Det følger af § 30 i lov om forsikring mod følger af arbejdsskade, at der  

 kan ydes betaling for medicin, der er nødvendig for at afhjælpe følgerne af  

 en arbejdsskade.
 § 30 siger, at medicinudgifter i sådanne tilfælde kan betales i det  

 omfang, udgifterne ikke kan afholdes efter lov om offentlig sygesikring eller  

 som led i behandlingen på offentligt sygehus.
 Denne regel supplerer reglerne i anden lovgivning om tilskudsberettiget  

 medicin og om receptpligtig medicin.
 Disse regler ændres løbende, og det er f.eks. blevet muligt at købe flere  

 typer af smertestillende medicin i håndkøb.
 NY PRAKSIS I ARBEJDSSKADEFORSIKRINGEN:
 Den nye praksis går ud på, at det ikke længere kræves, at medicin er  

 tilskudsberettiget og/eller receptpligtig, for at forsikringen betaler  

 udgiften.
Hvis forsikringen skal betale udgiften, er der naturligvis nogle  

 betingelser, der skal være opfyldt - der skal være sammenhæng mellem arbejdsskaden og behandlingsbehovet - behandlingen skal være lægeligt indiceret, dvs. at den efter styrelsens  

 opfattelse skal være nødvendig for at fremme og opnå den bedst mulige  

 helbredelse - der kan kun betales for den mængde medicin, der står i rimeligt forhold  

 til arbejdsskadens følger - medicinen skal forhandles på apoteket.
 Som hovedregel betales medicinudgifterne kun, mens sagen er under  

 behandling.
 Hvis der er tale om medicin, der er tilskudsberettiget efter  

 sygesikringsloven, betaler forsikringen kun for den del af udgiften, der ikke  

 betales over sygesikringsloven.
 Yderligere oplysninger kan fås ved henvendelse til kontorchef Mette  

 Thiesen, telefon 39 17 77 00.
