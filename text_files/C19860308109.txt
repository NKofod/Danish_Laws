Arbejdsformidlingskontorerne De statsanerkendte arbejdsløshedskasser I henhold til § 18, stk. 3, i arbejdsministeriets bekendtgørelse nr. 356  

 af 23 juli 1985 om uddannelsesydelse og iværksætterydelse til ledige over 25  

 år m.v. fastsættes herved følgende regler om dokumentation for selvstændig  

 virksomhed, der ikke er registreringspligtig efter momsloven.
 For sådan virksomhed kan arbejdsformidlingen kræve forevist en  

 dokumentation for, at selvstændig virksomhed etableres og drives som  

 hovederhverv, samt dokumentation for, at der er etableret et fast  

 forretningssted, hvis dette er sædvanligt for en virksomhed af denne art.  

 Hvor en del af virksomhedens aktiviteter foregår i udlandet, skal der  

 forevises dokumentation for, at der er etableret et fast forretningssted her  

 i landet.
 Hvis der foreligger køb, leje, leasing eller lån af fast ejendom,  

 materiale, udstyr m.v. til brug for virksomheden, kan der kræves forevist en  

 skriftlig dokumentation herfor i form af slutseddel eller skøde,  

 købekontrakt, lejekontrakt, købsnota m.v..
 Skal der foreligge autorisation eller registrering for at drive  

 virksomheden, kan denne autorisation eller registrering kræves forevist.
 Arbejdsformidlingen træffer som første instans afgørelse, om fornøden  

 dokumentation foreligger.
Til brug for arbejdsløshedskassens udbetaling af iværksætterydelse skal  

 der til kassen indsendes vedlagte blanket med oplysning om virksomhedens  

 indtægter og udgifter i perioden til 31.12. hvert år.
Blanketten, der  

 udsendes af kassen til medlemmet, skal indsendes senest 15. februar hvert år.
Kaj Westergård arbejdsdirektør /M.
Løyche eksp.sekr.
