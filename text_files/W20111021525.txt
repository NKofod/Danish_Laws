Ankestyrelsens principafgørelse 179-11 om anbragt - prognose - vurdering - ikke medvirke til undersøgelse - mere end 3 år Resume:
I en konkret sag om adoption uden samtykke vurderede Ankestyrelsen, at der kunne udarbejdes en prognosevurdering på baggrund af et sammendrag af de oplysninger, der allerede lå på sagen.
Moderen ønskede ikke at deltage i en ny undersøgelse hos en psykiatrisk speciallæge.
 Oplysningerne afdækkede til fulde moderens nuværende situation og hendes forventede fremtidige situation, herunder, at hun varigt ville være ude af stand til at varetage omsorgen for barnet.
 Ankestyrelsen fandt derfor, at betingelserne for adoption var opfyldt.
Ankestyrelsen indstillede til adoption i denne sag, hvor moderen ikke ønskede bortadoption af sit barn.
Faderen havde givet samtykke.
Barnet havde haft ophold hos plejefamilien i mere end tre år.
 Love:
Lov om adoption - lovbekendtgoerelse nr. 905 af 28. september 2009 - § 2 og § 9, stk. 4 Bekendtgørelser:
Justitsministeriets bekendtgørelse nr. 918 af 28. september 2009 om adoption - § 29 Afgørelse:
 Ankestyrelsen har i møde truffet afgørelse om dit barn.
 Resultatet er:
 Vi giver samtykke til, at dit barn bortadopteres Vi vil nu sende afgørelsen og sagens bilag til Statsforvaltning, der skal tage stilling til adoptionsbevillingen.
 Statsforvaltning vil kontakte dig.
 Vi er således kommet til samme resultat som børn og unge-udvalget om adoption.
 Der var enighed på ankemødet.
Begrundelsen for afgørelsen om at give samtykke til adoption Vi vurderer, at væsentlige hensyn taler for, at det vil være til barnets bedste, at der gives samtykke til adoption.
 Årsagen til det er, at der er et anbringelsesgrundlag.
 Årsagen er også, at der ikke har været samvær mellem dig og dit barn siden december 2007 og at du ikke har formået at overholde de faste telefontider med barnet.
 Årsagen er ligeledes, at væsentlige hensyn taler for, at det anses at være bedst for barnets at blive bortadopteret, idet du er psykisk syg og meget dårlig fungerende.
 Årsagen er desuden, at den biologiske far har givet samtykke til bortadoption af barnet.
Årsagen er herudover, at barnet, der nu er 10 år, har været anbragt i plejefamilien, siden hun var 1 døgn gammel.
Barnet ønsker at blive bortadopteret.
 Årsagen er endelig, at plejefamilien ønsker, at adoptere barnet.
Vi henviser til, at det er oplyst, at du gennem mange år har lidt af paranoid skizofreni og at diagnosen er uændret.
Du har fra 1994  til 1999 haft adskillige indlæggelse på psykiatriske afdelinger, ofte som tvangsforanstaltning.
Du har periodevis modtaget medicinsk behandling og det blev oplyst, at medicinsvigt utvivlsomt medfører tilbagefald i svær psykotisk tilstand i løbet af 1  2 måneder.
Du har i en længere periode ikke taget medicin og du er uden sygdomserkendelse.
Du har ikke ønsket at deltage i en ny undersøgelse hos en psykiatrisk speciallæge.
Vi henviser også til, at det er oplyst, du ikke ønsker at tage imod støtte, hjælp og vejledning til personlig hygiejne, rengøring eller oprydning.
Du er meget usoigneret og lejligheden er sundhedsskadelig, da affaldet ikke bliver smidt ud.
Du er blevet sat ud af din lejlighed og du har fået tilbudt en bolig på et forsorgshjem.
 Vi henviser ligeledes til, at du på grund af psykiske forhold ikke magter, at varetage omsorgen for barnet.
Vi henviser til, at det er oplyst, at barnet er en stille pige, der ikke skal presses, for så går hun i baglås.
Hun reagerer meget kraftigt på dine opringninger og vil overhovedet ikke tale med dig.
Barnet kan ikke lide, at du snakker om paragraffer og barnerov og forstår ikke de mange indviklede fortællinger og forklaringer.
Barnet ønsker ikke at se dig mere, men vil blive hos plejefamilien.
Vi henviser til, at det er oplyst, at plejefamilien tydeligt læserbarnet og hendes behov og hjælper samt udfordrer hende, så hun har en fremadrettet udvikling.
Plejefamilien oplyste, at ligegyldigt hvad der sker, så har barnet et hjem hos dem.
 Vi har brugt adoptionslovens regel om, at vi skal give samtykke, hvis barnet er anbragt uden for hjemmet med bistand fra kommunen.
 Vi har brugt reglerne om, at adoption kan meddeles, når et barn har været anbragt uden for hjemmet i mindst 3 år, hvis det er godtgjort, at forældrene varigt vil være ude af stand til at varetage omsorgen for barnet.
Oplysningerne i sagen Vi har afgjort sagen på grundlag af:
