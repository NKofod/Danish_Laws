Rigsadvokatmeddelelsen, afsnittet: Færdsel - Oplysningspligt (færdselslovens § 65) Revideret 9. december 2014 1. Overblik og tjekliste 2. Politiets efterforskning og sagsbehandling 3. Forberedelse 4. Jura 4.1. Anvendelsesområdet for færdselslovens § 65 Det følger af færdselslovens § 65, stk. 1, at ejeren (brugeren) af et køretøj efter anmodning fra politiet skal oplyse, hvilke personer der som førere har benyttet køretøjet.
 Efter færdselslovens § 65, stk. 2, må ejeren (brugeren) ikke overlade føringen af et motordrevet køretøj til en person, der ikke lovligt kan føre køretøjet.
 Bødetaksterne for overtrædelse af færdselslovens § 65 er flere gange blevet forhøjet.
 Ved lov nr. 557 af 24. juni 2005 (L 153 af 13. april 2005) blev bøden for overtrædelse af § 65, stk. 1 og 2, når overtrædelsen vedrører et køretøj omfattet af § 43, stk. 1 eller 2 (tunge køretøjer), forhøjet til 5.000 kr.
 Ved lov nr. 347 af 6. maj 2009 (L 87 af 10. december 2008) blev bøden for overtrædelse af færdselslovens § 65, stk. 1, for andre motorkøretøjer end lastbiler og busser forhøjet til 2.500 kr.
 Ved lov nr. 184 af 8. marts 2011 (L 101 af 15. december 2010), blev bøden for overtrædelse af færdselslovens § 65, stk. 2, når overtrædelsen vedrører andre motorkøretøjer end tunge køretøjer, forhøjet til 2.500 kr.
Ved samme lov blev bøden for overtrædelse af færdselslovens § 65, stk. 1 og 2, vedrørende knallerter forhøjet til 1.500 kr., jf.
L 101 af 15. december 2010, de almindelige bemærkninger pkt. 3.2.2.3.4.2. og 3.2.3.
5. Straf og andre retsfølger 5.1. Strafpåstande ved overtrædelse af færdselslovens § 65 Bøderne for overtrædelse af færdselslovens § 65, stk. 1 og 2, skal som udgangspunkt fastsættes således:
Det fremgår af forarbejderne til bestemmelsen i § 65, stk. 2, at bøden (2.500 kr.) f.s.v.a. andre køretøjer end tunge køretøjer i visse særlige tilfælde ikke bør være større end den bøde, som kan fastsættes til føreren af køretøjet i anledning af dennes ulovlige kørsel.
Det drejer sig om tilfælde, hvor den mindre bøde til føreren ikke skyldes dennes indtægtsforhold eller unge alder.
Der henvises nærmere til L 101 af 15. december 2010, de almindelige bemærkninger pkt. 3.2.3.
