Fremsat den 6. februar 2004 af  

 Jørn Jespersen (SF), Margrete Auken (SF),  

 Aage Frandsen (SF) og Anne Grete Holmsgaard (SF) Forslag til folketingsbeslutning om at indføre et udviklingsprincip Folketinget pålægger regeringen at indføre et  

 udviklingsprincip i Danmark og at arbejde for, at udviklingsprincippet også  

 indføres i EU.
Udviklingsprincippet indebærer, at regler og love, som på den  

 ene side har konsekvenser for EU-landenes miljø eller EU-borgernes sundhed og  

 på den anden side påvirker udviklingslandenes produktionsmuligheder,  

 eksportindtægter og velfærdsøkonomiske gevinster, først kan vedtages af  

 Folketinget, når en fyldestgørende belysning af alle de nævnte konsekvenser  

 er  

 foretaget.
 Udviklingsprincippet betyder, at når en given regel eller  

 lov på miljø-, sundheds- eller fødevareområdet indføres på trods af en  

 negativ  

 påvirkning af udviklingslandene, bør det overvejes at hjælpe  

 udviklingslandene  

 til at kunne overholde disse regler og love.
Bemærkninger til forslaget Udviklingsprincippet skal sikre, at EUs miljø-, sundheds-  

 og forbrugerpolitik altid afbalanceres over for hensynet til de fattige  

 landes  

 markedsadgang, og skal i praksis fungere som et supplement til  

 forsigtighedsprincippet.
Selv om handel ikke er den eneste faktor af  

 betydning  

 for udviklingslandenes vækst, er muligheden for at »handle sig ud af  

 fattigdommen« dog et centralt element for udviklingslandenes muligheder for  

 at  

 blive uafhængige af Vestens økonomiske hjælp.
Det er en vigtig medvirkende  

 årsag til, at udviklingslandene i dag har dårlige handelsmuligheder, at de  

 standarder, EU har vedtaget på fødevare-, sundheds- og miljøområdet,  

 forhindrer  

 udviklingslandene i at eksportere deres produkter til EU-landene.
I  

 adskillige  

 tilfælde har EU fastlagt langt strengere standarder end fastsat i Codex  

 Alimentarius (det internationale standardiseringsorgan).
Udviklingsprincippet skal dels sikre en afvejning af, hvor  

 meget en given standard forbedrer miljø og sundhed, og dels sikre oplysning  

 om,  

 hvad det koster i eksport og indtjening for ulandene.
Forslagsstillerne har  

 derfor også fremsat et beslutningsforslag om nedsættelse af en  

 undersøgelseskommission (jf. beslutningsforslag nr.
B 44), der på den ene  

 side  

 skal sørge for, at der er adgang til viden om, hvad en given standard betyder  

 for sundhed og miljø, og på den anden side undersøge, hvad samme standard  

 betyder for udviklingslandenes eksportindtægter.
 Udviklingsprincippet indeholder ingen automatik i forhold  

 til, hvilke beslutninger der vil blive truffet ved anvendelse af princippet.  

 Der kan dog opstilles tre scenarier for konsekvensen af beslutningsforslagets  

 vedtagelse, når beslutninger om standarder, love og regler for fødevarer,  

 miljø  

 og sundhed skal træffes:
  

 	  

    

 Der er ikke  

 proportionalitet mellem fordele og ulemper.
Den foreslåede regel, lov eller  

 standard giver ikke nogen eller ikke ret store fordele for miljø og sundhed.  

 Til gengæld er omkostningerne for udviklingslandene i form af udsigt til  

 tabte  

 eksportindtægter store.
Her vil udviklingsprincippet betyde, at beslutningen  

 ikke bør gennemføres.
  

 	  

    

 Et andet scenarie er,  

 at en foreslået standard giver ønskværdige fremskridt på miljø og sundhed,  

 men  

 at det samtidig er omkostningsfuldt for udviklingslandene at gennemføre  

 forslaget.
I dette tilfælde betyder udviklingsprincippet, at der bør træffes  

 beslutning om at gennemføre forslaget, men at det samtidig bør besluttes at  

 hjælpe udviklingslandene økonomisk, økologisk, administrativt og  

 rådgivningsmæssigt med at opfylde de nye regler eller med at fremme  

 alternativ  

 produktion.
   

 	  

    

 En tredje mulighed  

 er, at en foreslået regel, lov eller standard ikke påfører udviklingslandene  

 tab, hvorfor der uden problemer kan træffes en beslutning.
Ved vedtagelse skal udviklingsprincippet være gældende for  

 al dansk lovgivning.
Regeringen skal ligeledes arbejde for, at  

 udviklingsprincippet også indføres i EU, og at det bringes i anvendelse ved  

 vedtagelse af relevante regler og love i EU.
Kommissionen, som  

 forslagsstillerne har stillet forslag om i beslutningsforslag nr.
B 44, skal  

 ses i sammenhæng med dette arbejde.
 Endemålet er, at princippet på længere sigt skrives ind i  

 EUs forfatningstraktat på linje med forsigtighedsprincippet.
Udviklingsprincippet skal ligeledes søges fremmet på  

 globalt plan.
Det betyder, at den danske regering primært skal søge at  

 arbejde  

 for at indføre udviklingsprincippet i WTO.
Skriftlig fremsættelse Jørn Jespersen  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at indføre et udviklingsprincip.
(Beslutningsforslag nr.
B 122).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
