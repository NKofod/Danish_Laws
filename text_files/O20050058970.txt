 Resumé  



  

 To journalister søgte en kommune om aktindsigt i samtlige rejser som den  

 tidligere overborgmesters kone havde foretaget for offentlige midler.
 Det gav ikke ombudsmanden anledning til bemærkninger at  

 kommunen vurderede at journalisternes ønske om aktindsigt ikke opfyldte  

 kravet  

 om identifikation af sagen (sagerne) i offentlighedsloven.
 På baggrund af betragtninger om at meroffentlighedsprincippet i  

 offentlighedsloven bør udstrækkes særlig vidt over for repræsentanter for  

 medierne, henstillede ombudsmanden til kommunen at genoptage sagen.  

 Ombudsmanden opfordrede i den forbindelse de to journalister til at gå i  

 dialog  

 med kommunen.
 (J.nr. 2004-3196-801).
Opfordring til journalister om at gå i dialog med myndighed.  

 Aktindsigt.
Meroffentlighed To journalister, A og B,  

 søgte Københavns Kommune om aktindsigt i samtlige rejser som tidligere  

 overborgmester Jens Kramer Mikkelsens hustru havde foretaget for offentlige  

 kroner.
 Efter en nærmere gennemgang  

 af identifikationskravet i offentlighedslovens § 4, stk. 3, sammenholdt med  

 Københavns Kommunes oplysninger om muligheden for at finde frem til de  

 ønskede  

 dokumenter udtalte jeg i et brev af  

 28. april 2005  

 til A og B at det ikke kunne give mig  

 anledning til bemærkninger at Københavns Kommune havde vurderet at deres  

 begæring om aktindsigt ikke opfyldte identifikationskravet i  

 offentlighedslovens § 4, stk. 3.
Jeg understregede imidlertid  

 at meroffentlighedsprincippet bør udstrækkes særlig vidt over for  

 repræsentanter  

 for medierne, og jeg henstillede til Københavns Kommune at genoptage sagen  

 med  

 henblik på at vurdere om journalisterne ud fra de anførte betragtninger om  

 meroffentlighed kunne få aktindsigt i i hvert fald nogle af de ønskede  

 dokumenter.
Jeg opfordrede i den forbindelse A og B til at gå i dialog med  

 Københavns Kommune.
Jeg skrev således herom:
 Meroffentlighed Princippet om meroffentlighed  

 fremgår af offentlighedslovens § 4, stk. 1, 2. pkt.
Bestemmelsen blev indsat  

 for at understrege at offentlighedslovens regler ikke er til hinder for at  

 myndighederne efter eget skøn giver oplysninger i videre omfang, herunder på  

 anden måde eller i anden form end loven forpligter til (Folketingstidende  

 1985-86, tillæg A, sp. 211). Det blev endvidere af offentlighedsudvalget  

 anset  

 for ønskeligt at myndighederne ikke blot nøjes med at undersøge om en  

 anmodning  

 om aktindsigt kan afslås af formelle grunde eller med hjemmel i  

 offentlighedslovens undtagelsesbestemmelser, men at de mere frit overvejer om  

 hemmeligholdelse i konkrete tilfælde overhovedet er påkrævet, jf. betænkning  

 nr. 857/1978 om offentlighedslovens revision, s. 70.
 Betænkningen fremhæver i  

 øvrigt at meroffentlighedsprincippet bør udstrækkes særlig vidt over for  

 repræsentanter for medierne (s. 129 ff). Dette fremgår endvidere af  

 Justitsministeriets  

 vejledning om offentlighedsloven fra 1986, jf. vejledningens pkt. 17, samt  

 justitsministeriets forord til vejledningen.
 En ordning hvorefter der ikke  

 opstilles flere restriktioner for videregivelse og formidling af  

 informationer  

 end påkrævet af hensyn til tungtvejende samfundsmæssige hensyn, harmonerer  

 desuden  

 bedst med bestemmelsen i artikel 10 i den europæiske  

 menneskerettighedskonvention.
 Jeg henviser endvidere til  

 sagerne trykt i Folketingets Ombudsmands beretning for 2001, s. 504*, for  

 1998,  

 s. 403*, og for 1995, s. 244*, om bl.a. meroffentlighed i relation til  

 pressen.
Det følger endvidere af  

 bestemmelsen om myndighedernes vejledningspligt i forvaltningslovens § 7,  

 stk.  

 1, at det påhviler vedkommende forvaltningsmyndighed at vejlede publikum om  

 hvilke oplysninger der i det enkelte tilfælde må tilvejebringes for at  

 opfylde  

 identifikationskravet.
Se også pkt. 17 i Justitsministeriets vejledning fra  

 1986 om offentlighedsloven.
En effektiv gennemførelse af vejledningspligten  

 vil  

 efter min opfattelse ofte forudsætte at den der ansøger om aktindsigt, indgår  

 i  

 en dialog med myndigheden om hvilke akter/oplysninger der nærmere ønskes  

 indsigt i.
Jeg henviser i den forbindelse bl.a. til den ovennævnte sag i  

 Folketingets Ombudsmands beretning for 2003, s. 169*.
Det fremgår af Københavns  

 Kommunes udtalelse af  

 22.  

 november 2004  

 til mig at kommunen har vurderet meroffentlighed.  

 Kommunen har imidlertid henvist til at selv ikke en gennemgang af samtlige  

 sager vedrørende tidligere overborgmester Jens Kramer Mikkelsens  

 tjenesterejser  

 vil give sikkerhed for en udtømmende besvarelse af Deres aktindsigtsbegæring,  

 og at en sådan gennemgang vil være meget ressourcekrævende.
Kommunen har på  

 den  

 baggrund også efter en vurdering af meroffentlighed afvist aktindsigt.
Ved vurderingen af om en  

 journalist skal gives aktindsigt trods manglende identifikation af sagerne,  

 kan  

 der bl.a. tages hensyn til om det indebærer nævneværdige vanskeligheder eller  

 væsentligt administrativt besvær at finde sagerne eller dokumenterne frem.
I  

 den forbindelse må jeg lægge Københavns Kommunes oplysninger til grund om at  

 det vil kræve omfattende ressourcer at finde frem til de pågældende  

 dokumenter.
 Kommunen skrev i udtalelsen  

 til mig bl.a. at det ikke er muligt ved en elektronisk søgning at fremfinde  

 samtlige sager om tjenesterejser, og at en besvarelse af Deres  

 aktindsigtsanmodning derfor vil indebære at et meget omfattende antal sager  

 skal gennemses manuelt for at finde de sager der vedrører de pågældende  

 tjenesterejser.
 Jeg forstår herefter  

 forholdet således at det ved hjælp af en søgning i kommunens elektroniske  

 journalsystem  

 vil være muligt  uden væsentligt administrativt besvær  at finde  

 frem til i  

 hvert fald nogle af de dokumenter som De har søgt om aktindsigt i.
Jeg har gjort Københavns  

 Kommune bekendt med min opfattelse og har henstillet til kommunen at  

 genoptage  

 sagen med henblik på at vurdere om De ud fra disse betragtninger om  

 meroffentlighed kan få aktindsigt i i hvert fald nogle af de omtalte  

 dokumenter.
Jeg opfordrer Dem i den forbindelse til at gå i dialog med  

 Københavns Kommune omkring bl.a. kommunens søgemuligheder, og således at De  

 kan  

 konkretisere Deres ønske om aktindsigt, jf. ovenfor med omtale af  

 forvaltningslovens § 7, stk. 1.
 Jeg beder Dem afvente  

 kommunens afgørelse før De tager stilling til om der er grundlag for at klage  

 til mig på ny.
Jeg foretager mig på den  

 baggrund ikke mere i sagen. Københavns Kommune meddelte  

 mig efterfølgende at kommunen i et brev til A og B havde bedt disse om at  

 konkretisere ønsket om aktindsigt.
 Jeg meddelte Københavns  

 Kommune at jeg på den baggrund ikke foretog mig mere i sagen.
 NOTER: (*)  

 FOB 1995, s. 244, FOB  

 1998, s. 403, FOB  

 2001, s. 504, og FOB  

 2003, s. 169.
