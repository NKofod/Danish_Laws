 I henhold til Justitsministeriets skrivelse af 8. maj 1989 og  

 Vestsjællands Statsamts godkendelse af 3. juli 1989 foretages følgende  

 ændring af politivedtægten for Kalundborg politikreds, udstedt den 22.  

 december 1969 efter Justitsministeriets bemyndigelse af 18. november 1969:
 § 49  affattes således:
§ 49 Ingen må uden politiets tilladelse forevise film eller optræde med teater,  

 musik, sang, behændighedskunster eller lignende på veje eller i gårde.
 Ændringen træder i kraft den 15. september 1989.
 Politimesteren i Kalundborg, den 28.  

 august 1989.
