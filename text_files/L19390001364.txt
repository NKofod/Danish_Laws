Ved kgl.
Resolution af 30. September 1937 har Danmark ratificeret følgende  

 Konvention:
 Oversættelse.
 INTERNATIONAL KONVENTION OM RADIOFONIENS ANVENDELSE I FREDENS TJENESTE.
ALBANIEN, DEN ARGENTINSKE REPUBLIK, ØSTRIG, BELGIEN, BRASILIENS FORENEDE  

 STATER, DET FORENEDE KONGERIGE STORBRITANNIEN OG NORD-IRLAND, CHILE,  

 COLOMBIA, DANMARK, DEN DOMINIKANSKE REPUBLIK, ÆGYPTEN, SPANIEN, ESTLAND,  

 FRANKRIG, GRÆKENLAND, INDIEN, LITAUEN, LUXEMBOURG, MEXICOS FORENEDE STATER,  

 NORGE, NY ZEALAND, NEDERLANDENE, RUMÆNIEN, SCHWEIZ, CZEKOSLOVAKIET, TYRKIET,  

 UNIONEN AF SOCIALISTISKE SOVJETREPUBLIKKER OG URUGUAY, der har erkendt Nødvendigheden af gennem Regler, fastsat ved fælles  

 Overenskomst, at forhindre at Radiofonien anvendes paa en for god  

 international Forstaaelse skadelig Maade; som endvidere er besjælet af Ønsket om, gennem Anvendelsen af disse  

 Regler, at gøre Brug af de Muligheder, som dette Meddelelsesmiddel rummer til  

 at fremme en bedre indbyrdes Forstaaelse mellem Folkeslagene:
 har besluttet at afslutte en Konvention i dette Øjemed og har som deres  

 Befuldmægtigede udnævnt:
 Albanien:
 THOMAS LUARASSI, Sekretær ved den permanente Delegation ved  

 Folkeforbundet.
 Den argentinske Republik:
CARLOS A.
PARDO, Handelsraadgiver for Gesandtskabet i Bern.
 Østrig:
 Hans Eksellence, Dr MARCUS LEITMATER, Ekstraordinær Gesandt og  

 Befuldmægtiget minister.
 Belgien:
 MAURICE BOURQUIN, Professor ved Universitetet i Geneve.
 Brasiliens forenede Stater:
 ELYSEU MONTARROYOS, Delegeret ved det internationale institut for  

 intellektuelt Samarbejde.
 Det forenede Kongerige Storbritannien og Nord-Irland:
 VISCOUNT CRANBORNE, M.P., Understatssekretær for udenrigske Anliggender.
 FREDERICK WILLIAM PHILLIPS, Direktør for Telefonkommunikationer, General  

 Post Office.
 HENRY GEORGE GORDON WELCH, Departementschef, General Post Office.
 Chile:
ENRIQUE J.
GAJARDO V., Chef for det permanente Kontor ved Folkeforbundet.
 Colombia:
Hans Eksellence Dr.
GABRIEL TURBAY, fast Delegeret ved Folkeforbundet,  

 Overordentlig Gesandt og Befuldmægtiget Minister; Hans Eksellence Dr.
CARLOS LOZANO y LOZANO, Overordenlig Gesandt og  

 Befuldmægtiget Minister hos Præsidenten for den spanske Republik.
 Danmark:
 HOLGER OLUF QUISTGAARD BECH, Første Sekretær ved den faste Delegation ved  

 Folkeforbundet.
 Den Dominikanske Republik:
 CHARLES ACKERMANN, Generalkonsul i Geneve.
 Ægypten:
 ABD-EL-FATTAH ASSAL, Charges d'Affaires a. i. i Bern.
 Spanien:
JOSE RIVAS y GONZALEZ, Chef for Radiokommunikations-Afdelingen i  

 Trafikministeriet; MANUEL MARQUEZ MIRA, Professor ved den officielle Skole for  

 Telekommunication.
 Estland:
 JOHANNES KODAR, Fast Delegeret a. i. ved Folkeforbundet.
 Frankrig:
 MARCEL PELLENC, Generaldirektør for Radiofonien i Ministeriet for Post,  

 Telegraf og Telefon.
 YVES CHATAIGNEAU, Kontorchef i Udenrigsministeriet.
 Grækenland:
 Hans Eksellence RAOUL BIBICA-ROSETTI, Fast Delegeret ved Folkeforbundet,  

 Befuldmægtiget Minister.
 Indien:
 Sir DENYS de SAUMAREZ BRAY, K.C.S.I., K.C.I.E., C.B.E.
 Litauen:
 JUOZAS URBSYS, Befuldmægtiget Minister, Politisk Direktør i  

 Udenrigsministeriet.
 Luxembourg:
 Hans Eksellence EMILE REUTER, Honorær Statsminister, Formand for  

 Deputeretkammeret.
 Mexicos Forenede Stater:
Hans Eksellence NARCISO BASSOLS, Ambassadør, Overordentlig Gesandt og  

 Befuldmægtiget Minister akkrediteret Hoffet i St.
James.
 Hans Eksellence PRIMO VILLA MICHEL, Fast Delegeret ved Folkeforbundet,  

 Overordentlig Gesandt og Befuldmægtiget Minister.
 Norge:
 EINAR MASENG, Fast Delegeret ved Folkeforbundet.
 Ny Zealand:
WILLIAM JOSEPH JORDAN, Højkommissær i London; Sir CHRISTOPHER JAMES PARR, G.C.M.G.
 Nederlandene:
 Hans Eksellence RIDDER C. van RAPPARD, Fast Repræsentant ved  

 Folkeforbundet, Overordentlig Gesandt og Befuldmægtiget Minister ved det  

 Schweiziske Forbundsraad.
 Rumænien:
TUDOR A.
TANASESCO, Ingeniør i Trafikministeriet, Lektor ved den  

 Polytekniske Skole i Bukarest.
 Schweiz:
 CAMILLE GORGE, Legationsraad, Chef for Folkeforbundskontoret i det  

 federale politiske Departement.
 JAKOB BUSER, Afdelingschef i Generaldirektoratet for Post og Telegraf.
 Czekoslovakiet:
 Hans Eksellence RUDOLF KUNZEL-JIZERSKY, Fast Delegeret ved Folkeforbundet,  

 Overordentlig Gesandt og Befuldmægtiget Minister ved det schweiziske  

 Forbundsraad.
 Tyrkiet:
 Hans Eksellence NECMEDDIN SADAK, Fast Delegeret ved Folkeforbundet,  

 Befuldmægtiget Minister.
 Unionen af socialistiske Sovjetrepublikker:
 EDOUARD HOERSCHELMANN, Generalsekretær i Folkekommissariatet for  

 udenrigske Anliggender.
 Uruguay:
 Hans Eksellence VICTOR BENAVIDES, Ingeniør, Overordentlig Gesandt og  

 Befuldmægtiget Minister ved det schweiziske Forbundsraad.
 hvilke, efter at have forelagt deres Fuldmagter, der befandtes i god og  

 behørig Form, er kommet overens om følgende Bestemmelser:
 Artikel 1.
 De høje kontraherende Parter forpligter sig indbyrdes til at forbyde og i  

 paakommende Tilfælde uden Opsættelse at standse enhver Udsendelse paa deres  

 respektive Omraader som, til Skade for den gode internationale Forstaaelse,  

 er egnet til at tilskynde Befolkningen paa et hvilket som helst Omraade til  

 Handlinger, der er uforenelige med den indre Orden eller Sikkerhed paa et  

 Omraade tilhørende en høj kontraherende Part.
 Artikel 2.
 De høje kontraherende Parter forpligter sig indbyrdes til at overvaage, at  

 Udsendelser fra Radiostationer paa deres respektive Omraader hverken  

 indeholder Tilskyndelse til Krig mod en anden høj kontraherende Part eller  

 Tilskyndelse til Handlinger, der er egnede til at føre til saadan Krig.
 Artikel 3.
 De høje kontraherende Parter forpligter sig indbyrdes til at forbyde og i  

 paakommende Tilfælde uden Opsættelse paa deres respektive Omraader at standse  

 enhver Udsendelse, som er egnet til at skade den gode internationale  

 Forstaaelse ved Angivelser, hvis Unøjagtighed er eller burde være kendt af de  

 Personer, der er ansvarlige for Udsendelsen.
 De forpligter sig i øvrigt indbyrdes til at overvaage, at erhver  

 Udsendelse, der er egnet til ved unøjagtige Angivelser at skade den gode  

 internationale Forstaaelse, snarest muligt rettes paa virksomste Maade, selv  

 om Unøjagtigheden først er blevet opdaget, efter at Udsendelsen har fundet  

 Sted.
 Artikel 4.
 De høje kontraherende Parter forpligter sig indbyrdes til, særlig i  

 Krisetider, at overvaage, at Radiostationerne paa deres respektive Omraader  

 kun udsender saadanne Oplysninger vedrørende Forholdet mellem Landene, hvis  

 Nøjagtighed er blevet prøvet af de for Udsendelsen af disse Oplysninger  

 ansvarlige Personer ved ethvert til deres Raadighed staaende Middel.
 Artikel 5.
 Enhver af de høje kontraherende Parter forpligter sig til at overlade til  

 andre kontraherende Parter, der anmoder derom, saadanne Oplysninger som efter  

 dens Formening er egnede til at lette de forskellige Radiofonitjenesters  

 Udsendelser af Meddelelser, der har til Formaal at fremme Kendskabet til det  

 paagældende Lands Kultur og særlige Forhold samt til Hovedtrækkene i  

 Udviklingen af dets forhold til andre Nationer og dets Bidrag til arbejdet  

 for at organisere Freden.
 Artikel 6.
 For at sikre den fulde Virkning af de af foranstaaende Artikler flydende  

 Forpligtelser paatager de høje kontraherende Parter sig indbyrdes Pligt til  

 at udfærdige passende Vejledninger og Bestemmelser til Brug for de Regeringen  

 direkte underlagte Radiofonitjenester, samt til at drage Omsorg for, at  

 saadanne Vejledninger og Reglementer anvendes af Radiofonitjenesterne.
 Med samme Maal for Øje forpligter de høje kontraherende Parter sig  

 indbyrdes til at drage Omsorg for, at der, til Brug for selvstændige  

 Radiofoniforetagender, indføjes passende Bestemmelser enten i en offentlig  

 Institutions Stiftelsesdokument eller i de et koncessioneret Selskab paalagte  

 Betingelser eller i de Forskrifter, der kommer til Anvendelse paa andre  

 private Foretagender, samt til at træffe de nødvendige Foranstaltninger til  

 at sikre sig, at Bestemmelserne anvendes.
 Artikel 7.
 Hvis der mellem de høje kontraherende Parter opstaar Tvist vedrørende  

 Fortolkningen eller Anvendelsen af nærværende Konvention, og denne Tvist ikke  

 har kunnet ordnes paa tilfredsstillende Maade ad diplomatisk Vej, skal den  

 afgøres i Overensstemmelse med de mellem Parterne gældende Bestemmelser  

 angaaende Bilæggelse af mellemfolkelige Stridigheder.
I Tilfælde af, at der ikke maatte eksistere saadanne Bestemmelser mellem  

 de stridende Parter, skal Tvisten henvises til Voldgiftsbehandling eller  

 retslig Afgørelse.
I Mangel af Overenskomst angaaende Valget af en anden  

 Domstol skal Tvisten, paa en af Parternes Anmodning, indbringes for den faste  

 Domstol for mellemfolkelig Retspleje, hvis de alle er Deltagere i Protokollen  

 af 16. December 1920 vedrørende Statuten for nævnte Domstol eller, hvis de  

 ikke alle er Deltagere i denne Protokol, for en Voldgiftsdomstol nedsat i  

 Henhold til Haag-Konventionen af 18. Oktober 1907 angaaende fredelig  

 Bilæggelse af mellemfolkelige Stridigheder.
 Forinden at gøre Brug af de i ovenstaaende Stk. 1. og 2. nævnte  

 Fremgangsmaader, vil de høje kontraherende Parter, efter fælles Overenskomst,  

 kunne anmode den internationale Kommission for intellektuelt Samarbejde om  

 dens bona officia, og det paahviler da Kommissionen at nedsætte et særligt  

 Udvalg i dette Øjemed.
 Artikel 8.
 Nærværende Konvention, hvis franske og engelske Tekst begge er autentiske,  

 skal bære denne Dags Dato og skal indtil den 1. Maj 1937 staa aaben for  

 Undertegnelse for samtlige Medlemmer af Folkeforbundet og for enhver  

 Ikke-Medlemsstat, der har været repræsenteret paa den Konference, som har  

 udarbejdet denne Konvention, samt for enhver Ikke-Medlemsstat til hvilken  

 Folkeforbundsraadet har sendt et Eksemplar af denne Konvention i dette  

 Øjemed.
 Artikel 9.
Nærværende Konvention skal ratificeres.
Ratifikationsdokumenterne skal  

 tilstilles Generalsekretæren for Folkeforbundet.
Denne sender Meddelelse om  

 deres Deponering til alle Medlemmer af Folkeforbundet saavel som til de i den  

 foregaaende Artikel nævnte Ikke-Medlemsstater.
 Artikel 10.
 Fra den 1. Maj 1937 vil ethvert Medlem af Folkeforbundet og enhver af de i  

 Artikel 8 nævnte Ikke-Medlemsstater kunne tiltræde nærværende Konvention.
Tiltrædelsesdokumenterne skal tilstilles Generalsekretæren for  

 Folkeforbundet.
Denne sender Meddelelse om deres Deponering til samtlige  

 Medlemmer af Folkeforbundet og til alle de i nævnte Artikel anførte  

 Ikke-Medlemsstater.
 Artikel 11.
 Nærværende Konvention skal registreres af Generalsekretæren for  

 Folkeforbundet i Overensstemmelse med Bestemmelserne i Pagtens Artikel 18  

 tredsindstyve Dage efter, at han har modtaget den sjette Ratifikation eller  

 Tiltrædelse.
 Konventionen træder i Kraft paa Dagen for dens Registrering.
 Artikel 12.
 Enhver Ratifikation eller Tiltrædelse, der finder Sted efter, at  

 Konventionen er traadt i Kraft, skal blive gyldig tredsindstyve Dage efter,  

 at Generalsekretæren for Folkeforbundet har modtaget den.
 Artikel 13.
Nærværende Konvention skal kunne opsiges ved en til Generalsekretæren for  

 Folkeforbundet rettet Meddelelse.
Opsigelsen træder i Kraft et Aar efter dens  

 Modtagelse.
 Generalsekretæren skal underrette Medlemmerne af Folkeforbundet og de i  

 Artikel 8 nævnte Ikke-Medlemsstater om de saaledes modtagne Opsigelser.
 Nærværende Konvention ophører at gælde, saafremt Antallet af de høje  

 kontraherende Parter, som Følge af Opsigelser, bliver mindre end seks.
 Artikel 14.
Enhver af de høje kontraherende Parter kan ved Undertegnelsen,  

 Ratifikationen, Tiltrædelsen eller senere i en til Generalsekretæren for  

 Folkeforbundet rettet skriftlig Meddelelse erklære, at nærværende Konvention  

 skal finde Anvendelse for saa vidt angaar alle eller en Del af dens Kolonier,  

 Protektorater, oversøiske Omraader eller Omraader under dens Overhøjhed eller  

 Mandat.
Nærværende Konvention skal da komme til anvendelse paa det omraade  

 eller de Omraader, der er anført i Erklæringen, tredsindstyve Dage efter dens  

 Modtagelse.
I Mangel af saadan Erklæring finder Konventionen ikke Anvendelse  

 paa noget af disse Omraader.
Enhver af de høje kontraherende Parter skal senere paa et hvilket som  

 helst Tidspunkt ved en til Generalsekretæren for Folkeforbundet afgiven  

 Meddelelse kunne erklære, at nærværende Konvention skal ophøre at gælde for  

 saa vidt angaar alle eller en Del af dens Kolonier, Protektorater, oversøiske  

 Omraader eller Omraader under dens Overhøjhed eller Mandat.
Konventionen skal  

 da ophøre at gælde paa det Omraade eller de Omraader, der er anført i  

 Erklæringen, et Aar efter dens Modtagelse.
 Generalsekretæren skal gøre samtlige Folkeforbundsmedlemmer samt de i  

 Artikel 8 nævnte Ikke-Medlemsstater bekendt med alle i Medfør af nærværende  

 Artikel modtagne Erklæringer.
 Artikel 15.
Anmodning om Revision af nærværende Konvention kan paa et hvilket som  

 helst Tidspunkt fremsættes af en høj kontraherende Part i Form af en til  

 Generalsekretæren for Folkeforbundet rettet Meddelelse.
Denne Meddelelse skal  

 af Generalsekretæren for Folkeforbundet videregives til de andre høje  

 kontraherende Parter.
Saafremt mindst en Tredjedel af disse slutter sig til  

 Anmodningen, er de høje kontraherende Parter enige om at samles til en  

 Konference for at revidere Konventionen.
 Det paahviler i saa Fald Generalsekretæren overfor Folkeforbundets Raad  

 eller Forsamling at foreslaa sammenkaldt en Konference med Revision for Øje.
SKET i Geneve, den tre og tyvende September nitten Hundrede og Seks og  

 Tredive, i et enkelt Eksemplar, som skal deponeres i  

 Folkeforbundssekretariatets Arkiv.
En bekræftet Kopi skal tilstilles alle  

 Folkeforbundsmedlemmer og de i Artikel 8 nævnte Ikke-Medlemsstater.
Albanien:  Ad referendum: (SIGN) TH.
LURASSI.
Den argentinske Republik:  (SIGN) C.A.
PARDO.
Østrig:  (SIGN) M.
LEITMAIER.
 Belgien:  Under Forbehold af de Erklæringer, der er optaget i det  

 afsluttende Mødes Forhandlingsprotokol. (* 1) (SIGN) BOURQUIN.
 (* 1) Disse Erklæringer er af følgende Ordlyd:
»Den belgiske Delegation erklærer som sin Opfattelse, at et Lands Ret  

 til ved egne Midler at forstyrre utilbørlige Udsendelser fra et andet Land, i  

 det Omfang en saadan Ret bestaar i Henhold til Folkerettens almindelige  

 Regler og gældende Overenskomster, ikke paa nogen Maade berøres af  

 Konventionen.« Brasilien:  (SIGN) E.
MONTARRAYOS.
Storbritannien og Nord-Irland:  (SIGN) CRANBORNE; (SIGN) F.
W.  

 PHILLIPS; (SIGN) H.
G.
G.
WELCH.
 Colombia:  Ad referendum: (SIGN) GABRIEL TURBAY; (SIGN) CARLOS  

 LOZANO y LOZANO.
 Danmark:  (SIGN) HOLGER BECH.
 Spanien:  Under Forbehold af den Erklæring, der er optaget i det  

 afsluttende Mødes Forhandlingsprotokol. (* 1) (SIGN) JOSE RIVAS y GONZALEZ;  

 (SIGN) MANUEL MARQUEZ.
 (* 1) Denne Erklæring er af følgende Ordlyd:
»Den spanske Delegation erklærer, at dens Regering forbeholder sig  

 Ret til ved alle Midler at standse Propaganda, som kan forstyrre Landets  

 indre Orden, og som udgør et Brud paa Konventionen, i Tilfælde af, at den ved  

 Konventionen foreskrevne Fremgangsmaade ikke muliggør, at Overtrædelsen  

 øjeblikkelig bringes til Ophør.« Frankrig:  (SIGN) M.
PELLENC; (SIGN) YVES CHATAIGNEAU.
 Grækenland:  Ad referendum: (SIGN) RAOUL BIBICA-ROSETTI.
 Indien:  (SIGN) DENYS BRAY.
Litauen:  (SIGN) J.
URBSYS.
 Luxembourg:  (SIGN) REUTER.
Ny Zealand:  (SIGN) W.
J.
JORDAN. (SIGN) C.
J.
PARR.
Holland:  (SIGN) C.
VAN RAPPARD.
Rumænien:  (SIGN) T.
TANASESCO.
Svejts:  (SIGN) C.
GORGE Czekoslovakiet:  (SIGN) ROD.
KUNZL-JIZERSKY.
Tyrkiet:  Ad referendum: (SIGN) N.
SADAK.
Unionen af socialistiske  Under Forbehold af de Erklæringer, Sovjetrepublikker:  der er optaget i det afsluttende Mødes  

 Forhandlingsprotokol. (* 1) (SIGN) ED.
HOERSCHELMANN.
Uruguay:  (SIGN) V.
BENAVIDES.
 (* 1) Disse Erklæringer er af følgende Ordlyd:
 »Unionen af socialistiske Sovjetrepublikker's Delegation erklærer, at  

 Unionen af socialistiske Sovjetrepublikker's Regering nærer den Opfattelse,  

 at Retten til, saalænge den i Art. 7 foreskrevne Fremgangsmaade ikke er  

 afsluttet, at iværksætte Gengældelsesforanstaltninger mod et Land, der  

 foretager utilbørlige Udsendelser rettet imod den, i det Omfang en saadan Ret  

 bestaar i Henhold til Folkerettens almindelige Regler og gældende  

 Konventioner, ikke paa nogen Maade berøres af Konventionen.
Unionen af socialistiske Sovjetrepublikker's Delegation erklærer, at dens  

 Regering, der er beredt til paa Basis af Gensidighed at anvende Konventionens  

 Principper overfor alle de kontraherende Stater, dog er af den Opfattelse, at  

 visse af Konventionens Bestemmelser, navnlig med Hensyn til Bekræftelse af  

 Oplysninger og de til bilæggelse af Tvistigheder foreskrevne Fremgangsmaader,  

 forudsætter, at der opretholdes diplomatisk Forbindelse mellem de  

 kontraherende Parter.
Unionen af socialistiske Sovjetrepublikker's Regering  

 er følgelig af den Opfattelse, at der - for at undgaa eventuelle  

 Uoverensstemmelser og Misforstaaelser mellem Stater, der er Parter i  

 Konventionen, men ikke indbyrdes opretholder diplomatisk Forbindelse - ved  

 Konventionen ikke kan antages at være skabt udtrykkelige Forpligtelser mellem  

 disse Stater.
 Konventionen er hidtil foruden af Danmark ratificeret af følgende Lande:
Brasilien, Estland, Frankrig (i Henhold til Artikel 14 skal Konventionen  

 desuden ifølge den franske Regerings Erklæring gælde for Frankrigs Kolonier,  

 Protektorater og Mandatomraader), Guatemala, Indien, Luxembourg, Nederlandene  

 (heri indbefattet Hollandsk Indien, Surinam og Curacao), Norge, Ny Zealand,  

 Schweiz, Storbritannien og Nord-Irland (i Henhold til Artikel 14 skal  

 Konventionen desuden ifølge den britiske Regerings Erklæring finde Anvendelse  

 paa Birma og Syd-Rhodesia), samt Ægypten.
Endvidere er Konventionen tiltraadt  

 af følgende Lande: Australien (heri indbefattet Papua og Norfolkøen, samt  

 Mandatomraaderne Ny Guinea og Nauru) Eire, Finland, Letland, San Salvador,  

 Sverige og Syd-Afrika (med Mandatomraadet Sydvest-Afrika).
 Hvilket herved bringes til almindelig Kundskab med Tilføjende, at Danmarks  

 Ratifikationsdokument er deponeret i Folkeforbundets Sekretariat den 11.  

 Oktober 1937.
 Udenrigsministeriet, den 31. Maj 1939.
P.
Munch.
