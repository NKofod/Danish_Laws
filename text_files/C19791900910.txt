(Til samtlige kommuner og amtskommuner) Socialministeriet har indgået aftaler med de respektive myndigheder i  

 Belgien og Luxembourg om gensidigt afkald på refusion af udgifter til  

 naturalydelser (lægehjælp og sygehusbehandling m.v.) og udgifter til  

 administrativ og lægelig kontrol efter artikel 105 i EF-forordning nr.  

 574/72. Aftalerne er indgået med tilbagevirkende kraft fra den 1. april 1973.
 1.
 Afkald på refusion af udgifter til naturalydelser.
Udgifter til naturalydelser i Danmark til personer, der er omfattet af  

 lovgivningen i henholdsvis Belgien og Luxembourg, afholdes på samme  

 betingelser som hidtil.
Refusionsafkaldsaftalerne indebærer, at udgifterne  

 til naturalydelser endeligt bæres af det land, hvor ydelserne er udredet.
 Dette betyder, at blanket E 125 DK ikke fortsat skal indsendes til  

 sikringsstyrelsen med henblik på opgørelse af refusionskrav over for Belgien  

 og Luxembourg, jfr. dog nedenfor.
 Særligt om Belgien.
I refusionsafkaldsaftalen med Belgien er der gensidigt gjort undtagelse  

 med hensyn til udgifter til naturalydelser efter afsnit III, kap. 4. i  

 EF-forordning nr. 1408/71, d.v.s. udgifter til naturalydelser i anledning af  

 arbejdsulykker og erhvervssygdomme.
Dette indebærer, at blanket E 125 DK  

 fortsat skal indsendes til sikringsstyrelsen i tilfælde, hvor det er oplyst,  

 at en belgisk forsikret har modtaget naturalydelser i Danmark i anledning af  

 en arbejdsulykke eller en erhvervssygdom.
 2.
 Afkald på refusion af udgifter til administrativ og lægelig kontrol efter  

 artikel 105 i EF-forordning nr. 574/72.
 Udgifter til lægeundersøgelser m.v. i Danmark, som foretages efter  

 anmodning fra en institution i Belgien eller Luxembourg, vil blive afholdt af  

 sikringsstyrelsen.
 Udgifter til lægeundersøgelser m.v., der fra dansk side rekvireres i  

 Belgien eller Luxembourg, afholdes af de pågældende institutioner i disse  

 lande.
 3.
 Refusion i hjemlandet.
 Aftalerne medfører endvidere, at amtskommunerne/Københavns og  

 Frederiksberg kommuner skal anvise refusion i tilfælde, hvor personer fra  

 Belgien eller Luxembourg efter hjemkomst fra et ophold i Danmark søger  

 refusion af i Danmark betalte sygesikringsydelser, jfr. artikel 34, stk. 2 i  

 EF-forordning nr. 574/72. Kommunen vil i hvert enkelt tilfælde gennem  

 sikringsstyrelsen få tilsendt blanket E 126 og kvitteringer for de betalte  

 beløb samt anvisning på, hvortil refusionsbeløbet skal sendes.
 I henhold til afgørelse af socialministeriet skal den refusion, der i  

 medfør af artikel 34, stk. 2, i EF-forordning nr. 574/72 anvises til personer  

 fra medlemslande, med hvilke Danmark har indgået aftaler om refusionsafkald,  

 udgøre et beløb svarende til, hvad der ikke skulle være udredet af en gruppe  

 1-sikret.
 I tilfælde, hvor en herboende person selv har afholdt udgifter til  

 sygesikringsydelser i et af de nævnte lande og efter hjemkomsten til Danmark  

 efterfølgende søger refusion kan kvitterede regninger indsendes til  

 sikringsstyrelsen, der herefter vil anmode institutionen i opholdslandet om  

 at anvise den refusion, som den pågældende kan tilkomme.
 4.
 Refusionsafkaldsaftaler med de øvrige EF-medlemsstater.
Der er i april 1977 indgået en refusionsafkaldsaftale med Det forenede  

 Kongerige, hvorved det siden 1. april 1973 praktiserede refusionsafkald er  

 formaliseret.
Der føres for tiden forhandlinger med de øvrige medlemslande om  

 helt eller delvis refusionsafkald.
Når aftaler er indgået, vil der fremkomme  

 nærmere meddelelse fra sikringsstyrelsen.
Det bemærkes dog allerede nu, at  

 aftalen med forbundsrepublikken Tyskland ikke vil omfatte afkald på refusion  

 af udgifter til naturalydelser til personer på midlertidigt ophold.
 P.s.v.
