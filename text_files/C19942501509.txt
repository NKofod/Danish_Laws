 § 1.  Hæderstegnet skal kaldes Forsvarets hæderstegn  

 for god tjeneste og præget i sølv fremstille på den ene side: den kongelige  

 stifter, Hans Majestæt Kong Frederik den IX's kronede navnetræk med omskrift:  

 11. marts 1953 samt FOR GOD TJENESTE, og på den anden side: en egekrans med  

 indskrift: FORTJENT.
Stk. 2.  Enhver, der erholder hæderstegnet tildelt, og  

 som er uniformeret, bærer hæderstegnet som angivet i det til enhver tid  

 gældende uniformsreglement.
Det bæres i et rødt bånd med hvid stribe, og det  

 er tilladt også at bære det til civil påklædning.
Til denne påklædning bør  

 hæderstegnet bæres ved højtidelige lejligheder.
 § 2.  Tildelingen af hæderstegnet sker ved kongelig  

 resolution efter Forsvarsministeriets indstilling og foregår årlig den 11.  

 marts.
 § 3.  Adgang til at erholde hæderstegnet tildelt har  

 enhver mand eller kvinde, der - forudsat at han eller hun i øvrigt opfylder  

 de i det følgende anførte betingelser - har forrettet tjeneste ved forsvaret  

 uafbrudt i fulde 25 år efter det fyldte 20de år og er ansat i  

 Forsvarsministeriet eller ved de dette direkte underlagte myndigheder, korps,  

 skoler, virksomheder og institutioner mv. - herfra dog undtaget hæren,  

 søværnet, flyvevåbnet og Orlogsværftet.
 Stk. 2.  Er den pågældende tjeneste ikke uafbrudt, kan  

 ministeriet, når afbrydelsen ikke skyldes den pågældendes eget forhold,  

 bestemme, at flere tjenesteperioder kan sammenlægges til udbringelse af de 25  

 års tjenestetid.
 § 4.  For at kunne erholde hæderstegnet tildelt må den  

 pågældende af sine foresatte være kendt som en brav mand eller kvinde, der  

 ved troskab, duelighed, flid og i øvrigt god opførsel i tjenesten samt ved  

 ulastelig vandel i sit private liv har gjort sig værdig til at bære et  

 offentligt vidnesbyrd for god tjeneste ved forsvaret.
§ 5.  Den, hvem hæderstegnet er tildelt, beholder det  

 til sin død medmindre den pågældende for utilbørlig forhold afskediges af  

 tjenesten uden pension eller gør sig skyldig i en sådan brøde eller viser et  

 sådant forhold, som ville have udelukket den pågældende fra at få  

 hæderstegnet tildelt.
I så tilfælde vil det være at tilbagelevere.
 Stk. 2.  Når nogen, hvem hæderstegnet er tildelt, afgår  

 ved døden, indsendes det ham tildelte hæderstegn til Forsvarsministeriet.
 § 6.  Skulle forsvarets myndigheder få kendskab om, at  

 nogen, hvem hæderstegnet er tildelt, skulle have vist et forhold, der kunne  

 gøre den pågældende uværdig til at beholde dette udmærkelsestegn, skal der  

 straks afgives indberetning derom til ministeriet.
 § 7.  I øvrigt overdrages de nærmere forhold, denne  

 sag vedrørende, til Forsvarsministeriets forsorg.
 § 8.  Indstillinger om tildeling af hæderstegnet  

 indsendes til Forsvarsministeriet i sidste halvdel af januar.
 § 9.  Cirkulæret træder i kraft ved udsendelsen.
 § 10.  Kundgørelse for Forsvaret B.4-6 af 1. juli 1989  

 ophæves.
 P.M.V.
 E.B.
