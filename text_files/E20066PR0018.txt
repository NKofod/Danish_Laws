Bilag R.1 Kompetence i straffesager I told- , skatte- og afgiftslovgivningen findes der i vidt omfang  

 straffebestemmelser for overtrædelse af den pågældende lovgivning.
Også i  

 bekendtgørelser til de enkelte love kan der findes straffebestemmelser.
 Det er domstolene, der har bemyndigelsen til at sanktionere strafbare  

 overtrædelser, og enhver, der er tiltalt for en strafbar overtrædelse, har  

 krav på at få afgjort skyldsspørgsmålet ved retten, hvis vedkommende ikke  

 kan erkende sig skyldig i en strafbar handling.
 Hvis den pågældende derimod kan erkende sig skyldig, er der i et vist  

 omfang givet mulighed for, at administrative myndigheder kan afslutte en  

 straffesag.
 Kompetencen til at træffe afgørelse i straffesager indenfor told,  

 skatte- og afgiftsområdet findes i en række næsten enslydende  

 bestemmelser, hvor told- og skatteforvaltningen bemyndiges til at træffe  

 afgørelse, hvis sagen kan afgøres med bøde, og den pågældende skatte-  

 eller afgiftspligtige erkender sig skyldig i overtrædelsen.
 Som eksempel på en kompetencebestemmelse kan nævnes  

 skattekontrollovens  

 (SKL) § 20, som har følgende ordlyd:
?Skønnes en overtrædelse ikke at ville medføre højere straf end bøde,  

 kan told- og skatteforvaltningen tilkendegive den pågældende, at sagen kan  

 afgøres uden retslig forfølgning, såfremt han erkender sig skyldig i  

 overtrædelsen og erklærer sig rede til inden for en nærmere angiven frist,  

 der efter begæring kan forlænges, at betale en i tilkendegivelsen angiven  

 bøde.? Der er ikke tale om en afgørelse i forvaltningsretlig forstand, men om  

 et forlig, hvor der opnås enighed mellem told- og skatteforvaltningen og  

 den pågældende skatte- eller afgiftspligtige om bødebeløb og betaling.
Der  

 kan ligeledes indgås forlig om betaling af omkostninger til beskikket  

 forsvarer, jf.  

 R.3.4 .
Dette kapitel gennemgår de processuelle regler for behandling af  

 skatte- og afgiftsstraffesager.
Behandlingen af skatte- og  

 afgiftsstraffesager varetages af Juridisk  

 Service.
R.2 Betingelser for strafansvar R. 2.1 De materielle betingelser De betingelser, der skal være opfyldt, før et strafansvar kan gøres  

 gældende, opdeles i objektive og subjektive ansvarsbetingelser.
De objektive betingelser vedrører gerningsbeskrivelsen i en  

 straffebestemmelse, objektive straffrihedsgrunde og strafophørsgrunde.
De  

 subjektive betingelser er knyttet til gerningsmanden, og omfatter  

 spørgsmålene om tilregnelighed og tilregnelse i form af forsæt eller  

 uagtsomhed.
 Bestemmelserne i told, skatte- og afgiftslovgivningen, som beskriver,  

 hvilke handlinger eller undladelser, der er strafbare, er således  

 objektive.
 I dette afsnit gennemgås bestemmelserne i skattekontrolloven, mens der  

 henvises til vejledningerne om told, moms, punktafgifter o.s.v. for  

 gennemgang af de relevante straffebestemmelser indenfor disse områder.
De andre både objektive og subjektive betingelser reguleres af  

 straffelovens  

 almindelige del, som finder anvendelse på alle strafbare forhold.
Endelig  

 indeholder straffelovens almindelige del regler om sanktionsfastsættelse,  

 som vil blive behandlet i afsnit om sanktioner.
R.2.1.1 Skattekontrolloven SKL omhandler de oplysninger, som skatteyder og tredjemand er pligtige  

 at afgive til told- og skatteforvaltningen i forbindelse med  

 skatteansættelsen.
SKL, afsnit III, §§ 13-23A, indeholder de  

 straffebestemmelser og processuelle bestemmelser, som knytter sig til  

 oplysningspligterne.
 De kriminaliserede forhold er enten afgivelse af urigtige eller  

 vildledende oplysninger, eller undladelse af at opfylde bestemte  

 oplysningspligter.
Strafansvaret er begrænset til forsætlige og groft uagtsomme  

 overtrædelser.
Strafferammen varierer fra bøde til fængsel i 1½ år,  

 hvor groft uagtsomme forhold alene kan straffes med bøde.
I særlig grove  

 forsætlige tilfælde skal forholdet henvises til straffelovens § 289,  

 der øger strafferammen til 8 år.
SKL § 13, stk. 1: Forsætlig afgivelse af urigtige eller vildledende  

 oplysninger med forsæt til at unddrage det offentlige skat.
Kan straffes  

 med bøde og fængsel.
 SKL § 13, stk. 2: Gerningsindholdet svarer til stk. 1, men handlingen  

 begås af grov uagtsomhed.
SKL § 13 A, stk. 1: Overtrædelse af oplysningspligt jf.
SKL §§ 11 A-D,  

 vedrørende aktiver i udlandet.
Både forsætlige og groft uagtsomme forhold  

 kan straffes.
 SKL § 13 A, stk.2: Hvis der er forsæt til at unddrage det offentlige  

 skat, kan straffen stige til fængsel i 1½ år.
SKL § 13 B, stk. 1: Forsætlig udstedelse af urigtige faktura eller  

 anden urigtig dokumentation for levering eller aftagelse af varer eller  

 ydelser, hvor dokumentationen er egnet til at indgå i skatteansættelsen.
I  

 momslovens § 81, stk. 4, findes en tilsvarende bestemmelse om  

 medvirken til unddragelsen af afgifter.
 SKL § 13 B, stk. 2: Gerningsindholdet svarer til stk. 1, men handlingen  

 begås af grov uagtsomhed.
 SKL § 13 C, stk. 1: Virksomhedens forsætlige aftagelse af varer  

 eller ydelser på så fordelagtige vilkår, at det er sandsynligt, at yderen  

 ikke opfylder sine skattemæssige forpligtelser til det offentlige.
 SKL § 13 C, stk. 2: Gerningsindholdet svarer til stk. 1, men handlingen  

 begås af grov uagtsomhed.
SKL § 14, stk. 1: Afgivelse af urigtige eller vildledende oplysninger  

 til brug for kontrollen med skatteligning og skatteberegning.
Bestemmelsen  

 omfatter både forsætlige og groft uagtsomme forhold.
Kan straffes med bøde  

 og fængsel.
 SKL § 14, stk. 2: Undladelse af at opfylde oplysningspligter uden at  

 forholdet falder ind under stk. 1. Kan alene straffes med bøde.
 SKL § 14, stk. 3: Ny  

 bestemmelse med virkning fra 1.  

 juli 2006, hvor der er indført en skærpet ordensbøde for manglende  

 indberetning af aftale om udenlandske virksomheders eller udenlandske  

 personers arbejde i Danmark, jf. oplysningspligten i SKL § 7 E  

.
SKL § 14, stk. 4: Urigtige oplysninger, jf.
SKL § 3 B, stk. 6, kan  

 straffes med bøde.
Forsætlige undladelser, der medfører, at skatteansættelse undgås, fordi  

 told- og skatteforvaltningen ikke har registereret den pågældende som  

 skattepligtig.
Grov uagtsomhed er straffri.
 SKL § 16, stk. 1: Undladelse af at opfylde underretningspligt, hvis  

 skatteansættelsen er for lav, indenfor en tidsfrist på 4 uger efter  

 selvangivelsesfristens udløb.
SKL § 16, stk. 2: Forsætlig eller grov uagtsom undladelse af stk. 1,  

 straffes med bøde.
I det omfang overtrædelsen har karakter af en  

 ordensforseelse, straffes der ikke.
I situationer, hvor bevisbyrden ikke  

 kan løftes for overtrædelse af § 16, stk. 3, men hvor unddragelsesrisiko  

 er åbenbar, kan stk. 2 anvendes, se afsnit  

 R.5.4.2 .
SKL §  

 16, stk. 3: Forsæt til unddragelse af skat ved overtrædelse af stk. 1.  

 Dette er bestemmelsens kerneområde.
Sigtelse efter § 16, stk.  

 3 afskærer anvendelsen af § 13, stk. 1, selvom skatteyderen  

 efter sigtelse efter § 16 afgiver urigtige eller vildledende oplysninger,  

 idet denne handling alene kvalificerer forsætsbedømmelsen i § 16, stk.  

 3.
 Bestemmelsen er en ordensforskrift, der omfatter forskellige former for  

 regnskabsmangler.
SKL §  

 17, stk. 1: Undladelse af at føre regnskab eller grov uorden i regnskabet,  

 samt manglende opbevaring af regnskabsbilag og grundlaget for  

 indberetninger til SKAT.
Straffen er begrænset til bøde.
SKL §  

 17, stk 2: Manglende efterlevelse af regler om omregning mellem regnskab i  

 fremmed valuta og pligtmæssige oplysninger i dansk mønt.
Straffen er  

 begrænset til bøde.
 SKL §  

 17, stk. 3: Ny bestemmelse, der hjemler bødestraf for manglende opfyldelse  

 af krav til skriftlig dokumentation ved transfer pricing.
 Strafansvar for juridiske personer.
 SKL § 19, stk. 1: Forbud mod selvinkriminering, se afsnit  

 R.4.1.1.1 .
 SKL §  

 19, stk. 2: Ransagning skal ske i overensstemmelse med retsplejelovens  

 regler, se afsnit  

 R.4.5.1 .
 Hjemmel til administrativ behandling af skattestraffesager.
Hjemmel til tillægsskat, hvis strafansvaret er forældet.
Tillægsskatten  

 skal svare til skatten af de udeholdte indtægter.
Der kan kun  

 opkræves tillægsskat, hvis det er SKL §§ 13, 15, 16 eller 18, der er  

 overtrådt.
 Hjemmel til at told- og skatteforvaltningen kan anmode politiet om  

 bistand i efterforskningen af skatte- og  

 afgiftsstraffesager.
R.2.1.2 Straffeloven Straffelovens § 289 er en strafskærpelsesbestemmelse, der omfatter  

 forsætlige overtrædelser med henblik på unddragelse af særlig grov  

 karakter i hele skatte-, told-, afgifts- og tilskudslovgivningen.
Der skal  

 være en direkte henvisning til § 289, for at denne kan  

 anvendes i den pågældende skatte- eller afgiftslov.
Strafferammen er  

 8 år.
§ 289 anvendes, når unddragelsen er på 500.000 kr. og derover.
Dette  

 krav gælder for hver af overtrædelserne.
Fx kan en skatteunddragelse på  

 400.000 kr. og en momsunddragelse på 400.000 kr. ikke samlet føre til, at  

 der kan tiltales for § 289 for både skatte- og momsunddragelsen.
Straffelovens § 289 a omfatter afgivelse af urigtige og vildledende  

 oplysninger til brug for afgørelser om betaling eller tilbagebetaling af  

 told eller afgifter til EU.
Bestemmelsen er subsidiær, således at den kun  

 anvendes, hvis der ikke i den relevante særlovgivning findes den fornødne  

 strafferetlige beskyttelse.
Særlig grov overtrædelse af straffelovens §  

 289 a straffes efter § 289.
Straffelovens § 302 giver hjemmel til at straffe overtrædelse af  

 lovgivningens krav til regnskabsmateriale med fængsel indtil 1½ år.
I  

 særlige grove tilfælde af uorden i regnskabsmateriale eller manglende  

 regnskaber, kan denne bestemmelse således anvendes sammen med tilsvarende  

 bestemmelser i skatte- og afgiftslovgivningen.
R.2.2 Strafferetlig forældelse R.2.2.1 Reglerne i straffelovens § 93 Reglerne om forældelse af påtale findes i  

 straffelovens  

 kapitel 11, §§ 92-94.
 Efter reglerne i straffelovens § 92 straffes en overtrædelse ikke, når  

 der er indtrådt forældelse efter straffelovens §§ 93 og 94.
 Er forældelse indtrådt efter disse regler, er retsvirkningen  

 frifindelse.
 De almindelige forældelsesfrister er anført i § 93, stk. 1, hvor  

 forældelsen er knyttet til strafferammen i den pågældende overtrædelse, og  

 i § 93, stk. 2, nr. 2, er der anført en særlig forældelsesfrit for  

 overtrædelse af skatte-, told-, afgifts- eller tilskudslovgivningen.  

 Reglerne er ændret ved lov nr. 559 af 24. juni 2005.
 Forældelsesfristen efter straffelovens § 93, stk. 1, nr. 1, er 2 år,  

 når der ikke er hjemlet højere straf end fængsel i et år for  

 overtrædelsen.
Dette betyder for overtrædelse af alle de bestemmelser, hvor straffen  

 alene er bøde, at forældelsesfristen for disse er 2 år.
Det er typisk  

 ordensbestemmelser, hvor der ikke er forsæt til at unddrage det offentlige  

 skat eller afgifter.
Forældelsesfristen i § 93, stk. 1, nr. 2, er 5 år, når strafferammen er  

 over 1 år og indtil 4 år.
Mange bestemmelser om overtrædelser i skatte-  

 told- og afgiftslovgivningen har en strafferamme fra bøde til fængsel  

 i 1½ til 2 år, og der gælder i disse tilfælde en 5-årig forældelse.  

 Det gælder også i tilfælde, hvor den konkrete santion, som udmåles for  

 overtrædelsen, er bøde.
Det er alene strafferammen, der afgør  

 forældelsesfristen, og det er således ikke et krav, at der opnås eller kan  

 opnås uberettiget vinding.
Forældelsesfristen er efter § 93, stk. 1, nr. 3, 10 år, når  

 strafferammen er over 4 år indtil 10 år.
Det betyder, at forhold, der  

 falder ind under straffelovens § 289, har en forældelsesfrist på 10  

 år.
Forældelsesfristen for alle forhold, hvor der opnås eller kan opnås  

 uberettiget vinding, og som ikke falder ind under § 289, er 5 år, jf.  

 straffelovens § 93, stk. 2, nr. 2. Det betyder, at den 10-årige  

 forældelse af skattekontrollovens §§ 13, 15 eller 16 samt unddragelse i  

 forbindelse med overtrædelse af momsloven er bortfaldet.
Den 5-årige  

 forældelse gælder pr. 1. juli 2005.
 I skatte- , told- og afgiftslovgivningen er der i vidt omfang hjemmel  

 til at straffe juridiske personer (selskaber m.v.). Selvom en juridisk  

 person kun kan få bødestraf, er forældelsesfristen for juridiske personer  

 identiske med forældelsesfristerne for de materielle straffebestemmelser,  

 som er overtrådt.
R.2.2.2 Forældelsesfristens  

 påbegyndelse Forældelsesfristen påbegyndes den dag, da den strafbare virksomhed  

 eller undladelse er ophørt, jf. straffelovens § 94, stk. 1.
 For handlingsforbrydelser, fx indgivelse af urigtige oplysninger i  

 selvangivelse eller afgiftsangivelse, påbegyndes forældelsesfristen ved  

 afgivelsen af de urigtige oplysninger.
 For undladelsesforbrydelser, fx undladelse af indbetaling af afgifter  

 eller undladelsen af at reagere på for lav skatteansættelse, påbegyndes  

 forældelsesfristen principielt først, når undladelsen bringes til ophør.  

 Retspraksis har dog fastslået, at hvis en strafbar undladelse er nøje  

 tidsbestemt og omfatter den undladte betaling, meddelelse osv. på nærmere  

 angivne datoer, regnes forældelsesfristen fra denne dato.
Straffelovens § 93, stk. 4, der omhandler forældelsesfrist i  

 situationer, hvor der ved samme handling er begået flere overtrædelser med  

 forskellige forældelsesfrister, er ikke ændret.
Da retspraksis har anset  

 urigtige momsangivelser i fortløbende angivelsesperioder for en fortsat  

 forbrydelse, og forældelsesfristen, jf. § 94, stk. 1, regnes fra den dag,  

 forbrydelsen er ophørt, er det i momssager af denne karakter fra den  

 sidste angivelsesfrist, at forældelsen løber.
I hvilket omfang en momsovertrædelse kan trække andre overtrædelser med  

 sig i forlængelsen af forældelsesfristen, afhænger af fortolkningen af  

 kravet til, at overtrædelserne skal være begået ved samme handling.
Der  

 vil således være tale om en meget konkret afvejning i forhold til sagens  

 faktum.
Da de fleste overtrædelser af skatte- og afgiftslovgivningen  

 kræver forskellige erklæringer med forskellige frister, vil det antageligt  

 snarere være undtagelsen end hovedreglen, at der kan statueres en  

 sammenhængende forbrydelse.
R.2.2.3 Afbrydelses af  

 forældelsesfristen Forældelsesfristen afbrydes, jf. § 94, stk. 5: "når den pågældende  

 gøres bekendt med sigtelsen, eller når anklagemyndigheden anmoder om  

 rettergangsskridt, hvorved den pågældende sigtes for overtrædelsen". Dette  

 er en forenkling af reglerne om fristafbrydelse, som giver politiet  

 mulighed for fristafbrydelse uden at iværksætte rettergangsskridt.
Det  

 fremgår af Justitsministeriets kommenterede høringsoversigt af 8. november  

 2004 (L 98 - Bilag 1), at "der med lovforslaget ikke tilsigtes en ændring  

 af de gældende regler for andre myndigheder end politiet og  

 anklagemyndigheden." For en juridisk person afbrydes forældelsen, når sigtelsen er forkyndt  

 overfor en person, der efter retsplejelovens § 157 kan modtage  

 forkyndelser på den juridiske persons vegne.
Der er ikke tale om realitetsændring i forhold til, i hvilket omfang en  

 sigtelse fra told- og skatteforvaltningen er fristafbrydende.  

 Sigtelsen er fristafbrydende i alle sager, der kan afgøres administrativt.  

 Den er ligeledes fortsat gældende, når sagen overgives til politiet, hvis  

 sigtelsen vedrører præcist samme forhold.
Dette vil fx gælde for alle  

 sager, der oversendes til politiet, fordi et bødeforelæg ikke er  

 vedtaget.
Hvis sagen overdrages til politiet, fordi der er tale om en udvidelse  

 af sigtelsen, vil told- og skatteforvaltningens oprindelige  

 sigtelse ikke være fristafbrydende.
Politiet skal således gøre sigtede  

 bekendt med den nye sigtelse for at sikre, at forældelsesfristen afbrydes.  

 Tidligere krævede fristafbrydelse, at der blev foretaget  

 rettergangsskridt.
I spørgsmålet om en sigtelse er fristafbrydende, gælder således et  

 dækningsprincip.
Sigtelsen skal dække de forhold, der efterfølgende rejses  

 tiltale for.
Dette er fastslået af retspraksis og må antages forsat at  

 være gældende ved fortolkning af den nye bestemmelse i § 94, stk. 5.
Når fristen for forældelse er afbrudt efter straffelovens § 94, stk. 5,  

 løber ingen yderligere frister, som strafansvaret kan forældes efter.  

 Strafansvaret forældes herefter som udgangspunkt ikke.
Der gælder dog en  

 undtagelse i § 94, stk. 6, hvor forældelsesfristen genoplives og igen  

 løber fra det tidspunkt, hvor forholdet er begået.
Hvis den strafferetlige  

 forfølgning standses enten ved formel beslutning eller i praksis på  

 ubestemt tid mister sigtelsen sin virkning som fristafbrydende faktor.
Der  

 kan på ny sigtes i sagen, hvis den ikke er grebet af forældelsen.
R.2.3 Ansvarssubjekter Straffebestemmelserne er opbygget, således at det terminologisk er en  

 gerningsmand, dvs. én fysisk person, der har begået den strafbare  

 handling og kan ifalde straf.
Imidlertid er strafansvaret ikke begrænset til én fysisk person.
Der  

 kan være flere ansvarlige for den strafbare handling, og dette kan  

 straffes efter reglerne om medvirken jf. straffelovens § 23. Der findes  

 yderligere bestemmelser i told-, skatte- og afgiftslovgivningen, der  

 kriminaliserer særlige former for medvirkensansvar, fx skattekontrollovens  

 §§13 A, B, C og § 14.
Inden for told- og skatteforvaltningens område kan et særligt ansvar  

 for medvirken være aktuelt.
Det drejer sig om rådgiveransvar, hvor en  

 advokat eller revisor har rådgivet eller handlet på en måde, der betyder,  

 at klienten har realiseret et strafbart gerningsindhold.
Dette kan dels få  

 betydning for vurderingen af klientens ansvar, dels give rådgiveren et  

 selvstændigt ansvar.
Strafansvaret kan ligeledes pålægges en juridisk person, jf.  

 straffelovens kapitel 5, §§ 25-27. En juridisk person er alle former for  

 selskaber, fonde, boer, kommuner og statslige myndigheder.
Det kan også  

 være en enkeltmandsvirksomhed, for så vidt dens størrelse og organisation  

 kan sidestilles med en selskabskonstruktion.
 For at en juridisk person kan pålægges strafansvar kræves, at der inden  

 for den juridiske persons virksomhed er begået en overtrædelse, der kan  

 tilregnes en eller flere til den juridiske person knyttede personer eller  

 til den juridiske person som sådan.
Der er således ikke tale om et objektivt ansvar, idet der skal kunne  

 bevises forhold begået i den juridiske person, som kan karakteriseres som  

 enten forsætlige eller groft uagtsomme.
Det er dog ikke et krav, at den  

 eller de personer, der rent faktisk har begået forholdet, skal kunne  

 identificeres.
En juridisk person kan alene ifalde bødeansvar.
Det betyder, at alle  

 straffesager indenfor told- og skatteforvaltningens område, hvor  

 ansvarssubjektet er en juridisk person, kan afgøres  

 administrativt.
Bestemmelsen om juridiske personers ansvar udelukker ikke, at der  

 samtidig kan gøres et personligt ansvar gældende mod den ansvarlige  

 fysiske person, særligt hvis denne indtager en overordnet stilling og har  

 handlet med forsæt eller udvist særlig grov uagtsomhed.
Det gælder også i  

 tilfælde, hvor lovgivningen pålægger en person et selvstændigt og  

 individuelt ansvar for overholdelse af reglerne.
Rigsadvokaten har i meddelelse nr. 5/1999 udsendt en instruks om valg  

 af ansvarssubjekter i sager om virksomhedsansvar.
Hovedretningslinien i  

 denne instruks er, at udgangspunktet ved valg af ansvarssubjekt er, at der  

 rejses tiltale mod den juridiske person og ikke mod enkeltpersoner i den  

 juridiske person.
Det fremhæves dog i indledningen, at særlovgivningen med hjemmel til  

 virksomhedsansvar kan indeholde bestemmelser, der kan begrunde, at  

 anklagemyndigheden fraviger det almindelige krav om valg af  

 ansvarssubjekt, men alligevel har meddelelsen givet anledning til uenighed  

 mellem anklagemyndigheden og told- og skatteforvaltningen om  

 tiltalerejsning i en række konkrete situationer.
Rigsadvokaten har  

 godkendt, at told- og skatteforvaltningen fortsætter den nedenfor  

 beskrevne praksis.
 Told- og skatteforvaltningens praksis bygger på det almindeligt  

 gældende udgangspunkt, at straffen for forsætlige overtrædelser af skatte-  

 og afgiftslovgivningen skal udmåles ens, uanset om en erhvervsdrivende  

 driver virksomhed med personlig hæftelse eller i selskabsform.
Dette udgangspunkt støttes af domspraksis.
Valg af ansvarssubjekt er  

 afgørende i sager, hvor der kan udmåles frihedsstraf, da den juridiske  

 person alene kan idømmes bødestraf.
Men det kan også være afgørende, om  

 det er personen eller virksomheden, der hæfter for en bødestraf.
I praksis vedrører det først og fremmest hovedaktionær- eller  

 hovedanpartsselskaber, hvor ejeren har haft eneansvar for de  

 ansvarspådragende handlinger.
Der vil typisk være tale om, at  

 virksomhedskonstruktionen er skabt med det formål at frigøre hovedmanden  

 for personligt ansvar.
Der kan også være tale om stråmandsvirksomhed, hvor den person, der har  

 forsæt til svigen og nyder godt af unddragelsen, er en anden end den  

 formelle ejer.
Efter omstændighederne gøres der også personligt ansvar  

 gældende for groft uagtsomme overtrædelser.
R.2.4 Tilregnelse: forsæt og grov  

 uagtsomhed Det er en betingelse for at gøre strafansvar gældende, at der objektivt  

 er foregået noget ulovligt - det der er sket, skal være i strid med en  

 straffebestemmelse - og yderligere skal denne krænkelse være sket med  

 subjektiv tilregnelse.
Det forhold, at der fx objektivt set foreligger en forkert  

 skatteansættelse, danner ikke umiddelbart grundlag for at gøre et  

 strafansvar gældende.
Det, der er sket objektivt, skal også være i strid  

 med en af lovgivningens straffebestemmelser.
Desuden kræves der subjektiv  

 tilregnelse.
Det vil sige, at den objektive overtrædelse af  

 straffebestemmelsen skal kunne bebrejdes gerningspersonen, idet denne  

 enten skal have handlet forsætligt eller have udvist grov uagtsomhed.
Den løbende lignings- og kontrolvirksomhed har til formål at konstatere  

 og berigtige fejl i ansættelserne.
Langt de fleste konstaterede fejl  

 behandles efter de almindelige forvaltningsretlige regler uden, at et  

 strafferetligt ansvar kommer på tale.
I relativt få tilfælde forekommer  

 der imidlertid så graverende fejl, at det bør undersøges, om et  

 strafferetligt ansvar er aktuelt.
Der foreligger således mistanke om  

 strafbart forhold.
I sådanne situationer, skal det først og fremmest  

 konstateres om den omhandlede fejl i ansættelsen også indebærer, at der  

 objektivt er foretaget en handling (eller undladelse), der er omfattet af  

 en straffebestemmelse.
 Når det er blevet afklaret, om en straffebestemmelse objektivt er  

 overtrådt, skal der tages stilling til om den subjektive betingelse om  

 tilregnelse også er opfyldt.
I praksis forholder det sig således på skatte- og afgiftsområdet, at  

 det ofte er klarlagt, hvad der objektivt er sket, inden en  

 straffesag indledes over for borgeren.
Det betyder, at de  

 konkrete ansvarssager i høj grad drejer sig om at få undersøgt, om den  

 subjektive betingelse - forsæt eller grov uagtsomhed - er opfyldt.
SKAT har bevisbyrden for, at der foreligger et strafbart forhold.  

 Hvis der er tvivl herom, skal enhver berettiget tvivl komme skatte- eller  

 afgiftsyderen til gode.
Hvis der foreligger berettiget tvivl, skal en  

 ansvarssag ikke rejses.
 Er  

 der tvivl om, hvorvidt tilregnelsen er forsætlig eller groft uagtsom, skal  

 tvivlen på samme måde komme skatte- eller afgiftsyderen til gode, således  

 at der kun rejses bødesag efter bestemmelserne om grov uagtsomhed.
Selvom SKAT har bevisbyrden for, at der er handlet med forsæt eller  

 grov uagtsomhed, er det ikke en betingelse for at statuere  

 ansvar, at borgerne fx indrømmer, at vedkommende har handlet mod bedre  

 viden.
Bedømmelsen af, om der foreligger den fornødne subjektive  

 tilregnelse, beror på en samlet vurdering af borgerens viden, de  

 forholdsregler, der er taget og adfærden i øvrigt, i den konkrete  

 situation.
 Hvis borgeren ikke kan tilslutte sig SKATs bedømmelse af tilregnelsen,  

 skal sagen oversendes til politiet.
 De forsætlige overtrædelser af skatte- og afgiftslovgivningen stiller  

 typisk krav om, at der skal foreligge bevis for forsæt til unddragelse.  

 Forsættet omhandler således ikke kun tilsidesættelse af oplysningspligten,  

 enten ved urigtig eller fejlagtig angivelse eller ved undladelse, men også  

 den følge, at handlingen eller undladelsen resulterer i eller er egnet til  

 at resultere i en unddragelse.
Forsættet skal være til stede på gerningstidspunktet.
Det betyder, at  

 hvis den skatte- eller afgiftspligtige ikke er opmærksom på, at han har  

 begået en fejl, der giver ham en uretmæssig fordel og er egnet til at  

 unddrage det offentlige skat eller afgifter, så kan han ikke straffes for  

 en forsætlig overtrædelse.
Han har handlet uagtsomt i gerningsøjeblikket  

 og kan derfor alene straffes for grov uagtsomhed, hvis det er en grov  

 uagtsom mangel på agtpågivenhed, han har udvist.
 Hvis gerningsmanden efterfølgende bliver opmærksom på, at han har  

 afgivet forkerte oplysninger, kan der eventuelt statueres forsæt til  

 undladelse af at berigtige de fejlagtige oplysninger, hvis dette er  

 kriminaliseret i lovgivningen.
 Forsætsbegrebet er ikke defineret i selve straffeloven, men retspraksis  

 opererer med tre forskellige grader af forsæt:
 Hvis det ikke kan lægges til grund, at gerningspersonen på en eller  

 anden måde har forholdt sig accepterende til det strafbelagte resultat,  

 kan der højst statueres grov uagtsomhed.
Uagtsomhed er som udgangspunkt en bebrejdelsesværdig adfærd.
Der  

 foreligger uagtsomhed, når en person ikke har udvist den agtpågivenhed,  

 som vedkommende var pligtig til at udvise over for andres rettigheder.
Det  

 vil sige, at der opstilles en norm for, hvad der i den aktuelle situation  

 kræves af omhu fra borgerens side, og det er principielt domstolene, der  

 opstiller denne norm.
 Skatte- og afgiftslovgivningen pålægger borgerne en række pligter, og  

 der tages udgangspunkt i disse pligter, når der tages stilling til, om der  

 foreligger et forhold, som kan bebrejdes borgeren.
Uagtsomheden kan både være bevidst og ubevidst.
Den ubevidste  

 uagtsomhed er karakteriseret ved manglende omtanke eller ren tankeløshed,  

 mens den bevidste uagtsomhed omfatter gerningsmandens forståelse af  

 risikoen for, at hans handling er strafbar, men uden han har accepteret  

 risikoen som en konkret mulighed.
 Den bevidste uagtsomhed adskiller sig således alene fra  

 eventualitetsforsættet ved, at der ikke foreligger en accept af det  

 negative resultat.
Den grove uagtsomhed er en særlig bebrejdelsesværdig afvigelse fra  

 normal handlemåde.
Grov uagtsomhed kan både være ubevidst og bevidst.
Det  

 kan i bestemte sammenhænge være mere bebrejdelsesværdigt, at  

 gerningsmanden slet ikke ulejliger sig med at tænke over risikoen ved sin  

 handling, end at han når frem til en fejlslutning.
Ifølge skatte- og afgiftsstrafferetten er det kun grov uagtsomhed, der  

 er ansvarspådragende.
Det vil sige, at borgeren i kvalificeret grad skal  

 have undladt at udvise den påkrævede omhu.
Hvis borgeren blot har  

 tilsidesat almindelig agtpågivenhed, foreligger der kun simpel uagtsomhed,  

 og denne skyldgrad er ikke strafbar indenfor skatte- og  

 afgiftsstrafferetten.
R.3 Forsvarerbistand Reglerne om forsvarerbistand i administrative bødesager findes i lov om  

 adgang til forsvarerbistand under en administrativ skatte- eller  

 afgiftsstraffesag, jf.  

 lovbekendtgørelse       nr. 827 af 25. august 2005 .
 Ved  

 bekendtgørelse       nr. 960 af 12. oktober 2005  har skatteministeren  

 fastsat regler om  

 vejledning om forsvarerbeskikkelse under en administrativ skatte- og  

 afgiftsstraffesag.
Det fremgår af bekendtgørelsens § 2, at vejledning om adgangen til at  

 begære en forsvarer beskikket skal gives i forbindelse med,  

 at SKAT begynder forhandlingen med den pågældende om spørgsmålet  

 om strafansvar.
Vejledningen skal gives skriftligt og skal indeholde en  

 orientering om den beskikkede forsvarers beføjelser,  

 jf. bekendtgørelsens § 3, stk. 1.
 Vejledning kan undlades, når sagen alene vil kunne medføre en bøde på  

 ikke over 1.500 kr., jf. bekendtgørelsens § 1, stk. 3.
Skriftlig vejledning,   

 blanket       nr. 51.014 , skal sendes ud sammen med det brev, hvori den  

 pågældende  

 sigtes.
I sager, hvor der gennemføres en ansvarsforhandling, gentages  

 vejledningen mundtligt ved indledningen til ansvarsforhandlingen.
 Vejledningen skal desuden indeholde oplysning om, at borgeren, hvis  

 denne findes skyldig, har pligt til at erstatte det offentlige sagens  

 omkostninger, jf. bekendtgørelsens § 3, stk. 2. Det skal endelig  

 fremgå af vejledningen, at i sager, der afgøres udenretligt med vedtagelse  

 af en bøde, kan tillige spørgsmålet om omkostninger til forsvarerbistand  

 afgøres med vedtagelse, jf. bekendtgørelsens § 3, stk. 3.
 En ansvarsforhandling kan gennemføres uden forsvarerens  

 tilstedeværelse, selv om sigtede ønsker en forsvarer beskikket, jf.  

 bekendtgørelsens § 4. Det er dog en forudsætning herfor, at sigtede  

 skriftligt giver sit samtykke hertil, samt at omstændighederne ikke taler  

 imod, at forhandlingen gennemføres uden forsvarerens tilstedeværelse - som  

 fx hvor SKAT har en selvstændig interesse i, at der beskikkes en  

 forsvarer.
 Den beskikkede forsvarer indkaldes til en eventuel ansvarsforhandling  

 sammen med den sigtede.
 Med begrebet borger menes der i forsvarerbistandsloven alene fysiske  

 personer.  Der er ikke belæg i forarbejderne til  

 forsvarerbistandsloven for at beskikke en forsvarer til juridiske  

 personer.
R.3.1 Betingelser for beskikkelse Ved SKATs behandling af en sag om strafansvar for overtrædelse af  

 skattelovgivningen, bortset fra toldlovgivningen, kan der beskikkes  

 borgeren en forsvarer, når sagens beskaffenhed, borgerens person eller  

 omstændighederne i øvrigt gør det ønskeligt, og borgeren ikke selv har  

 skaffet sig bistand af en forsvarer, jf.  

 forsvarerbistandslovens  

 § 1.
Det afhænger således af et konkret skøn, om der i den enkelte sag skal  

 ydes bistand.
Forsvareren beskikkes af retten.
 Begæring om forsvarerbeskikkelse kan fremsættes såvel af den sigtede  

 som af SKAT, jf. forsvarerbistandslovens § 2, stk. 2.
SKATs adgang til at begære en forsvarer beskikket for den sigtede er  

 begrundet med, at myndighederne kan have en selvstændig interesse i, at  

 sigtede bistås af en forsvarer.
Dette vil fx være tilfældet i sager, der  

 efter deres karakter er egnede til administrativ afgørelse, men hvor  

 sigtedes personlige forhold gør det vanskeligt at lade vedkommende vedtage  

 et bødeforelæg på egen hånd.
Når begæringen om forsvarerbeskikkelse er  

 fremsat af SKAT, skal den sigtede have meddelelse  

 herom.
SKAT skal i disse tilfælde underrette retten om sigtedes  

 stillingtagen til beskikkelsesspørgsmålet.
Hvis sigtede selv har valgt en forsvarer, kan denne forsvarer begæres  

 beskikket, men sigtede har altid ret til at lade sig repræsentere af  

 en forsvarer, som han/hun selv har valgt.
Den valgte forsvarer er i  

 enhver henseende ligestillet med den beskikkede forsvarer.
Der er udarbejdet en  

 blanket nr 51.017  til  

 brug for begæring om beskikkelse.
Blanketten udfyldes og underskrives af  

 sagsbehandleren i ansvarssagen.
I de tilfælde, hvor begæring om  

 beskikkelse er fremsat af den sigtede, underskrives blanketten  

 endvidere af ham/hende, medmindre begæringen er fremsat  

 skriftligt.
I sager, hvor begæringen fremsættes af den sigtede,  

 bør SKAT normalt kun afgive en udtalelse om  

 beskikkelsesspørgsmålet, hvis retten anmoder om det.
 Begæringen om beskikkelse indbringes i alle tilfælde for byretten  

 af SKAT, jf. forsvarerbistandslovens § 2, stk. 2, 2. punktum, jf. i øvrigt  

 § 5 i Skatteministeriets bekendtgørelse nr. 960 af 12. oktober  

 2005. Retten træffer bestemmelse om forsvarerbeskikkelse efter en konkret  

 vurdering af behovet i den enkelte sag.
Forsvareren beskikkes af retten på det sted, hvor sigtede har bopæl  

 (hjemting), jf. forsvarerbistandslovens § 2, stk. 1, 1. punktum.
Hvis  

 sigtede ikke har bopæl her i landet, sker beskikkelsen på det sted, hvor  

 det findes hensigtsmæssigt, fx i den retskreds, hvor sigtede opholder sig,  

 eller hvis sigtede ikke længere er til stede her i landet, hvor sigtede  

 senest havde bopæl eller ophold.
Byrettens afgørelse vedrørende beskikkelse af forsvarer træffes ved  

 beslutning.
Hvis retten beslutter, at en forsvarer skal beskikkes, kan  

 afgørelsen ikke indbringes for landsretten, jf. forsvarerbistandslovens §  

 2, stk. 3, 1. punktum.
Beslutninger, hvorefter byretten afviser at beskikke en forsvarer, kan  

 derimod indbringes for landsretten, jf. forsvarerbistandslovens § 2, stk.  

 3, 2. punktum.
Dette sker ved kære.
Kærefristen er 14 dage fra rettens  

 afgørelse.
Kære iværksættes ved skriftlig henvendelse til vedkommende  

 byret.
 Hvis sigtede har fremsat begæring om bistand af forsvarer, og  

 beskikkelse afvises af retten, skal SKAT hjælpe sigtede med  

 at iværksætte kæren, såfremt sigtede anmoder om det.
R.3.2 Forsvarerens og sigtedes adgang til  

 materiale Den beskikkede forsvarer har krav på adgang til at gøre sig bekendt med  

 det undersøgelsesmateriale, som SKAT har tilvejebragt til brug ved  

 behandlingen af spørgsmålet om strafansvar,  

 jf. forsvarerbistandslovens § 3, stk. 1, 1. punktum.
 I det omfang materialet uden ulempe kan fotokopieres, skal fotokopier  

 udleveres til forsvareren, jf. forsvarerbistandslovens § 3, stk. 1, 2.  

 punktum.
Forsvareren må kun med SKATs samtykke overlevere det modtagne materiale  

 til andre, herunder den sigtede, jf. forsvarerbistandslovens § 3, stk. 1,  

 3. punktum.
Forsvareren er derimod berettiget til at orientere den  

 sigtede om materialets indhold, forevise det for den sigtede og  

 drøfte det med denne.
 Hvis hensynet til sagens opklaring eller trediemand undtagelsesvis gør  

 det påkrævet, kan reglerne i forsvarerbistandsloven § 3, stk. 1 fraviges,  

 således at forsvareren ikke har adgang til bestemte sagsakter eller kan få  

 pålæg om ikke at videregive de oplysninger, forsvareren har modtaget fra  

 SKAT, jf. forsvarerbistandslovens § 3, stk. 2.
 Sigtede uden forsvarerbistand kan efter anmodning få udleveret kopi af  

 det materiale, som SKAT har tilvejebragt til brug  

 for den sag, som sigtelsen angår, jf. retsplejelovens § 729 b, stk. 2.
 Da der forud for straffesagen har været en sag om ændret ansættelse af  

 skat og/eller afgifter, hvor den pågældende har aktindsigt efter  

 forvaltningslovens regler, vil samme principper for aktindsigt i dette  

 materiale være gældende, såfremt sigtede først anmoder om aktindsigt under  

 straffesagen.
 Aktindsigt i materiale, der er tilvejebragt under straffesagen,  

 reguleres af retsplejelovens regler om den sigtedes adgang til  

 aktindsigt.
R.3.3 Tvister om forsvarerens  

 beføjelser Hvis der opstår uenighed mellem forsvareren og told- og  

 skatteforvaltningen om forsvarerens beføjelser, indbringes spørgsmålet for  

 den ret, der har foretaget beskikkelsen, jf. forsvarerbistandslovens § 3,  

 stk. 3.
Forsvareren kan henvises til selv at indbringe spørgsmålet for den  

 pågældende byret.
Retten kan bestemme, at der skal afholdes et retsmøde  

 med henblik på mundtlig forhandling af spørgsmålet.
SKAT kan anmode om mundtlig forhandling.
Dette bør dog kun  

 ske i begrænset omfang og kun i sager af væsentlig betydning.
Rettens afgørelse træffes på begæring ved kendelse, der er genstand for  

 kære til landsretten.
Kærefristen er 14 dage regnet fra kendelsens dato.  

 Kære iværksættes ved skriftlig henvendelse til den byret, der har afsagt  

 kendelse.
 Bestemmelserne i retsplejeloven om beskikkelse af offentlige forsvarere  

 og udelukkelse af forsvarere finder tilsvarende anvendelse i  

 administrative skatte- og afgiftsstraffesager,  

 jf. forsvarerbistandslovens § 2, stk. 1, 2. punktum.
R.3.4 Forsvarerens vederlag og det offentliges  

 regreskrav Retsplejelovens regler om vederlag til offentlige og valgte forsvarere  

 finder tilsvarende anvendelse, jf. forsvarerbistandslovens § 4, stk. 1,  

 dvs. at vederlaget fastsættes efter straffesagens afslutning af den ret,  

 der har foretaget beskikkelsen, og betales forlods af told- og  

 skatteforvaltningen.
Når straffesagen er afsluttet, og sigtede ikke har vedtaget  

 sagsomkostninger, underretter SKAT den ret, der har foretaget  

 forsvarerbeskikkelsen, om udfaldet.
Hvis den sigtede har underskrevet  

 et bødeforelæg, vedlægges en kopi af dette.
 Retten skal have de oplysninger, som er af betydning for  

 fastlæggelsen af det offentliges regreskrav, f.eks. oplysninger om, at  

 væsentlige forhold, der oprindelig blev betragtet som ansvarspådragende,  

 er frafaldet efter forhandlinger med den beskikkede forsvarer, eller  

 væsentlige forhold efter forhandlinger er henført under mildere  

 straffebestemmelser (grov uagtsomhed i stedet for forsæt).
 Det skal endvidere indstilles til retten, hvem (den skatte- eller  

 afgiftspligtige/eller det offentlige) der efter SKATs opfattelse bør  

 udrede vederlaget til den beskikkede forsvarer.
Hvis det er nødvendigt for forsvareren at afholde udgifter til  

 sagkyndig bistand, f.eks. revisorbistand, kan disse godtgøres forsvareren,  

 jf.
TfS 1990.501 VLK, hvor en beskikket forsvarer blev tillagt godtgørelse  

 for udgifter til revisorbistand, idet landsretten udtalte, at det er fast  

 antaget i praksis, at en beskikket forsvarer, eventuelt efter rettens  

 forudgående godkendelse, kan indhente den sagkyndige bistand, der er  

 nødvendig for en forsvarlig udførelse af forsvarerens hverv.
 Vederlaget fastsættes ved kendelse, der kan kæres til højere ret.  

 Vederlaget udredes forskudsvis af SKAT.
Lovens § 4, stk. 2 giver mulighed for, at sigtede i forbindelse med  

 vedtagelse af bødeforelæg også kan indgå forlig i spørgsmålet om  

 omkostninger til sin forsvarer.
Ved forhandling om, hvem der skal bære  

 omkostningerne, skal samme hensyn inddrages som ved rettens fastsættelse  

 af omkostningerne.
Såfremt der er indgået forlig om betaling af  

 omkostninger, skal dette meddeles retten med anmodning om, at det indføres  

 i retsbogen.
Såfremt der ikke kan opnås enighed om fordeling af  

 sagsomkostningerne, overlades det til retten at træffe afgørelse, jf.  

 ovenstående afsnit.
Hvis sagen - efter ansvarsforhandling - slutter med andet end en bøde  

 (advarsel, henstilling eller henlæggelse), er der ikke hjemmel til at opnå  

 en udenretlig vedtagelse om omkostningerne til forsvareren.
Størrelsen af  

 salæret fastsættes i disse tilfælde af den ret, der har foretaget  

 beskikkelsen.
Kopi af afgørelsen sendes til retten.
Udgangspunktet vil  

 være, at sigtede ikke bliver pålagt omkostninger, med mindre de er  

 forårsaget af sigtedes tilregnelige og retsstridige handlinger eller  

 undladelser, jf.
UfR 2000.413 VLK.
Der skal tages stilling til hvem, der bærer omkostningerne, hvor  

 omkostningerne fuldt ud kan pålægges den ene af parterne eller fordeles  

 mellem parterne, samt størrelsen af forsvarerens salær og dækning af  

 eventuelle udlæg.
Ved fastsættelse af salær skal der tages hensyn til  

 forsvarerens tidsforbrug og eventuel rejsetid, og de vejledende takster  

 for salær til forsvarere i straffesager, som er offentliggjort af  

 landsretterne finder anvendelse, se nedenfor.
 Reglerne om sagsomkostninger i retsplejelovens kapitel 91 kan  

 være vejledende ved et forlig om fordeling af forsvarerens salær og andre  

 udlæg mellem SKAT og den sigtede.
 Hvis den sigtede findes skyldig, kan SKAT kun kræve de nødvendige  

 udgifter, der er medgået til sagens behandling, erstattet hos den  

 pågældende.
Den sigtede har ikke pligt til at erstatte omkostninger, der er  

 forårsaget af andres fejl og forsømmelser.
Hvis sagsbehandleren  

 eksempelvis fejlagtigt formulerer en grovere sigtelse, end der er belæg  

 for, og dette medfører et større udredningsarbejde for forsvareren med den  

 følge, at sigtelsen ændres i sigtedes favør, vil den sigtede ikke være  

 forpligtet til at betale den unødige omkostning.
 Hvis SKAT ikke har begrænset sigtelsen til en bestemt tilregnelsesgrad  

 (forsæt eller grov uagtsomhed), og SKATs undersøgelse alene har været  

 rettet mod det forhold, som bødevedtagelsen angår, skal salæret til den  

 beskikkede forsvarer bæres af den sigtede, jf.  

 SKM2004.92.ØLR .
 Den sigtede skal afholde omkostningen til den beskikkede forsvarer,  

 hvis dennes arbejdsopgave har omfattet de rejste forhold og selvom de kun  

 delvis erkendes af den sigtede, jf.  

 SKM2005.551.VLR .
 Drøftelse med borgeren - efter denne er blevet sigtet, og forsvareren  

 er blevet beskikket - om regulering af indkomstskatteansættelsen, anses  

 for en del af straffesagen.
 Om forsvarerens indsats i forhold til det opgjorte salær, se  

 SKM2005.551.VLR .
Det synes at være en forudsætning for at pålægge den sigtede at betale  

 sagens omkostninger, at sigtede ved vejledningen om forsvarerbistand har  

 fået underretning om, at han skal betale sagsomkostningerne, hvis han  

 vedtager en bøde.
Se om problematikken i Skat 1999.856 VLD.
 Præsidenterne for Vestre- og Østre Landsret har opstillet vejledende  

 takster pr. 1. november 2005 for salærer til forsvarere i straffesager.  

 Det fremgår heraf af grundtaksten pr. time er 1.350 kr. eksl. moms.
Salærer forhøjes  

 med mindst 550 kr. pr. time til forsvarere, der må rejse til  

 ansvarsforhandlingen.
Er der tale om en rejse over længere afstande, må  

 direkte rejseudgifter yderligere normalt tillægges.
Der sker ikke  

 forhøjelse af salæret, hvis forsvarerbeskikkelsen er betinget af, at  

 advokaten frafalder krav mod statskassen om godtgørelse for  

 rejseudgifter.
 Hvis forsvareren er fremmødt forgæves, eller ansvarsforhandlingen er  

 aflyst med dags varsel eller kortere frist, tillægges et salær på 1.000  

 kr.
For aflysninger med mere end dags varsel tillægges ikke salær.
Der  

 tillægges ikke salær, såfremt det er den pågældende forsvarers egne  

 forhold, f.eks. egen sygdom eller lignende, der er årsag til  

 aflysningen.
 Hvor samme advokat er forsvarer for flere i samme sag, nedsættes  

 salæret normalt for hver enkelt tiltalt med ½ til 1/3.
Indvilger sigtede  

 i helt eller delvist at betale omkostningerne, formuleres en  

 forligsskrivelse med en tilføjelse om, at størrelsen af udgiften til  

 forsvareren afventer hans opgørelse af tidsforbrug m.v., og at forliget  

 forudsætter SKATs godkendelse af opgørelsen.
Forliget udsendes til sigtede  

 sammen med bødeforelægget og skal underskrives af sigtede.
Sagsbehandleren skal anmode forsvareren om en timespecifikation, idet  

 det kun er den tid, der er anvendt på straffesagen, som er omfattet af  

 forsvarerbistandsloven.
Det skal vurderes, om det opgjorte timeforbrug er  

 rimelig i forhold til sagens omfang og kompleksitet.
Hvis SKAT ikke kan  

 godkende opgørelsen eller nå til enighed med forsvareren om opgørelsen, må  

 spørgsmålet om forsvarerens salær afgøres af den ret, der har foretaget  

 beskikkelsen.
Sigtede kan altid selv skaffe sig bistand af en forsvarer.
Dog  

 vedkommer vederlaget til en valgt forsvarer normalt ikke det  

 offentlige.
Efter  

 retsplejelovens  

 § 1008 har en sigtet, der senere findes skyldig, normalt pligt  

 til at erstatte det offentlige de nødvendige sagsomkostninger -  

 herunder salær til den beskikkede forsvarer.
Også denne regel gælder i  

 administrative skatte- og afgiftsstraffesager, jf. forsvarerbistandslovens  

 § 5.
Se TfS 1995.357 ØLK, hvor en erhvervsdrivende havde vedtaget en af  

 ToldSkat forelagt bøde for overtrædelse af momsloven, men den beskikkede  

 forsvarer fandt, at honoraret til forsvareren burde udredes af det  

 offentlige.
Både byretten og landsretten fandt det imidlertid mest korrekt  

 at pålægge den erhvervsdrivende at erstatte omkostningerne ved sagen,  

 herunder salæret til forsvareren, da den erhvervsdrivende havde vedtaget  

 bøden, og da den erhvervsdrivende havde bedt om at få beskikket en  

 forsvarer.
 Sagsomkostninger, der pålægges den sigtede eller som vedtages  

 administrativt, kan inddrives efter retsplejelovens regler om  

 sagsomkostninger, jf. forsvarerbistandslovens § 4 stk. 2.
 SKAT kan således opkræve det beløb, som retten har fastsat  

 til dækning af sagsomkostninger, og inddrivelse af kravet foretages af  

 restanceinddrivelsesmyndigheden, jf. lov om straffuldbyrdelse § 91, hvis  

 beløbet ikke betales inden for de fastlagte frister.
R.4 Straffesagens forberedelse og  

 undersøgelse R.4.1 Generelt om forholdet  

 ansættelsessag/straffesag Når en sag er oplyst på en sådan måde, at kontrol- eller  

 ligningsmedarbejderen i skattecentret har grund til at antage, at  

 den skatte- eller afgiftspligtige har overtrådt told-, skatte-  

 eller afgiftslovgivningen, skal der tages stilling til, om der skal gøres  

 strafansvar gældende.
 Det er således sagsbehandlerne i kontrol og ligning, der behandler  

 spørgsmålet om ændring af en afgifts- eller skatteansættelse og foretager  

 en eventuel ændring, mens den strafferetlige vurdering foretages  

 af sagsbehandlere i Juridisk Service, som beskæftiger sig med  

 ansvarssager.
 Den strafferetlige vurdering sker enten på grundlag af de  

 sagsakter, der foreligger, eller på grundlag af de pågældende akter  

 suppleret med en forhandling med den pågældende, jf. nedenfor om  

 ansvarsforhandling, afsnit  

 R.4.4 .
 Hvis Juridisk Service beslutter at indlede en  

 straffesag, gælder der en række rettigheder for personer, der er mistænkt  

 og sigtet for et strafbart forhold.
Retsplejeloven  

 indeholder en række bestemmelser, der tager sigte på at beskytte mistænkte  

 og sigtede i straffesager.
Ligeledes indeholder Den  

 Europæiske       Menneskerettighedskonvention  (EMRK) en række bestemmelser  

 til  

 beskyttelse af mistænkte og sigtede.
 Endelig har lov om retssikkerhed ved forvaltningens anvendelse af  

 tvangsmidler (lov nr. 442 af 9. juni 2004,  

 retssikkerhedsloven ),  

 som er trådt i kraft 1. januar 2005, bestemmelser om afgrænsningen mellem  

 almindelige kontrolsager og straffesager.
R.4.1.1 Sigtelse Den praktisk vigtigste bestemmelse i  

 retsplejeloven  

 for så vidt angår administrative straffesager inden for told- og  

 skatteforvaltningens område er bestemmelsen i § 752, stk. 1, der har  

 følgende ordlyd:
"Inden politiet afhører en sigtet, skal han udtrykkeligt gøres bekendt  

 med sigtelsen og med, at han ikke er forpligtet til at udtale sig.
Det  

 skal af rapporten fremgå, at disse regler er iagttaget." Der er ikke i dansk ret almindelige regler om, hvornår en person skal  

 anses for sigtet.
Dette må vurderes helt konkret med udgangspunkt i de  

 foreliggende beviser i den enkelte sag.
Når en borger eller virksomhed tilskrives om et forhold, som der findes  

 grundlag for at sigte vedkommende for, skal det direkte i brevet anføres,  

 at den pågældende borger eller virksomhed sigtes.
Dette sker ved, at det  

 så præcist, som det er muligt på det pågældende tidspunkt, beskrives, hvad  

 sigtelsen går ud på.
Det vil sige, at det skal anføres, hvilken  

 overtrædelse (med angivelse af lov og paragrafnummer), hvilken periode  

 eller hvilket tidspunkt, hvilken beløbsdifference, hvilket unddraget beløb  

 osv. der er tale om, samt en beskrivelse af overtrædelsen.
Det skal  

 endvidere tilkendegives overfor den pågældende borger eller virksomhed, at  

 vedkommende som sigtet ikke har pligt til at udtale sig, jf. nedenfor om  

 forbud mod selvinkriminering.
 Yderligere skal tidspunkt for en eventuel ansvarsforhandling oplyses,  

 og i sager, som kan afgøres administrativt, skal der orienteres om det  

 forventede afslutningstidspunkt.
 Hvis der gennemføres en ansvarsforhandling, dvs. en drøftelse af det  

 eventuelt ansvarspådragende forhold, med den pågældende borger eller  

 virksomhed, skal vedkommende som indledning til ansvarsforhandlingen  

 igen gøres bekendt med sigtelsen og med, at der ikke er pligt til at  

 udtale sig, jf. nedenfor, afsnit 4.1.1.1.
R.4.1.1.1 Forbud mod  

 selvinkriminering Et andet bærende element er selvinkrimineringsforbuddet, som  

 betyder, at ingen mistænkt eller sigtet er forpligtet til at afgive  

 sådanne udtalelser og oplysninger mv., at han derved beskylder sig selv  

 for en forbrydelse.
 Dette fremgår af  

 retsplejelovens  

 § 752, stk. 1, hvorefter en sigtet ikke er forpligtet til at udtale sig.  

 Den sigtede skal udtrykkeligt gøres bekendt med dette, når der rettes  

 henvendelse til en person, der er mistænkt eller sigtet for overtrædelse  

 af lovgivningen indenfor told- og skatteforvaltningens område.
 I smuglerisager skal retsplejelovens § 752, stk. 1, dog kun iagttages i  

 relation til udspørgen om smuglerier vedrørende tidligere indrejse, jf.  

 toldlovens § 23.
Hertil slutter sig bestemmelsen i EMRK artikel 6, der handler om "fair  

 trial", retten til en retfærdig rettergang.
EMRK indeholder ikke  

 udtrykkeligt et selvinkrimineringsforbud, men Den Europæiske  

 Menneskerettighedsdomstol har imidlertid fastslået, at et forbud mod  

 selvinkriminering kan udledes af EMRK artikel 6.
Retssikkerhedsloven ,  

 som er trådt i kraft den 1. januar 2005 indeholder regler om, hvordan  

 forvaltningen skal optræde ved anvendelsen af tvangsindgreb og  

 oplysningspligter.
Dette er lovens hovedformål, men den indeholder også  

 bestemmelser om afgrænsningen mellem de forvaltningsretlige indgreb og  

 strafferetsplejen i lovens §§ 9 og 10. Justitsministeriet har den 22.  

 december 2004 udgivet en  

 vejledning       om anvendelsen af retssikkerhedsloven.
Retssikkerhedsloven indeholder i § 10 et klart forbud mod  

 selvinkriminering, som dækker både fysiske og juridiske personer.  

 En person, der er under konkret mistanke om et strafbart  

 forhold, har således ikke pligt til at meddele oplysninger om sine  

 forhold til myndighederne, med mindre det kan udelukkes, at oplysningerne  

 har betydning for bedømmelsen af den formodede overtrædelse.
Dette er en  

 personlig beskyttelse.
Den pågældende behøver ikke at være sigtet, men  

 skal gives en sigtets rettigheder, når der er formodning om, at en  

 sigtelse kan blive aktuel.
 Trediemand har jf. retssikkerhedslovens § 10, stk. 2 pligt til at  

 meddele oplysninger i det omfang oplysningerne alene søges tilvejebragt  

 til brug for behandling af andre spørgsmål end fastsættelse af straf, se  

 afsnit  

 Q.8.4  om  

 retssikkerhedsloven og afsnit  

 P.2.2  

 om hjemmel til indhentelse af oplysninger fra trediemand.
Sigtede eller en person, der er givet sigtedes rettigheder, kan dog  

 give samtykke til at afgive oplysninger og samtykke til, at der indhentes  

 oplysninger hos trediemand til brug for straffesagen.
Dette samtykke skal  

 være skriftligt.
R.4.1.2 Anvendelse af kontrolbeføjelser og  

 oplysningsmidler En forudsætning for at kunne afslutte en række told-, skatte- og  

 afgiftsstraffesager administrativt er i et vist omfang anvendelse af  

 oplysninger, der er fremskaffet på grundlag af kontrolbeføjelser og  

 oplysningsmidler inden for told- og skatteforvaltningens område, i  

 praksis særligt SKL, afsnit II, §§ 6 - 12 A.
 Dette er der intet problem i, sålænge oplysningerne er fremkommet før  

 det tidspunkt, hvor det overvejes at sigte en skatte- eller  

 afgiftsyder.
 Imidlertid skal told- og skatteforvaltningen være opmærksom  

 på disse beføjelsers og midlers afgrænsning til de rettigheder, som  

 retssikkerhedsloven, retsplejeloven og EMRK, her særligt artikel  

 6, giver personer, der er mistænkt eller sigtet for strafbart forhold,  

 jf. afsnit 4.1.1.1.
Disse regler er udtryk for straffeprocessuelle grundprincipper, som har  

 en sådan karakter, at de er ophøjet til egentlige  

 menneskerettigheder.
De har derfor forrang for kontrolbeføjelserne og  

 oplysningsmidlerne i lovgivningen indenfor told- og  

 skatteforvaltningens område, som derfor til enhver tid og ubetinget må  

 vige for reglerne i retsplejeloven og EMRK.
Det fremgår af  

 retssikkerhedslovens        § 9, stk. 1, at tvangsindgreb overfor den  

 mistænkte med henblik på at  

 tilvejebringe oplysninger om det eller de forhold, som mistanken omfatter,  

 alene kan gennemføres efter reglerne i retsplejeloven.
Dette gælder  

 ligeledes tilvejebringelse af tilsvarende oplysninger fra trediemand jf. §  

 9, stk. 3, se afsnit  

 Q.7.1 .
Det følger derfor heraf, at told- og  

 skatteforvaltningens kontrolbeføjelser og oplysningsmidler ikke må  

 have karakter af efterforskningsskridt, dvs. anvendes i konfrontation med  

 en mistænkt.
Efterforskningsskridt over for en sigtet skal ske på et  

 andet grundlag end kontrolbeføjelserne og oplysningsmidlerne, eventuelt må  

 politiet inddrages med henblik på iværksættelse af straffeprocessuelle  

 tvangsmidler, fx ransagning.
Sigtede kan dog give samtykke til fravigelse af § 9, stk. 1, og stk. 3,  

 i retssikkerhedsloven.
Samtykket skal gives på et frivilligt, specifikt og  

 informeret grundlag, og sigtede kan til enhver tid tilbagekalde et  

 samtykke.
Samtykket skal være skriftligt.
I praksis betyder det, at når en sag er overgivet til Juridisk Service  

 til ansvarsvurdering, så er SKAT afskåret fra at anvende de  

 tvangsmidler, som er en naturlig del af kontrol- og ligningsprocessen.
For  

 yderligere gennemgang af retssikkerhedslovens bestemmelser henvises til  

 afsnit Q.
R.4.1.3 Fremme eller berostillelse af klagesag i  

 forhold til straffesagen De retningslinier, der er beskrevet i dette afsnit, gælder i alle sager  

 om unddragelse inden for told- og skatteforvaltningens område.
 I tilfælde, hvor klagen til skatteankenævnet eller Landsskatteretten  

 alene vedrører forhold, der ikke er inddraget under straffesagen,  

 fortsætter klagesagsbehandlingen og retsforfølgningen i straffesagen  

 uafhængigt af hinanden.
Klagesager behandles som udgangspunkt i det administrative klagesystem,  

 før straffesagen gennemføres.
Dette gælder især:
I tilfælde, hvor klagesagen fremmes på bekostning af straffesagen,  

 sendes en eventuel tiltalebegæring først til politimesteren, når den  

 administrative klagebehandling er gennemført.
I de tilfælde, hvor der er  

 risiko for, at strafansvaret forældes, skal SKAT dog anmode  

 politimesteren om at sigte den pågældende og i øvrigt stille straffesagen  

 i bero, indtil der foreligger en afgørelse i klagesagen.
Såfremt  

 straffesagen kan afgøres administrativt, foretager SKAT selv  

 sigtelsen.
 I følgende tilfælde søges straffesagen dog fremmet uanset klage over  

 det underliggende spørgsmål om kravet:
 I de tilfælde, hvor straffesagen søges fremmet uanset klagen,  

 skal SKAT indstille til klagemyndigheden, at sagsbehandlingen sættes  

 i bero.
 Den sag, der behandles først, jf. foranstående, søges fremmet mest  

 muligt.
R.4.2 Indledende visitation Ved afslutningen af en kontrol- eller ligningssag, når alle relevante  

 skatte-, moms- og afgiftsmæssige reguleringer i forhold til skatteyderen  

 er gennemført, skal sagsbehandleren i skattecentret overveje, om  

 borgeren eller virksomheden har overtrådt told-, skatte- eller  

 afgiftslovgivningen i en sådan grad, at det bør medføre  

 strafansvar.
 Vurderes det at være tilfældet, sorteres disse sager fra med henblik på  

 en indledende visitation.
Den indledende visitation kan eventuelt afvente fristen for klage over  

 skatteansættelserne til skatteankenævnet eller Landsskatteretten,  

 henholdsvis skatteankenævnets eller Landsskatterettens afgørelse i en  

 klagesag.
Det afhænger af, om der er gode grunde til at starte en  

 ansvarssag, fx for at afbryde den strafretlige forældelse, jf. ovenfor i  

 afsnit  

 R.4.1.3  

 om retningslinier for, hvornår en klagesag skal fremmes eller berostilles  

 i forhold til en straffesag.
Den indledende visitation skal foretages i direkte samarbejde med  

 sagsbehandlerne i skattecentrenes kontrol- og ligningsafdelinger.
Der skal  

 således ske en opsøgende visitation, hvor Juridisk Service sammen med  

 sagsbehandlerne i skattecentrenes kontrol- og ligningsafdelinger gennemgår  

 de udsøgte sager.
 Formålet er:
 De sager, som udvælges efter ovenstående procedure, medtages og  

 journaliseres som ansvarssager.
 Det kan i agterskrivelsen eller kendelsen meddeles den skattepligtige,  

 at sagen efterfølgende vil blive ansvarsvurderet.
 Hvis sagen drejer sig om overtrædelse af SKL eller en samtidig  

 overtrædelse af SKL og anden lovgivning indenfor told- og  

 skatteforvaltningens område, typisk momsloven, skal borgeren indkaldes til  

 ansvarsforhandling, se afsnit  

 R.4.4 .
 Juridisk Service kan dog undlade at indkalde borgeren til  

 ansvarsforhandling, hvis det af sagens oplysninger klart fremgår, at sagen  

 ikke vil kunne afgøres administrativt.
 I indkaldelsen til ansvarsforhandlingen sigtes borgeren efter  

 retsplejelovens regler og har hermed de retsbeskyttelsessgarantier, som en  

 sigtelse medfører, fx at borgeren ikke er forpligtet til at udtale sig og  

 har adgang til forsvarerbistand, jf. afsnit  

 R.4.1.1  

 og afsnit  

 R.3 .
 I andre ansvarssager inden for told- og skatteforvaltningens område er  

 der ikke fastsat regler for, at Juridisk Service skal underrette  

 borgeren om ansvarssagen og indkalde til ansvarsforhandling.
R.4.3 Fremdrift i ansvarssager Der er fastlagt frister for sagsbehandlingstiden i en ansvarssag  

 hos Juridisk Service.
 A.
 Borgeren skal som hovedregel være indkaldt til  

 ansvarsforhandling inden 3 måneder efter, at Juridisk Service har  

 modtaget ansvarssagen.
 B.
 Juridisk Service skal have afgjort eller sendt sagen til politiet  

 med henblik på indbringelse for domstolene i mindst 50 % af  

 ansvarssagerne inden for 6 måneder.
 C.
 Juridisk Service skal have afgjort eller sendt sagen til politiet  

 med henblik på indbringelse for domstolene i mindst 75 % af  

 ansvarssagerne inden for 12 måneder.
 Fristerne i punkt A til C regnes fra den dag, hvor Juridisk  

 Service modtager sagen fra en anden afdeling i skattecentret.
Hovedcentret har udarbejdet en sagsbehandlingsplan og et  

 sagsstyringsskema, som stilles fakultativt til rådighed for  

 sagsbehandlerne i ansvarssager.
Både sagsbehandlingsplan og  

 sagsstyringsskema journaliseres på den enkelte ansvarssag.
 Ved journaliseringen af sagen skal sagsbehandleren gøre sig  

 overvejelser over tidsforløbet i sagen og udarbejde en  

 sagsbehandlingsplan, der med dato fastlægger de afgørende  

 sagsbehandlingsskridt:
 Sagsbehandlingsplanen er en aftale mellem sagsbehandleren og den  

 ansvarlige chef om den fremtidige sagsgang i en ansvarssag, og den skal  

 bidrage til at sikre fokus på overholdelse af fremdriften i  

 ansvarssager.
Sagsstyringsskemaet udfyldes løbende af sagsbehandleren med de  

 realiserede datoer for alle sagsbehandlingsskridt i sagen.
Formålet er at  

 give og dokumentere et detaljeret billede af sagsforløbet.
 Ved en eventuel tiltalebegæring kan  

 sagsstyringsskemaet sammen med sagsbehandlingsplanen fremsendes med sagen,  

 og således give anklagemyndigheden et detaljeret billede af sagsforløbet  

 og årsagerne til eventuelle overskridelser af fristerne.
 Såfremt der ikke foreligger en sagsbehandlingsplan og et  

 sagsstyringsskema, skal der til anklagemyndigheden udarbejdes en tidslinie  

 over sagens forløb med angivelse af de vigtigste sagsbehandlingsskridt og  

 redegørelse for, af hvilke grunde en sag eventuelt kan være berostillet,  

 når sagen har haft en varighed af mere end et år, og sagen resulterer i en  

 tiltalebegæring.
Både for at give borgeren den bedst mulige forståelse for forløbet i en  

 straffesag og for at minimere sagsbehandlerens tidsforbrug, er der  

 udarbejdet en pjece, som kort fortæller om sagsbehandlingen i de  

 administrative skattestraffesager.
Pjecen er tilgængelig på nettet under  

 punket Vejledninger og pjecer til borgerne,  

 P. nr. 63 , og skal udsendes sammen med  

 sigtelsen.
R.4.4 Ansvarsforhandling En ansvarsforhandling bør gennemføres i sager, hvor der er tvivl om  

 faktum, eller hvor det er vanskeligt at vurdere  

 tilregnelsesspørgsmålet (forsæt - grov uagtsomhed - simpel uagtsomhed) med  

 tilstrækkelig sikkerhed alene på grundlag af de akter, der er i sagen.
 I sager, hvor overtrædelse af SKL indgår i sagen, skal  

 ansvarsforhandling søges gennemført, da der typisk kan være tvivl om både  

 faktum og tilregnelse.
Hvis en ansvarsforhandling søges gennemført, skal den pågældende  

 modtage en skriftlig indkaldelse med en sigtelse.
Brevet skal indeholde  

 oplysninger om, hvad sigtelsen går ud på med henvisning til den relevante  

 bestemmelse og en kort redegørelse for det faktum, der lægges til  

 grund, samt muligheden for at få en forsvarer beskikket, idet  

 vejledning herom vedlægges, jf. afsnit  

 R.3 .
Ved ansvarsforhandlingens  

 begyndelse gentages sigtelsen og orienteringen om muligheden for  

 forsvarerbeskikkelse.
Endvidere spørges sigtede, om han er villig til  

 udtale sig, idet han/hun skal oplyses om, at han/hun ikke har pligt  

 til at udtale sig, jf. retsplejelovens § 752, stk. 1, og  

 retssikkerhedslovens § 10, stk. 1.
 Den forklaring, som den sigtede har afgivet, skal skrives  

 ned i en rapport, mens der i referatet foretages interne notater.  

 Hvis forklaringsrapporten indgår som en del af referatet, skal  

 forklaringen være skrevet på særskilte ark.
Forklaringsrapporten skal fremtræde i en sådan form, at den eventuelt  

 kan fremlægges i retten.
Alle forklaringsrapporter skal være  

 maskinskrevne med tydelig angivelse af, hvor og hvornår forhandlingen  

 har fundet sted, samt hvem der har deltaget i forhandlingen.
Klokkeslet  

 for mødets starttidspunkt og afslutningen, samt eventuelle afbrydelser  

 undervejs, bør noteres.
Forskrifterne i retsplejelovens § 751 skal efterleves.
Rapporten skal  

 gengive sigtedes forklaring om muligt med egne ord.
Det skal ligeledes  

 fremgå, om bisidder eller forsvarer har bidraget med oplysninger.
Selv om  

 sigtede erkender overtrædelsen, skal de eventuelt undskyldende momenter,  

 som han/hun anfører, medtages i rapporten.
Fonetisk optagelse af  

 forklaringer må kun finde sted, når den afhørte er gjort bekendt med det.  

 Sagsbehandleren skal under afhøringen være opmærksom på de bevisregler,  

 som er beskrevet i afsnit  

 R.4.2 .
Når forklaringsrapporten  

 er udarbejdet, sendes den til den sigtede til underskrift.
Det skal  

 fremgå, at den sigtede ikke har pligt til at tiltræde forklaringsrapporten  

 med sin underskrift, og at den sigtede har mulighed for at komme med  

 rettelser og tilføjelser til rapporten.
Den sigtede skal derfor ikke  

 rykkes for fremsendelse af rapoorten, hvis den ikke er returneret inden  

 den den af SKAT fastsatte frist.
Der vedlægges en kopi af  

 forklaringsrapporten til den sigtedes eget brug.
 Hvis en rådgiver (revisor, advokat) er sigtet for et forhold vedrørende  

 en klient, skal ansvarsforhandlingen med rådgiveren principielt  

 foregå uden deltagelse af klienten - uanset om klienten også er sigtet,  

 eller dette ikke er tilfældet.
Hvis der under en forhandling med en  

 sigtet og sigtedes rådgiver, der ikke er sigtet, opstår mistanke om, at  

 rådgiver har begået et strafbart forhold, skal ansvarsforhandlingen  

 afbrydes, og rådgiver skal sigtes.
Vejledning om mulighed for  

 beskikkelse af forsvarer bør i en sådan situation gentages.
 Ansvarsforhandlinger gennemføres herefter  

 principielt med den skattepligtige og rådgiveren hver for sig, men kan  

 fortsætte med begge sigtede, såfremt de er indforståede med dette.
R.4.5 Bistand af politiet i efterforskning af  

 straffesager Politiet yder bistand til SKAT til efterforskning af  

 forbrydelser.
Positive bestemmelser herom findes i visse skatte- og  

 afgiftslove samt toldloven, fx SKL § 22, men der antages at gælde  

 samme retstilstand for de love inden for told- og  

 skatteforvaltningens område, der ikke indeholder tilsvarende bestemmelser.  

 Der er ikke fastsat nærmere regler for denne bistand.
Den bistand, der anmodes om efter SKL § 22 m.fl. er primært bistand til  

 efterforskning og opklaring af en straffesag - i modsætning til bistand  

 til at overvinde fysiske hindringer for eller fysisk modstand mod  

 gennemførelse af en kontrol jf.
SKL § 6, stk. 6.
 Politiets skal anmodes om bistand, når det til sagens oplysning er  

 nødvendig at gennemføre straffeprocessuelle tvangsmidler efter  

 retsplejeloven, særligt ransagning, der bl.a. er omtalt  

 i skattekontrollovens § 19. Ved ransagning kræves som  

 udgangspunkt en dommerkendelse.
 Anmodning om politiets bistand sker i form af et brev, hvori der  

 nærmere redegøres for, hvad den pågældende er sigtet for, hvad  

 bistanden nærmere skal bestå i og baggrunden for anmodningen.
 SKAT kan bistå politiet i forbindelse med  

 afhøringer.
R.4.5.1 Ransagning Ransagning hos den skattepligtige/registreringspligtige kan foretages  

 af politiet efter bestemmelserne i retsplejelovens §§ 793-800.
 Det er en forudsætning herfor, at den pågældende mistænkes for  

 overtrædelse af straffebestemmelserne i den konkrete skatte-eller  

 afgiftslov, og at overtrædelsen kan medføre frihedsstraf.
 Anmodning om ransagning fremsættes af SKAT til politiet med  

 henvisning til bestemmelserne i den konkrete skatte- eller afgiftslov.
 Ransagningen adskiller sig på følgende punkter fra det  

 virksomhedseftersyn mv., som SKAT med assistance fra politiet  

 kan foretage i medfør af kontrolbestemmelserne i skatte- eller  

 afgiftslovgivningen:
 Ransagning kan kun finde sted efter retskendelse, medmindre der  

 foreligger særlige forhold, som bevirker, at ransagningens øjemed  

 forspildes, hvis kendelse skulle afventes.
R.4.5.2 Beslaglæggelse Told- og skatteforvaltningens adgang til beslaglæggelse findes i  

 toldlovens §§ 83 og 84.
 Beføjelserne i deres nuværende form blev indføjet i toldlovgivningen på  

 grundlag af Straffelovrådets betænkning om konfiskation fra 1964, nr.  

 355.
Toldlovens § 83, stk. 1, lyder: "Varer, der smugles eller forsøges  

 smuglet eller findes i forbindelse med undersøgelse efter § 24, samt for  

 varer, der i strid med § 11, stk. 1-3, samt § 11 a, stk. 1, er unddraget  

 eller søgt unddraget afgifter, tages i bevaring af told- og  

 skatteforvaltningen eller af politiet på told- og skatteforvaltningens  

 vegne.
I øvrigt kan indsmuglede varer, eller andre varer, med hensyn til  

 hvilke told eller afgifter er unddraget eller er søgt unddraget det  

 offentlige, tages i bevaring eller beslaglægges af de nævnte myndigheder  

 under iagttagelse af retsplejelovens kapitel 74 om beslaglæggelse".
 Efter § 83, stk. 1, 1. punktum, er der hjemmel til uden retskendelse  

 for told- og skatteforvaltningen eller politiet på told- og  

 skatteforvaltningens vegne at tage varer i bevaring, når det drejer  

 sig om varer, der er fundet under toldkontrol ved ankomst til det danske  

 toldområde fra 3. lande, eller i forbindelse med forfølgelse af  

 personer på friske spor, jf. reglerne i toldlovens § 24, stk. 1.
 Endvidere er der med virkning fra 1. januar 2004 indføjet en beføjelse  

 til, at punktafgiftspligtige varer medført af rejsende ved indrejse i det  

 danske toldområde fra et andet sted i EU´s toldområde, som ikke kan anses  

 for at være indført til eget brug, vil kunne tilbageholdes til sikkerhed  

 for betaling af de danske punktafgifter, herunder også mineralolie, som  

 den rejsende har medført på anden måde end i køretøjets brændstoftank  

 eller i en egnet reservedunk.
 Tilsvarende gælder i en overgangsperiode for tobaksvarer, som rejsende  

 fra visse nye EU-lande medfører i en mængde ud over den, som kan indføres  

 afgiftsfrit, og som ikke har været angivet over for told- og  

 skatteforvaltningen ved indrejsen til det danske toldområde fra et af  

 de i toldlovens § 11 a, stk. 1, nævnte lande.
 Efter § 83, stk. 1, 2. punktum, er der hjemmel til efter retskendelse  

 (eller tilladelse fra ejeren), at indsmuglede varer eller andre varer, med  

 hensyn til hvilke told og afgifter er unddraget eller søgt unddraget,  

 tages i bevaring eller beslaglægges af de nævnte myndigheder under  

 iagttagelse af retsplejelovens § 74 om beslaglæggelse.
Beføjelsen gælder således dels smuglervarer, som er fundet uden for de  

 i toldlovens § 83, stk. 1. nr. 1, nævnte situationer, dels varer med  

 hensyn til hvilke told eller afgifter er unddraget eller søgt  

 unddraget.
Dette kan således også være punktafgiftspligtige varer fra  

 andre EU-lande, som der ikke er betalt afgifter for her i landet, og som  

 befinder sig i såvel detailhandelen som andre steder.
Det kan også dreje  

 sig om køretøjer, for hvilke der er indtrådt registreringspligt,  

 og hvor der ikke er betalt afgifter efter den danske lovgivning derom.
 Sager om bevaringtagelse efter toldlovens § 83, stk. 1, 2. punktum,  

 skal indbringes for domstolene med henblik på beslaglæggelse efter  

 reglerne i retsplejelovens § 74 inden 24 timer efter den skete  

 tilbageholdelse af de pågældende varer, medmindre ejeren eller dennes  

 repræsentant skriftligt erklærer sig enig i tilbageholdelsen.
 Toldlovens § 83, stk. 3, lyder: "Når skyldige told-, afgifts- og  

 bødebeløb og sagsomkostninger er betalt, udleveres varer, der er taget i  

 bevaring eller beslaglagt, under iagttagelse af de almindelige  

 indførselsforskrifter til den, hos hvem de er taget i bevaring eller  

 beslaglagt, eller til en anden, der godtgør at være berettiget til  

 varerne.
Er varerne ikke afhentet inden 2 måneder efter udløbet af den måned, i  

 hvilken sagen er endelig afgjort, bortsælges de af de statslige told- og  

 skattemyndigheder ved behørigt bekendtgjort offentlig auktion.
Varer, der  

 efter told- og skatteforvaltningens skøn er ukurante eller  

 urealisable, kan dog efter fristens udløb destrueres under toldkontrol.
Af  

 det ved auktionen indkomne beløb dækkes først det offentliges omkostninger  

 ved opbevaring og salg og derefter skyldige told-, afgifts- og bødebeløb  

 og sagsomkostninger.
Et eventuelt overskud udbetales til ejeren, såfremt  

 denne melder sig inden forløbet af 3 år efter forløbet af auktionen og  

 behørigt godtgør sin ejendomsret til de bortsolgte varer".
Der er således ikke mulighed for konfiskation af de pågældende varer,  

 idet ejeren af varerne har krav på udlevering af varerne efter betaling af  

 told, afgifter, bøde og omkostninger.
Hvis de skyldige beløb ikke er  

 betalt inden 2 måneder, efter at sagen er endelig afgjort, er der mulighed  

 for at sælge varerne på offentlig auktion.
Såfremt varerne ikke er gode og forsvarlige handelsvarer (eksempelvis  

 gamle tobaksvarer og ukurante tobaks- og spiritusvarer etc.), kan  

 disse varer destrueres under toldkontrol.
Destruktionen af tobaksvarer  

 sker i offentlige forbrændingsanlæg, og destruktionen af for eks.  

 spiritusvarer sker ved tilsætning af vejsalt eller eddikesyre, inden de  

 enten videresendes til offentlig kemikalieaffaldshåndtering eller bliver  

 anvendt som hjælpestof ved rensning af kloakaffald på de offentlige  

 spildevandsanlæg.
Det er i et beskedent omfang, at de i bevaringtagne/beslaglagte  

 tobaks- og spiritusvarer, som ikke er udleveret efter betaling af de  

 skyldige beløb, bliver bortsolgt på auktion.
I de fleste tilfælde er  

 tobaksvarerne, når straffesagen er endelig afgjort, blevet så gamle, at de  

 ikke længere anses som kurante handelsvarer.
Det kan for  

 spiritusvarer fx dreje sig om enkeltflasker, anbrudte emballager og  

 varer med beskadiget emballage.  Der er i enkelte tilfælde med  

 ejerens godkendelse sket salg af bevaringtagne spiritusvarer til  

 virksomheder med tax-free salg.
 Der er ved auktionssalg af fx spiritus hos told- og  

 skatteforvaltningen et ansvar for, at der er tale om gode forsvarlige  

 handelsvarer, og der kan ved store partier spiritus af ukendte fabrikater,  

 bl. a. på grund af manglende dokumentation for varernes oprindelse og  

 kvalitet, være en grund til at være tilbageholdende med at sælge varerne  

 og i stedet destruere disse.
Toldlovens § 84 lyder således: "Stk. 1.  

 Befordringsmidler, der har været anvendt til smugling eller forsøg på  

 smugling eller til befordring af indsmuglede varer i det danske  

 toldområde, samt befordringsmidler, der har været anvendt i forbindelse  

 med indførsel af varer, for hvilke der i strid med § 11, stk. 1 og 3, samt  

 § 11 a, stk. 1, er unddraget eller søgt unddraget betaling af afgifter,  

 kan tilbageholdes af de statslige told- og skattemyndigheder eller af  

 politiet på de statslige told- og skattemyndigheders vegne.  

 Tilbageholdelsen ophører, når de told-, afgifts- og bødebeløb og  

 sagsomkostninger, der er forskyldt af ejeren eller af fører, mandskab  

 eller andre i tjeneste på befordringsmidlet, er betalt, eller der er  

 stillet sikkerhed for betalingen.
Sker dette ikke inden 2 måneder efter  

 sagens endelige afgørelse, kan der søges fyldestgørelse i  

 befordringsmidlet.
 Stk. 2. Ved overtrædelse af § 78, nr. 1-3, finder stk. 1 tilsvarende  

 anvendelse, når såvel fører som befordringsmidlet er hjemmehørende i  

 udlandet.
Stk. 3. Med hensyn til de nævnte myndigheders iværksættelse af  

 tilbageholdelsen finder retsplejelovens § 74 om beslaglæggelse tilsvarende  

 anvendelse.
Tilbageholdelse kan kun ske, såfremt det er påkrævet for at  

 sikre betaling af de nævnte beløb.
Var den, der havde rådighed over  

 befordringsmidlet under dettes benyttelse ved indsmugling mv. uberettiget  

 i besiddelse af det, kan tilbageholdelse ikke ske." Tilbageholdelse af  befordringsmidler kan kun ske, såfremt det er  

 påkrævet for at sikre betaling af de skyldige beløb.
Der kan ske tilbageholdelse af et befordringsmiddel, uanset at ejeren  

 ikke er bekendt med anvendelsen til smugleri, såfremt den, der havde  

 rådighed over befordringsmidlet, var berettiget til at være i besiddelse  

 af det.
Muligheden for at tilbageholde befordringsmidlet i nævnte  

 situation vil således være til stede, men mulighederne for at told-  

 og skatteforvaltningen kan søge fyldestgørelse ved bortsalg til  

 dækning for skyldige beløb er i et vidt omfang begrænsede, idet 3.-mands  

 rettigheder i befordringsmidlet skal respekteres.
Tilbageholdelsen vil  

 således oftest alene have betydning som et pressionsmiddel for at sikre  

 betalingen af de skyldige beløb.
 Tilbageholdelse af skibe efter bestemmelsen vil med udsigt til  

 indtægtstab ved forsinkelse af skibets planmæssige afsejling oftest  

 resultere i, at skibets ejer eller dets repræsentant stiller  

 sikkerhed/deponerer et beløb til dækning af de skyldige beløb i bl.a.  

 sager, hvor mandskab på skibet har gjort sig skyldig i smugling eller  

 forsøg på smugling, og den/de pågældende ikke kan eller vil betale.
 Der er tillige mulighed for tilbageholdelse af et  

 befordringsmiddel efter toldlovens § 84, stk. 2, i tilfælde med  

 bødeikendelser for overtrædelse af toldlovens § 78, stk. 1, nr. 1 -  

 3, med ordensbøder til udenlandske chauffører for brud eller  

 fjernelse af forseglinger eller identitetsmærker anbragt af  

 toldmyndigheder.
 Sager om bevaringtagelse efter toldlovens § 84, stk. 1 og 2, skal  

 indbringes for domstolene med henblik på beslaglæggelse efter reglerne i  

 retsplejelovens § 74 inden 24 timer efter den skete tilbageholdelse af de  

 pågældende varer, medmindre ejeren eller dennes repræsentant skriftligt  

 erklærer sig enig i tilbageholdelsen.
 Beføjelsen til at tilbageholde befordringsmidler efter toldlovens § 84  

 bør alene udnyttes efter nøje overvejelse, idet der bl.a. for biler  

 kan være en risiko for, at omkostningerne ved en forsvarlig opbevaring af  

 befordringsmidlet i en længere periode - uden udsigt til at kunne  

 realisere det til fordel for statskassen ? kan blive ganske betydelige.  

 Endelig at befordringsmidlet efter lang tids opbevaring kan være i en  

 sådan stand, at det ikke kan forventes at finde afsætning på en  

 auktion.
 Konfiskation har hidtil ikke fundet sted i sager på told- og  

 skatteforvaltningens område ved overtrædelse af told- og  

 afgiftslovgivningen med undtagelse af tilfælde med overtrædelse af  

 spiritusafgiftslovgivningen ved ulovlig destillation eller afdenaturering,  

 hvor det anvendte udstyr tages i forvaring/konfiskeres med henblik på  

 destruktion.  Spørgsmålet om konfiskation henhører under domstolene,  

 men i det omfang den/de pågældende skriftligt erklærer sig indforstået  

 med, at effekterne destrueres af told- og skatteforvaltningen, vil  

 konfiskationen dog kunne ske administrativt.
I sager om udryddelsestruede planter og dyr omfattet af  

 Washingtonkonventionen finder konfiskationer sted på Skov- og  

 Naturstyrelsens foranledning ved domstolene.
Det vil være sager, hvor  

 der også foreligger overtrædelse af toldlovgivningen ved manglende eller  

 urigtig angivelse.
 Konfiskation med afståelse til statskassen til destruktion finder  

 sted i sager om varemærkeforfalskning i det omfang det er blevet  

 fastslået, at de krænker en intellektuel rettighed, der er omfattet af  

 definationen i forordningens artikel 2 (  

 Rådets       forordning (EF) nr. 1383/2003 af 22. juli 2003 ).
 Rettighedsindehaveren skal inden 10 arbejdsdage, regnet fra meddelelsen  

 om suspensionen af frigivelsen af varerne, eller om at varerne  

 er taget i bevaring, fremsende dokumentation til told- og  

 skatteforvaltningen for, at der er anlagt sag ved domstolene.
R.5 Sanktioner R.5.1 Indledning Den administrative bødekompetence - dvs. kompetencen til at afslutte en  

 straffesag uden at politi og domstole involveres - omfatter de  

 straffesager, hvor sanktionen alene er bøde.
Det er:
Sager med forsætlige unddragelser af beløb over 100.000 kr. ligger uden  

 for den administrative kompetence.
Disse sager skal sendes til  

 anklagemyndigheden med henblik på indbringelse for domstolene.
 I  

 sager om unddragelse af skatter og moms nedlægges påstand om  

 frihedsstraf og en tillægsbøde efter straffelovens § 50, stk. 2, svarende  

 til en gang den samlede unddragelse.
 I  

 punktafgiftssager nedlægges der påstand om frihedsstraf samt en  

 tillægsbøde på halvdelen af den samlede unddragne punktafgift.
 I  

 sager, hvor der nedlægges påstand om frihedsstraf og tillægsbøde, og hvor  

 der også indgår groft uagtsomme forhold, indgår det groft uagtsomme  

 forhold i tillægsbøden med et beløb svarende til en normal uagtsomhedsbøde  

 for forholdet.
 I  

 tilfælde hvor frihedsstraf ikke er forskyldt efter skatte- eller  

 afgiftslovgivningen, men hvor der i forbindelse med overtrædelsen er gjort  

 brug af falske dokumenter, eller hvor andre straffelovsbestemmelser er  

 overtrådt, benyttes de netop nævnte satser for tillægsbøder, hvis  

 anklagemyndigheden nedlægger påstand om ubetinget frihedsstraf.
 Nedlægger  

 anklagemyndigheden samlet påstand om betinget frihedsstraf, påstås bøden  

 udmålt efter de sædvanlige regler for administrative bøder som tillægsbøde  

 jf. straffelovens § 50,stk, 2, se UfR 2003.349H.
 I  

 sager om unddragelse af told og afgifter i den legale varetrafik nedlægges  

 der alene påstand om ubetinget frihedsstraf.
 Erhvervsmæssigt  

 smugleri over 15.000 kr. og privat smugleri over 30.000 kr., jf.  

 toldlovens § 73, stk. 2 og 3, skal ligeledes sendes til anklagemyndigheden  

 med påstand om ubetinget frihedsstraf samt betaling af det unddragne told-  

 og afgiftsbeløb jf. toldlovens § 73, stk. 4.
 Statsadvokaten  

 skal orienteres om fremsendelse af tiltalebegæringer i alle sager,  

 hvor SKAT nedlægger påstand om frihedsstraf.
I sager om forsætlig afgifts- og/eller skatteunddragelse gøres der ikke  

 bødeansvar gældende, når det samlede unddragne beløb er under 5.000 kr.,  

 og der er tale om en førstegangsovertrædelse.
Der er dog ingen  

 minimumsgrænse for straf i sager om overtrædelse af spiritusafgiftslovens  

 § 1, stk. 3, og § 36, stk. 1, (destillation og afdenaturering).
 I  

 sager om grov uagtsom afgifts- og/eller skatteunddragelse, gøres der ikke  

 bødeansvar gældende, når den samlede unddragne beløb er under 10.000 kr.,  

 og der er tale om en førstegangsovertrædelse.
 Ovennævnte  

 minimumsgrænser gælder også i sager om unddragelse af told og afgifter i  

 den legale varetrafik, medens der ikke findes nogen minimumsgrænse i  

 smuglerisager, herunder sager i rejsegodstrafikken.
 Hvis  

 forholdene taler for, at der ikke foreligger et åbenbart forsætligt  

 forhold, og hvor det samlede unddragne skatte- og afgiftsbeløb ikke  

 overstiger 10.000 kr., kan det formodes, at der kun er tale om uagtsomhed,  

 dvs. at forholdene enten er sket af simpel uagtsomhed og dermed straffrit,  

 eller af grov uagtsomhed.
R.5.2 Normalbøde Ved forsæt til unddragelse i overtrædelse af skatte- og  

 momslovgivningen, herunder lønsumsafgiftsloven og lov om  

 arbejdsmarkedsbidrag, men ikke kildeskattesager, fastsættes  

 bøden normalt til 2 gange den samlede unddragelse.
Ved grov uagtsomhed  

 udgør bøden 1 gang den samlede unddragelse.
 Af den del af unddragelsen, der ikke overstiger 30.000 kr., beregnes  

 bøden dog kun som 1 gang det unddragne beløb ved forsæt, og som halvdelen  

 af det unddragne beløb ved grov uagtsomhed.
I andre afgiftssager end moms beregnes den forsætlige  

 bøde svarende til en gang det unddragne beløb - dog undtaget  

 sager om overtrædelse af spiritusafgiftslovens § 1, stk. 3 og § 36,  

 stk.  1, der omtales særskilt.
Ved grov uagtsomhed, eller hvor der  

 ikke foreligger forsæt til at unddrage afgift, nedsættes bøden yderligere  

 med halvdelen.
 Hvis der foreligger både et forsætligt forhold og et groft uagtsomt  

 forhold ved unddragelse af skatte- og momslovgivningen, foretages  

 nedsættelsen af normalbøden til halvdelen af de første 30.000 kr.´s  

 unddragelse, såvel for det beløb, der vedrører det forsætlige forhold, som  

 for det beløb, der vedrører det groft uagtsomme forhold.
 Det betyder, at bødeberegningen i en sag, hvor der er forsætligt er  

 unddraget 60.000 kr. i fx skat, uagtsomt er unddraget 100.000 kr  

 i fx moms, og uagtsom unddraget andre afgifter på 50.000 kr.  

 bliver:
 Forsætlig skatteunddragelse:
30.000 + (2 x 30.000) = 90.000 kr.
 Uagtsom momsunddragelse:
15.000 + 70.000 = 85.000 kr.
 Uagtsom afgiftsunddragelse:
(15.000 + 20.000): 2 = 17.500 kr.
 I alt:
 192.500 kr.
 Der er således tale om et takstmæssigt bødesystem med fuld kumulation,  

 hvor den samlede unddragelse lægges til grund for bødeberegningen.
 Sager om overtrædelse af spriritusafgiftslovens § 1,  

 stk. 3, (destillation) og § 36, stk. 1, (afdenaturering) må i  

 almindelighed karakteriseres som sket med forsæt til afgiftsunddragelse og  

 medfører således straf efter lovens § 31, stk. 3, jf. stk. 1, nr. 2.
 Medmindre den forsætlige unddragelse af spiritus overstiger 100.000 kr.  

 kan straffesagen søges afgjort ved et bødeforelæg, og den under  

 R.5.1 .  

 nævnte bundgrænse på 5.000 kr. ved forsætlige  

 afgiftsunddragelser omfatter ikke disse sager.
 Bødesanktionen i de omhandlede sager er:
 Ved forsæt til told- og afgiftsunddragelse efter toldlovens § 73, stk.  

 2 og 3 med indførsel mv. af varer uden angivelse for told- og  

 skatteforvaltningen - smugleri - gælder følgende:
 Højt beskattede varer og andre punktafgiftspligtige varer samt guld- og  

 sølvvarer og smykker:
 Andre varer:
Det skal tilføjes, at ved forsæt og grov uagtsomhed efter toldlovens §  

 73, stk. 1 - 6, fastsættes bøden til halvdelen af de ovenfor under § 73,  

 stk. 2 og 3, anførte bødesatser.
Sager vedrørende forsæt og grov  

 uagtsomhed kan afsluttes administrativt med en bøde uden hensyn til  

 størrelsen af de unddragne told og afgiftsbeløb.
 Alle sager vedrørende overtrædelse af §§ 74 og 75 afgøres på samme måde  

 som ovenfor under § 73, stk. 2 og 3, anført.
 I den legale varetrafik med urigtig angivelse til fortoldning beregnes  

 bøden ved forsæt til told- og afgiftsunddragelse efter toldlovens § 76,  

 stk. 2, således:
 Ved urigtig angivelse ved indførsel af flyttegods beregnes bøden  

 således:
 Ved urigtig angivelse ved proviantering af fiskerfartøjer  

 beregnes bøden således:
 Der er også i sagerne om overtrædelse af toldloven tale om et  

 takstmæssigt bødesystem med fuld kumulation, hvor den samlede unddragelse  

 lægges til grund for bødeberegningen.
Sager om indeholdelse af A-skatter og arbejdsmarkedsbidrag  

 (kildeskattesager) Efter bortfaldet af strafansvaret for manglende/ikke rettidig  

 indbetaling af A-skat og AM-bidrag skal bødesanktionssystemet vedrørende  

 arbejdsgivernes overtrædelse af kildeskattelovgivningen ændres, således at  

 det i store træk harmonerer med bødepraksis for punktafgifter.
 Bøderne er hidtil beregnet ud fra, at "fortjenesten" - oprindeligt  

 svarende til en morarente - ved for sen betaling erlægges som bøde,  

 og bødeberegningen er foregået efter et maskinelt udsøgnings- og  

 bødeberegningssystem, som er nedlagt efter ophævelsen af  

 opkrævningslovens § 17, stk. 1, nr. 3. Denne sanktion har også været  

 grundlaget for sanktionerne i andre relevante overtrædelser, som stadig er  

 sanktionerede.
 Det drejer sig om sanktioner for at undlade at foretage indeholdelse af  

 A-skat og AM-bidrag, afgivelse af urigtige eller vildledende  

 oplysninger i angivelserne samt tilfælde, hvor der er foretaget  

 indeholdelse, uden at virksomheden er registreret som  

 indeholdelsespligtig, herunder tilfælde, hvor der drives virksomhed, selv  

 om registrering er nægtet.
 Problemet har været drøftet med Rigsadvokaturen, og resultatet af  

 drøftelserne er blevet, at der skal anlægges prøvesager for overtrædelse  

 af de sanktionerede bestemmelser i kildeskattelovgivningen, og at der  

 først efter udfaldet af prøvesagerne kan udmeldes retningslinier for  

 administrative bødeforelæg i disse sager.
 Hvis der i sager med afgiftsunddragelse også konstateres fejl til  

 virksomhedens fordel, dvs. tilfælde, hvor der forekommer negative beløb,  

 der skal modregnes ved opgørelse af nettounddragelsen, skal der ved  

 beregning af normalbøden tages hensyn hertil.
Bøden beregnes i tilfælde med alene groft uagtsomme forhold efter  

 saldoprincippet, dvs. de negative beløb modregnes i de unddragne beløb,  

 førend bøden beregnes.
Ved forsætlige forhold evt. kombineret med groft  

 uagtsomme forhold, beregnes bøden for hvert enkelt forhold, og der  

 foretages herefter på grundlag af forholdet mellem det negative beløb og  

 det samlede unddragne beløb en forholdmæssig reduktion af det beregnede  

 bødebeløb.
Simpelt uagtsomme unddragelser indgår ikke i beregningen.
Udregnet bødebeløb Afrundet nedad til et med:
fra 500 kr.
til 999 kr.
50 deleligt tal fra 1.000 kr.
til 2.999 kr.
100 deleligt tal fra 3.000 kr.
til 9.999 kr.
500 deleligt tal fra 10.000 kr.
til 19.999 kr.
1.000 deleligt tal fra 20.000 kr.
til 99.999 kr.
5.000 deleligt tal fra 100.000 kr.
til 199.999 kr.
10.000 deleligt tal fra 200.000 kr.
til 25.000 deleligt tal R.5.3 Ordensbøder Hvis der ikke indgår opnåelse af eller mulighed for at opnå uberettiget  

 vinding, eller i tilfælde hvor bevisbyrden ikke kan løftes for unddragelse  

 over minimumsgrænserne for takstmæssig bøde, er der tale om  

 overtrædelser af mere ordensmæssig karakter.
Disse kan eventuelt straffes  

 med ordensbøder.
 Bøderne  

 ligger i førstegangstilfælde fra 500 kr. til 5000 kr.
 I  

 forbindelse med regeringens fair play initiativer  er der  

 indført en skærpet ordensbøde på 5000 kr. for første gangs overtrædelse af  

 særlige bestemmelser i en række punktafgiftslove (chokoladeafgift,  

 emballageafgift, mineralvandsafgift, øl- og vinafgift, spiritusafgift og  

 tobaksafgift - den såkaldte "colalovgivning") og af regler om  

 pantmærkning efter miljøbeskyttelsesloven.
Med  

 virkning fra 1. juli 2006, jf.  

 lov nr. 408 af 8.       maj 2006 , er det fastslået, at bødestraffen ved  

 flere overtrædelser af  

 samme lov eller samtidig overtrædelse af flere af de nævnte love kumuleres  

 fuldt ud, således at den samlede bøde udgør summen af bøderne for hver  

 overtrædelse.
Desuden er SKL § 7 E ændret med virkning fra 1. juli  

 2006, og der er hjemmel til skærpet ordensbøde for overtrædelse af § 7 E,  

 jf. § 14, stk. 3, se  

 R.2.1.1.
R.5.4 Strafnedsættelsesgrunde R.5.4.1 Strafnedsættelsesgrunde i  

 straffeloven Ved fastsættelsen af de administrative bøder skal dette ske under  

 iagttagelse af reglerne om straffens fastsættelse i straffelovens kapitel  

 10. Straffelovens § 80 fastslår, at der ved straffens udmåling skal lægges  

 vægt på lovovertrædelsens grovhed og på oplysninger om gerningsmanden.  

 Straffelovens § 82 oplister en række situationer, der i almindelighed skal  

 indgå som formildende omstændigheder ved straffens fastsættelse.
 Bøden kan nedsættes under hensyn til skatte- eller afgiftsyderens  

 betalingsevne jf. straffelovens § 51, stk. 3, jf. § 80, stk. 2.
 Den kan ligeledes nedsættes under hensyn til gerningsmandens  

 almindelige personlige og sociale forhold før og efter gerningen, samt  

 hans bevæggrunde til denne, jf. straffelovens § 80, stk. 2. Herunder  

 falder fx ung alder jr. § 82, nr. 1, og høj alder, jf. § 82, nr. 2.
 Der kan også tages hensyn til:
 Desuden giver straffelovens § 21, stk. 2, mulighed for strafnedsættelse  

 ved forsøg, og straffelovens § 23, stk. 1, 2. pkt., giver mulighed for  

 strafnedsættelse ved medvirken.
R.5.4.2 Praksis for strafnedsættelse i  

 bødesager Det er en forudsætning for at opnå status som selvanmelder, at den  

 pågældende frivilligt har angivet sig selv og aflagt fuldstændig  

 tilståelse, jf. § 82, nr. 9.
 Ved selvanmeldelse efter denne bestemmelse gøres der ikke ansvar  

 gældende, såfremt sagen kan afgøres med bøde, jf. straffelovens § 83, jf.  

 § 82, nr. 9.
 Dvs. at der ikke gøres bødeansvar gældende i sager om grov uagtsomhed -  

 uanset størrelsen af den unddragne skat eller de unddragne afgifter og i  

 sager om forsætlig unddragelse, såfremt den samlede unddragelse ikke  

 overstiger 100.000 kr.
 Ved selvanmeldelse af forsætlige forhold, hvor afgifts- og/eller  

 skatteunddragelsen overstiger 100.000 kr., skal der gøres strafansvar  

 gældende, og sagen sendes til anklagemyndigheden med henblik på  

 indbringelse for domstolene med påstand om betinget frihedsstraf og en  

 tillægsbøde i medfør af straffelovens § 50, stk. 2, svarende til halvdelen  

 af de unddragne afgifter og eventuelle skatter.
 Hvor forholdet er omfattet af straffelovens § 289, nedlægges der  

 påstand om ubetinget frihedsstraf samt en tillægsbøde i medfør af  

 straffelovens § 50, stk. 2, svarende til halvdelen af  

 unddragelsen.
 Tillægsbøden nedrundes til nærmeste beløb deleligt med kr. 25.000.
 Selvanmelderstatus er udelukket i tilfælde af lovgivning, der har som  

 konsekvens, at skatte- eller afgiftsunddragelsen opdages.
Viden eller sikker formodning om opdagelse udelukker ligeledes  

 selvanmeldelse.
Dette vil fx være tilfældet, hvor en virksomhed henvender  

 sig til told- og skatteforvaltningen forårsaget af kendskab til,  

 at told- og skatteforvaltningen vil indlede kontrol af den  

 pågældende branche.
 Fejlagtig tro hos den pågældende udelukker dog ikke selvanmelderstatus.  

 Den omstændighed, at den pågældende burde have en sikker formodning - men  

 altså ikke havde det - afskærer ikke fra at blive anset som  

 selvanmelder.
 Told- og skatteforvaltningen har bevisbyrden for, at henvendelsen  

 ikke er sket frivillig.
 Selvanmeldelse omfatter tilfælde, hvor virksomheden selv eller dens  

 revisor, advokat mv. på virksomhedens vegne henvender sig til told- og  

 skatteforvaltningen med anmodning om at efterberigtige fejl, eller  

 hvor virksomheden selv har berigtiget fejlen og medtaget beløbet i en  

 senere afgifts- eller selvangivelse.
 Hvis der ikke er tale om selvanmeldelse, men den skatte- eller  

 afgiftspligtige har medvirket til sagens opklaring, kan bøden nedsættes  

 til halvdelen af normalbøden.
Ved overtrædelse af § 16, stk. 2, er normalbøden en tredjedel af  

 den unddragne skat.
Dette gælder både for forsætlige og groft uagtsomme  

 forhold.
Det skal dog vurderes, om overtrædelsen er af mere ordenspræget  

 karakter.
Hvis dette er tilfældet, gøres der ikke ansvar gældende.
 Der bør udvises tilbageholdenhed med at gøre strafansvar gældende efter  

 § 16, stk. 2. Dette gælder særligt i sager, hvor told- og  

 skatteforvaltningen har haft gode muligheder for umiddelbart at konstatere  

 fejlen, idet der fx kunne være foretaget en vurdering af de indberettede  

 oplysninger, der ligger til grund for skatteansættelsen, eller det kunne  

 være undersøgt om en - efter omstændighederne - stor udbetaling af  

 overskydende skat var korrekt.
Ansvar for overtrædelse af § 16, stk. 2 bør dog gøres gældende, hvor  

 forholdet må anses for at have en ikke ringe grovhed.
Dette kan især være  

 tilfældet, hvor det er skatteyderen, der er skyld i den for lave  

 ansættelse - uden der dog er fuldt bevismæssigt grundlag for at henføre  

 forholdet til § 16, stk. 3. Ligeledes kan det uanset fejl hos  

 myndighederne være tilfældet, hvor der er udbetalt stor overskydende skat,  

 der for skatteyderen burde have fremstået som urigtig.
Hvis differencen vedrører et beløb, der automatisk og landsdækkende  

 indberettes til skattemyndighederne, rejses der ikke ansvarssag.
I andre  

 tilfælde, hvor differencen er let konstaterbar, vil bøden kunne  

 nedsættes med en tredjedel.
Ved forskydningsdifferencer, dvs. differencer der er eller vil blive  

 udlignet i et senere indkomstår, fastsættes bøden normalt  

 til halvdelen af normalbøden.
Forskydningsdifferencer vedrører alene  

 den skattepligtige indkomst.
I afgiftssager behandles spørgsmålet som  

 uberettiget kredit, se nedenfor.
En påstand fra skatteyder om, at en difference påtænkes selvangivet i  

 det kommende indkomstår, er naturligvis ikke i sig selv tilstrækkeligt til  

 at godkende unddragelsen som en forskydningsdifference, hvis påstanden  

 ikke understøttes af de faktiske omstændigheder.
Der rejses kun sag om  

 forskydningsdifferencer, når følgende betingelser er opfyldt:
Differencen er 35.000 kr., og aktiv/passivmassen, som differencen  

 vedrører, er 175.000 kr.
Differencen udgør 20% af aktiv/passivmassen, og  

 er over 30.000 kr.
Der kan rejses ansvarssag.
Differencen er 35.000 kr., og aktiv/passivmassen, som differencen  

 vedrører, er 700.000 kr.
Differencen udgør kun 5% af aktiv/passivmassen,  

 så der rejses ikke ansvarssag, selvom differencen er over 30.000 kr.
Differencen er 350.000 kr., og aktiv/passivmassen, som differencen  

 vedrører, er 7.000.000 kr.
Differencen overstiger 200.000 kr., og der kan  

 rejses ansvarssag uanset størrelsen af den aktiv/pasivmasse, differencen  

 vedrører.
 Uberettiget kredit er tilfælde, hvor det må anses for utvivlsomt, at  

 regulering senere ville have fundet sted, fx hvis det af regnskabet  

 fremgår, at virksomheden ved opgørelse af afgiften konsekvent har anvendt  

 betalingsprincippet i stedet for leveringsprincippet, eller hvis  

 virksomheden i "dårlige perioder" har angivet mindre beløb, og i perioder  

 med forbedret likviditet har angivet større beløb end afgiftsregnskabet  

 for de enkelte kontrollerede perioder udviser.
Hvis overtrædelsen er sket forsætligt, kan bøden nedsættes til en  

 femtedel af normalbøden, og ved grov uagtsomhed til en tiendedel af  

 normalbøden.
Hvis dette fører til en urimelig lav bøde, kan en ordensbøde  

 i stedet komme på tale.
 Medfører en forsætlig kredittagen et afgiftstab for det offentlige, og  

 har virksomhedens indehaver måttet indse dette, afgøres sagen som en  

 egentlig unddragelsessag.
 Når den fremførte negative indkomst kan anvendes til modregning,  

 beregnes bøden ud fra en fiktiv skat på 50% af forhøjelsen.
 Ved overtrædelser, der vedrører enkeltstående forhold af både  

 regnskabsmæssig og forståelsesmæssig karakter, kan bøden alt efter  

 unddragelsens karakter og forudsat, at der er tale om relativt små beløb,  

 fastsættes til halvdelen af normalbøden.
Ved groft uagtsomme overtrædelser, hvor det unddragne beløb er af  

 betydelig størrelse, og unddragelsen vedrører engangsindtægter, skal bøden  

 fastsættes således, at der er balance mellem dennes størrelse og  

 strafværdigheden af handlingen/overtrædelsen.
Dvs. der skal ske en efter  

 omstændighederne både totalt og relativt betydelig nedsættelse af  

 bøden.
 Se TfS 2003, 869 ØLD, hvor bøden bliver nedsat til halvdelen af  

 normalbøden for grov uagtsom udeholdelse af indtægter fra sag af anparter  

 fra eget selskab.
 Hvis der er tale om gamle forhold, kan bøden nedsættes, jf.  

 straffelovens § 82, nr. 14. Hvis overtrædelserne er mere end 5 år  

 gamle, nedsættes bøden i almindelighed til halvdelen af  

 normalbøden.
 Hvis en virksomhed er ophørt fx i forbindelse med konkurs o.l., og  

 indehaveren nu er folkepensionist eller lønmodtager, kan bøden i groft  

 uagtsomme sager evt. nedsættes til halvdelen af normalbøden efter en  

 vurdering af den pågældendes økonomiske situation efter virksomhedens  

 ophør og hans udsigter for fremtiden.
 Hvis gerningsmanden er fyldt 70 år ved sagens afslutning, eller sygdom  

 gør det overvejende sandsynligt, at en eventuelt idømt frihedsstraf ikke  

 kan afsones, kan sagen afsluttes administrativt med en bøde beregnet som  

 normal forsætsbøde, medmindre der foreligger en overtrædelse af  

 straffelovens § 289, hvilket er tilfældet, når unddragelsen er over  

 500.000 kr.
For forsøg, jf. straffelovens § 21, stk. 2, udgør bøden  

 normalt halvdelen af normalbøden, men dette gælder dog ikke sager  

 omfattet af toldlovens § 118. Der kan kun straffes for forsøg på  

 forsætlige overtrædelser, og da der typisk er tale om erklærings- eller  

 undladelsesforbrydelser, vil det være vanskelig at bevise et forsøgsforsæt  

 ved en førstegangs overtrædelse.
Der straffes derfor typisk kun for  

 forsøg, når afgifts- eller skatteovertrædelsen forud for forsøget er  

 fuldbyrdet.
For medvirken, jf. straffelovens § 23, stk. 1, 2. pkt., udgør  

 bøden halvdelen af normalbøden.
Hvis der er flere indehavere af en  

 virksomhed, deles normalbøden i almindelighed mellem dem.
Det samme gælder  

 tilfælde, hvor en ægtefælle eller samlever medvirker til overtrædelsen.
I  

 smuglerisager, hvor flere i forening har begået overtrædelsen  

 beregnes dog en normalbøde for hver enkelt på grundlag af  

 det samlede told- og afgiftsbeløb.
 I sager, hvor der foreligger rådgiverfejl, skal der foretages en  

 konkret vurdering af, hvorledes ansvaret skal fordeles.
Hvis rådgiveren har begået væsentlige fejl, kan grundlaget for at  

 statuere strafansvar hos den afgifts- eller skattepligtige ofte mangle.  

 Dette gælder især ansvar for grov uagtsomhed.
I de tilfælde, hvor ansvar  

 alligevel pålægges, kan bøden nedsættes til en halvdel, en tredjedel  

 eller en fjerdedel af normalbøden i samme omfang, som medansvar placeres  

 hos rådgiver.
Bøde til rådgiver beregnes ikke takstmæssigt, men er en ordensbøde.  

 Ordensbødens størrelse fastsættes dog i relation til det underliggende  

 unddragne beløb, som rådgiveren har medvirkensansvar for.
Bøden fastsættes  

 normalt ikke under 5.000 kr., og der er givet bøder på også 10.000 kr. og  

 50.000 kr.
R.5.5 Strafskærpelsesgrunde R.5.5.1 De almindelige sanktioner Straffeloven indeholder også bestemmelser om strafskærpelse.
Den i  

 praksis vigtigste bestemmelse er straffelovens § 81, nr. 1, hvor det skal  

 indgå som en skærpende omstændighed, at gerningsmanden tidligere er  

 straffet af betydning for sagen.
Der er ikke fastsat tidsmæssige  

 betingelser for, hvornår en tidligere begået kriminalitet bør tillægges  

 betydning som en skærpende omstændighed ved udmåling af straf indenfor den  

 normale strafferamme.
Ved anvendelse af skærpede sideramme med hjemmel til  

 forhøjelse af strafferammen i gentagelsestilfælde er gentagelsesvirkningen  

 10 år , jf. straffelovens § 84, stk. 3. Der findes ikke skærpede  

 siderammer i selve skatte-, afgifts- og toldlovgivningen, så fristerne i §  

 84 finder ikke direkte anvendelse, men de anvendes analogt i de  

 administrative skatte- og afgiftsstraffesager.
 § 289 i straffeloven  er en skærpet sideramme for hele skatte-,  

 afgifts- og toldlovgivningen, men kravet er ikke, at der er tale om  

 gentagelse.
 Gentagelsesvirkningen for bøder løber fra tidspunktet fra bødens  

 vedtagelse eller dato for endelig dom med bødestraf, jf. straffelovens §  

 84, stk. 3. I bødesager, der er afsluttet administrativt, er  

 gentagelsesvirkningen derfor tidsmæssigt begrænset til 10 år.
Der skal være tale om straf for en ligeartet overtrædelse af skatte-,  

 afgifts- og toldlovgivningen. "Ligeartet overtrædelse" betyder, at  

 gerningsindholdet i de enkelte bestemmelser er ligeartet, f.eks. at der er  

 forsæt til unddragelse.
Ved gentagelse af beskedne smuglerier i  

 rejsegodstrafikken (unddraget told og afgift ikke over 5.000 kr.) forhøjes  

 normalbøden dog normalt ikke.
 Det er praksis i sager med takstmæssig bødefastsættelse, at bøden  

 forhøjes med 25% af normalbøden i gentagelsestilfælde.
 I sager om ordensbøder er gentagelsesvirkningen forskellig fra  

 lovkompleks til lovkompleks.
I den såkaldte  

 "colalovgivning" er  

 gentagelsesvirkningen for bestemmelserne med skærpet ordensbøde på 5.000  

 kr. en fordobling af bøden ved andengangs overtrædelser.
Ved efterfølgende  

 gentagne overtrædelser er bødeniveauet endnu ikke fastlagt.
R.5.5.2 Rettighedstab R.5.5.2.1 Rettighedstab efter straffelovens §  

 79 Rettighedstab efter straffelovens § 79 for udøvelse af virksomhed  

 sker efter dom.
 I henhold til straffelovens § 79, stk. 1,  

 kan den, der udøver virksomhed, som kræver en særlig  

 offentlig autorisation eller godkendelse ved dom for strafbart  

 forhold frakendes retten til fortsat at udøve den pågældende virksomhed  

 eller at udøve den under visse former, såfremt det udviste forhold  

 begrunder en nærliggende fare for misbrug af stillingen eller hvervet.
 Det samme gælder ,når særlige omstændigheder taler derfor om udøvelse  

 af anden virksomhed, jf. § 79, stk. 2. Efter samme regel kan der ske  

 frakendelse af retten til at være stifter af eller direktør eller medlem  

 af bestyrelsen i et selskab med begrænset ansvar, et selskab eller en  

 forening, som kræver særlig godkendelse, eller en fond  

 (konkurskarantæne).
Frakendelsen sker på tid fra 1 til 5 år, regnet fra den endelige dom,  

 eller indtil videre.
I sidstnævnte tilfælde kan spørgsmålet om  

 fortsat udelukkelse fra den pågældende virksomhed indbringes for retten  

 efter 5 år, jf. § 79, stk. 3.
 Reglen i § 79, stk. 1, om virksomhed, der kræver særlig offentlig  

 autorisation eller godkendelse, tager bl.a. sigte på virksomhed af  

 mere betroet karakter, fx advokat, statsautoriseret eller registreret  

 revisor, læge og apoteker, men kan også omfatte autoriseret gas-  

 og vandmester, el-installatør, transportvirksomhed etc.
 Reglen i § 79, stk. 2, 1. punktum, om frakendelse af retten til at  

 udøve anden virksomhed end den, hvortil der kræves en særlig offentlig  

 autorisation eller godkendelse, er begrundet med, at der gennem arten af  

 den allerede udøvede virksomhed i forbindelse med det nu begåede strafbare  

 forhold kan være godtgjort en sådan fare ved at lade den pågældende  

 fortsætte sin hidtidige virksomhed, at der bør være en mulighed for  

 myndighederne til at gribe ind.
Frakendelsen kan kun ske ved dom, og det vil være en forudsætning for  

 at frakende den pågældende retten til at udøve virksomhed, at der er en  

 nærliggende fare for misbrug.
Domstolene vil her bl.a. lægge vægt på det  

 udviste forholds grovhed og den pågældendes hele personlighed.
 Reglen i § 79, stk. 2, 1. punktum, kan anvendes på en virksomhed, der  

 er registreret over for told- og skatteforvaltningen, og som ved dom  

 findes skyldig i overtrædelse af skatte- og afgiftslovgivningen.
 Det bemærkes, at den, der udøver en virksomhed, til hvilken retten er  

 ham frakendt, kan straffes med bøde eller fængsel i indtil 6 måneder, jf.  

 straffelovens § 131 .
 Af resocialiseringshensyn m.v. har domstolene hidtil  

 indskrænket rettighedstabene til et nødvendigt minimum, men har  

 eksempelvis bragt bestemmelserne i anvendelse over for vin- og  

 spiritushandlere, automobilhandlere, entreprenører, og over for en  

 revisor, der til brug for en kreditværdighedsundersøgelse havde medvirket  

 til udfærdigelsen af en urigtig status.
 Det fremgår af straffelovens § 82, nr. 12, at såfremt gerningsmanden  

 frakendes en af de i § 79 omhandlede rettigheder eller påføres andre  

 følger, der kan sidestilles med straf, skal dette indgå som en formildende  

 omstændighed ved fastsættelse af den egentlige straf (fængsel eller  

 bøde).
R.5.5.2.2 Tab af næringsbrev efter  

 næringsbrevordningen Loven       om næringsbrev til fødevarebutikker , jf. lov nr. 486 af 9. juni  

 2004,  

 og  

 loven       om restaurations- og hotelvirksomhed , jf. lov nr. 487 af 9. juni  

 2004,  

 indeholder regler om, hvilke betingelser fødevarebutikker og  

 restaurationer skal opfylde for at få et næringsbrev.
 De nye regler er trådt i kraft den 1. juli 2005, og der redegøres  

 nedenstående kort for disse regler, som udførligt fremgår af  

 Erhvervs- og Selskabsstyrelsens vejledning til myndighederne om  

 Næringsbrevordningen, der findes på medfølgende  

 link .
 Næringsbrevordningen har følgende formål:
Myndighederne har pligt til at indberette væsentlige lovovertrædelser  

 inden for deres ressortområde til et register over væsentlige  

 lovovertrædelser, som Erhvervs- og Selskabsstyrelsen administrerer, og som  

 kun disse myndigheder har adgang til.
Det drejer om overtrædelser begået  

 efter den 1. juli 2005.
 Domstolene kan ved systematiske eller grove overtrædelser af reglerne  

 frakende fysiske og juridiske personer retten til at drive fødevarebutik  

 og/eller restauration.
 En bøde på 3.000 kr. eller derover samt en frihedsstraf vil som  

 udgangspunkt være en væsentlig lovovertrædelse, som skal registreres.
 Skattecentrenes kontrolenheder skal skriftligt underrette virksomheden  

 om en mulig indberetning til Registret over væsentlige lovovertrædelser,  

 når SKAT har konstateret faktiske forhold, der kan føre til straf for en  

 væsentlig lovovertrædelse.
 Skattecentrenes  ansvarsenheder skal skriftligt underrette  

 virksomheden om indberetning til Registret over væsentlige  

 lovovertrædelser dels ved fremsendelse af bødeforelæg dels i forbindelse  

 med registrering af overtrædelsen i registret.
De relevante myndigheder kan i forbindelse med deres  

 kontroludøvelse vedrørende den enkelte virksomhed se i Registret over  

 væsentlige lovovertrædelser, om der allerede er en række  

 overtrædelsesforhold indberettet vedrørende den pågældende virksomhed.
På  

 baggrund af tidligere lovovertrædelser sammenholdt med den seneste  

 konstaterede, skal myndigheden foretage en vurdering af, om  

 anklagemyndigheden skal anmodes om at indbringe det strafbare  

 forhold for domstolene med samtidig påstand om frakendelse af retten  

 til at drive fødevarebutik og/eller restaurationsvirksomhed.
Anklagemyndigheden kan på baggrund af myndighedens anmodning indbringe  

 sagen for domstolene med henblik på at få rettens afgørelse af, om  

 virksomheden skal have frakendt retten til at udøve den pågældende  

 virksomhed.
Anklagemyndigheden kan naturligvis afvise at indbringe  

 spørgsmålet om frakendelse af næringsbrevet for retten, hvis den bedømmer,  

 at der ikke er mulighed for domfældelse.
 Retten til at drive fødevarebutik eller restaurationsvirksomhed kan  

 frakendes en fysisk person eller en juridisk person ved dom for strafbart  

 forhold, hvis den tiltalte gentange gange eller under i øvrigt skærpende  

 omstændigheder har overtrådt lovgivningen vedrørende skatter og afgifter,  

 fødevarer, arbejdsmiljøforhold, brandsikkerhed eller restaurationsdrift.  

 Frakendelsen kan også begrænses til et enkelt forretningssted.
 På samme måde kan der ske frakendelse af retten til at være stifter af,  

 direktør for eller medlem af bestyrelsen i et selskab m.v.
Frakendelsen kan ske for en periode fra 1 til 5 år.
En  

 frakendelse i henhold til endelig dom slettes automatisk i registret efter  

 endt frakendelsesperiode.
I en sag om frakendelse har domstolene mulighed for ved en kendelse  

 midlertidigt at frakende retten til at drive fødevarebutik eller  

 restauration, indtil endelig dom er afsagt.
Der er således tale om en  

 frakendelse, der har til formål at sikre, at virksomheden ikke fortsætter  

 de eventuelt ulovlige aktiviteter under retssagen.
Der kan endvidere ved  

 dommen i sagen bestemmes, at anke ikke har opsættende virkning.
 Midlertidig frakendelse ved kendelse har virkning, indtil der er afsagt  

 dom eller kendelsen ændres, jf. de almindelige strafferetlige regler  

 derom.
R.5.5.2.3 Ophævelse af forhandlerkontrakter med  

 Dansk Tipstjeneste Efter  

 lov om       ændring af lov om visse spil, lotterier og væddemål  (lov nr.  

 325 af  

 18. maj 2005) kan SKAT videregive oplysninger om en forhandlers  

 overtrædelse af skatte- og afgiftslovgivningen i forbindelse med den  

 virksomhed, der foregår på forhandlerens forretningssted, jf.
Tips- og  

 lottolovens § 2, stk. 4. Bevillingshaveren, Dansk Tipstjeneste A/S,  

 kan behandle oplysninger om forhandlerens overtrædelser af skatte- og  

 afgiftslovgivningen, i det omfang det er nødvendigt til varetagelse af  

 bevillingshaverens forpligtelser i henhold til bevillingen, jf.
Tips- og  

 lottolovens § 2, stk. 5.
 Der er følgende procedure i sager om overtrædelse af skatte- og  

 afgiftslovgivningen:
 Det er mellem parterne aftalt, at Tipstjenesten har 1 uges  

 behandlingstid.
R.6 Straffesagens afgørelse I afsnit   

 R.1  

 er beskrevet den kompetence, som SKAT har til at afslutte en  

 skatte-, afgifts- eller toldstraffesag "uden retslig forfølgning" og -  

 inden for toldloven - til at træffe en foreløbig afgørelse vedrørende bøde  

 og efterbetaling.
I dette afsnit beskrives det, hvordan de pågældende afgørelser træffes  

 og føres ud i livet.
Endvidere beskrives det, hvad der skal ske, hvis  

 sagen ikke kan afsluttes uden retslig forfølgning, fordi den  

 sigtede ikke ønsker at medvirke hertil.
R.6.1 Bødeforelæg En tilkendegivelse om, at sagen kan afgøres uden retslig  

 forfølgning, sker i form af et bødeforelæg, jf.   

 retsplejelovens  

 § 924 om bødeforelæg.
Om bødeforelæg gælder der tilsvarende regler som for tiltalerejsning  

 efter retsplejelovens regler.
I bødeforelægget skal herefter anføres den  

 pågældendes navn og en beskrivelse af overtrædelsen med angivelse af,  

 hvilke lovparagraffer der anses overtrådt, jf.  

 retsplejelovens  

 § 831, stk. 1, hvortil § 924, stk. 2, henviser.
 Herudover skal det anføres, at sagen principielt skal afgøres ved  

 domstolene, men at den kan afsluttes uden domstolsbehandling, såfremt den  

 pågældende erkender sig skyldig og erklærer sig rede til inden for en  

 nærmere angivet frist at betale den bøde, som er anført i bødeforelægget.  

 Endelig skal det anføres, at sagen vil blive sendt til politiet med  

 anmodning om tiltalerejsning ved domstolene, hvis den pågældende ikke  

 kan tiltræde bødeforelægget.
Et bødeforelæg, der ikke er tiltrådt af den, det retter sig imod, er  

 ikke en afgørelse i forvaltningslovens forstand, idet det ikke skaber ret.  

 Der kan derfor ikke klages over et bødeforelæg.
En borger eller  

 virksomhed, som ikke kan tiltræde et bødeforelæg, må derfor henvises til  

 at få sagen afgjort ved domstolene.
Når et bødeforelæg er underskrevet af den, som det retter sig imod, er  

 der tale om en aftale mellem myndigheden og den pågældende.
Efter  

 retsplejelovens        § 729 d, stk. 1 har den pågældende ret til aktindsigt  

 i en afsluttet  

 straffesag med de begrænsninger, der fremgår af § 729 d, stk. 2 og stk. 3.  

 Det betyder at interne arbejdsdokumenter er undtaget fra aktindsigt.  

 Aktindsigten kan desuden begrænses af hensyn til trediemand eller andre  

 tungtvejende hensyn.
Retsplejelovens bestemmelse om partens aktindsigt i  

 en afsluttet straffesag er mere begunstigende end FVL § 18, hvorfor der  

 skal tages udgangspunkt i retsplejelovens bestemmelser i behandling af en  

 anmodning om aktindsigt.
R.6.2 Bødeikendelse i toldsager I  

 toldlovens  

 § 80, stk. 2, er der omtalt en særlig afgørelsesform til brug i  

 overtrædelser af toldlovgivningen, der vil kunne afgøres med bøde,  

 nemlig en "foreløbig afgørelse om bøde og efterbetaling".
 Bestemmelsen vedrører ?Personer, der er forhyret med skibe i  

 udenrigsfart, samt personer, der ikke er bosiddende her i landet?.  

 Bestemmelsen finder først og fremmest anvendelse i sager om smugleri,  

 herunder sager om uangivne varer i rejsegodstrafikken.
Meningen med bestemmelsen er, at bødesager med søfolk i udenrigsfart og  

 personer, der ikke er bosiddende her landet kan finde en hurtig  

 afslutning, idet bødeikendelsen finder sted sådan, at den personlig  

 afleveres til den pågældende, som efter modtagelsen af bødeikendelsen har  

 en frist på 14 dage til overvejelse af, om sagen ønskes indbragt for  

 domstolene.
Sagens indbringelse for retten foretages af told- og  

 skatteforvaltningen.
Der er ikke lovhjemmel til en administrativ klageadgang til  

 Landsskatteretten i disse sager vedrørende kravet om betaling af told og  

 afgifter.
Afgørelsen om betaling af told og afgifter og bøde må anses som  

 en helhed, hvor klagevejen er domstolene.
 Den pågældende kan ikke ved at kræve sagen indbragt for domstolene  

 befri sig fra forpligtelsen til at efterkomme told- og  

 skatteforvaltningens afgørelse, indtil rettens afgørelse måtte  

 foreligge.
I sager fra rejsegodstrafikken med personer bosiddende i de  

 nordiske lande og i EU-landene, som der findes samarbejdsaftaler med, bør  

 det i sager med uangivne ?andre varer? såsom guldsmykker tilstræbes, at  

 der ikke anvendes bødeikendelser i tilfælde, hvor der sker tilbageholdelse  

 af varerne efter reglerne i toldlovens § 83, stk. 1, 1. punktum, til  

 sikkerhed for betaling af bøde, told og afgifter.
Der bør i disse sager  

 træffes afgørelse om betaling af told og afgifter med klageadgang til  

 Landsskatteretten, således at fastsættelse af afgifter og sanktion er  

 adskilt, og at der efterfølgende fremsendes bødeforelæg.
R.6.3 Advarsel En advarsel er en afgørelse, som  anvendes efter en analogi af  

 retsplejelovens § 937, og tager form af en meddelelse til skatte- eller  

 afgiftsyderen om, at man har konstateret en overtrædelse af skatte- eller  

 afgiftslovgivningen, men at der efter omstændighederne ikke vil blive  

 foretaget yderligere, idet der dog i tilfælde af gentagen overtrædelse vil  

 blive gjort ansvar gældende.
 Afslutning af skatte- afgifts- eller toldstraffesag med advarsel bør  

 ske efter følgende retningslinier:
Udgangspunktet for at kunne give en advarsel er, at der både med hensyn  

 til de objektive betingelser og med hensyn til de subjektive betingelser  

 er realiseret et strafbart forhold.
Hvis der i en sådan situation  

 foreligger ganske særlige omstændigheder, kan der i stedet for straf gives  

 en advarsel.
 Advarsel anvendes i sager, hvor overtrædelsen af told-, skatte- og  

 afgiftslovgivningen har medført unddragelser, der ligger under de  

 fastsatte beløbsgrænser på 5.000 kr. i samlet unddragelse for et  

 forsætligt forhold og 10.000 kr. i samlet unddragelse for et groft  

 uagtsomt forhold.
Advarsel anvendes  

 ikke ved overtrædelser af  

 ordensmæssig karakter.
I sådanne sager gives der istedet en henstilling,  

 se  

 R.6.4. ,  

 hvis det vurderes, at der ikke er tilstrækkelig grundlag for at give en  

 ordensbøde.
 Er beløbsgrænserne overskredet, gælder det samme, hvis der i øvrigt  

 foreligger ganske særlige omstændigheder jf. straffelovens § 80, stk. 2,  

 som taler for, at strafansvar ikke bør gøres gældende, fx hvis den  

 pågældende er svækket i væsentligt omfang som følge af sygdom,  

 alderdom eller lignende.
 Hvis det allerede fra sagens start ligger klart, at unddragelsen ligger  

 under de fastsatte beløbsgrænser, kan ansvarsdelen afsluttes helt uden  

 advarsel.
Advarsel kan gives, selvom overtræderen ikke vil erkende sig skyldig i  

 det omhandlede forhold, men det er en betingelse, at vedkommende tiltræder  

 den processuelle fremgangsmåde.
Det betyder, at en advarsel ikke kan gives  

 ensidigt af told- og skattemyndigheden.
En accepteret advarsel kan ikke  

 påklages til højere administrativ myndighed, og accepten kan ikke  

 tilbagekaldes.
 I forbindelse med, at der gives en advarsel, skal der også redegøres  

 for, hvilke objektive og subjektive omstændigheder, der har givet grundlag  

 for advarslen.
 Hvis den pågældende efter at have accepteret en advarsel på ny begår  

 ligeartede overtrædelser, kan der pålægges bøde, selvom det unddragne  

 beløb ligger under de fastsatte grænser for at gøre strafansvar gældende.  

 Indtil 2 år efter vil en accepteret advarsel kunne indgå i  

 tilregnelsesbedømmelsen, hvis den pågældende påny afgiver urigtige eller  

 vildledende oplysninger i afgiftsangivelser og selvangivelser m.v.
 Hvis skatteunddragelsen er under 10.000 kr. for skatteydere, der har  

 fået tilsendt en fortrykt selvangivelse, eller hvis indkomstdifferencen er  

 under 20.000 kr. for andre skatteydere, eller strafansvar i øvrigt ikke  

 findes at burde gøres gældende, afsluttes sagen med advarsel.
R.6.4 Henstilling Hvis betingelserne for at give en advarsel ikke er opfyldt, kan der i  

 stedet gives en henstilling.
 Der kan gives en henstilling, hvis det er konstateret, at der objektivt  

 set er sket en overtrædelse af skatte- og afgiftslovgivningen samt  

 toldloven, men hvor den påkrævede subjektive tilregnelse ikke kan  

 konstateres  

eller hvor der alene  

 er tale om overtrædelser af  

 ordensmæssig karakter  

. Typisk vil  

 der være tale om situationer, hvor  

 der er angivet urigtigt, men hvor der ikke foreligger den fornødne  

 tilregnelse.
I øvrigt kan der gives en henstilling, hvis der er udvist en adfærd,  

 som bevirker, at der er en konkret risiko for, at der kan blive realiseret  

 en overtrædelse, men hvor dette kan undgås ved, at den pågældende adfærd  

 ændres i overensstemmelse med henstillingen.
Typisk vil der være tale om  

 forstadier til urigtig angivelse fx uhensigtigsmæssige  

 regnskabsrutiner.
Når der gives en henstilling, skal der gives vejledning i, hvordan der  

 fremover skal forholdes på det pågældende område.
Henstillingen skal være  

 skriftlig, mens vejledningen kan være mundtlig.
Hvis der efter en henstilling sker en overtrædelse af skatte- og  

 afgiftslovgivningen samt toldloven, vil det have betydning for bedømmelsen  

 af det nye forhold, at henstillingen ikke er blevet fulgt.
I den  

 forbindelse vil det have særlig betydning for bedømmelsen af  

 tilregnelsen.
 Henstillinger erstatter de tidligere anvendte strafferetlige  

 indskærpelser.
R.6.5 Domstolsbehandling Hvis et bødeforelæg ikke vedtages, eller en bødeikendelse ønskes  

 indbragt for domstolene, sendes sagen til politiet i form af en  

 tiltalebegæring, hvori politiet anmodes om at indbringe sagen for  

 domstolene.
I tiltalebegæringen anmodes politiet om at nedlægge påstand om en bøde  

 af samme størrelse som bødeforelæggets eller bødeikendelsens udvisende.  

 Herudover anføres at sagen stadig kan afsluttes administrativt, dvs. uden  

 domstolsbehandling, såfremt den pågældende ønsker det.
Tiltalebegæringen  

 vedlægges kopi af bødeforelægget/bødeikendelsen samt sagens øvrige  

 papirer.
R.7 Gennemførelse af krav i  

 straffesager Skattekrav I skattestraffesager gennemføres efterbeskatningen som hovedregel i  

 form af skatteansættelse eller ændring af tidligere skatteansættelse.  

 Efterbeskatningen foretages, før straffesagen fremmes, herunder før der  

 fremsættes begæring om tiltale overfor politimesteren.
 Hvis der i tilslutning til en tiltale for en berigelsesforbrydelse  

 efter straffelovens kapitel 28 rejses en subsidiær tiltale efter  

 skattekontrollovens §§ 13, 15 eller 16, anmodes politimesteren om at påstå  

 tiltalte dømt til at efterbetale de unddragne skatter.
Skattekravet medtages dog under straffesagen, hvis sagen vedrører  

 unddragelse af selskabsskat.
I så fald anmodes politimesteren i givet fald  

 om at påstå, at den tiltalte pålægges solidarisk hæftelse med selskabet  

 for de unddragne skatter, hvis der findes grundlag for at rejse tiltalen  

 mod den, der ejer eller behersker selskabet (hovedaktionær eller  

 -anpartshaver), og det er tvivlsomt om selskabet kan betale skatten.
 I disse tilfælde gennemføres også ændring af selskabets indkomst i  

 form af skatteansættelse. Ændringen foretages, før politimesteren i givet  

 fald anmodes om at rejse tiltale.
 Hvis den ændrede skatteansættelse for selskabet påklages  

 til Landsskatteretten, afgøres det som beskrevet ovenfor  

 i afsnit   

 R.4.1.3    

 under klagesager, om straffesagen eller klagesagen skal søges  

 fremmet.
Momskrav Momstilsvaret fastsættes som hovedregel efter reglerne i  

 opkrævningslovens § 5 af told- og skattemyndigheden, før straffesagen  

 fremmes, herunder før der fremsættes begæring om tiltale overfor  

 politimesteren.
Momskravet medtages under straffesagen, når momsunddragelsen er sket i  

 et selskab.
Politimesteren anmodes om at påstå, at den tiltalte pålægges  

 solidarisk hæftelse med selskabet for momsen, hvis der findes grundlag for  

 at rejse tiltale mod den, der ejer eller behersker selskabet  

 (hovedaktionær/-anpartshaver), og det er tvivlsomt, om selskabet kan  

 betale momsen.
I disse tilfælde opgøres momstilsvar endvidere for  

 selskabet.
Det samme gør sig tilsvarende gældende med punktafgifter.
Hvis ægtefæller eller samlevere sammen har drevet en virksomhed, og  

 tiltalen rettes mod den af parterne, der ikke er registreret som  

 virksomhedsindehaver, anmodes politimesteren om at påstå, at tiltalte  

 pålægges solidarisk hæftelse med ægtefællen/samleveren for momsen.
I disse  

 tilfælde opgøres momstilsvar endvidere for den registrerede  

 virksomhedsindehaver.
Toldkrav I toldstraffesager fastsættes kravet før straffesagen fremmes, og  

 kravet medtages som hovedregel ikke i straffesagen.
I større  

 smuglerisager, herunder sager om overtrædelse af straffelovens § 289,  

 medtages toldkravet dog under straffesagen.
 I sager, der afgøres med bødeikendelse, medtages kravet i  

 bødeikendelsen, jf.  

 afsnit       R.6.2  

 .
 Såfremt tab på et selskab sker som følge af ledelsens (typisk  

 hovedaktionærens eller hovedanpartshaverens) retsstridige handlinger, vil  

 hovedaktionæren/anpartshaveren ofte have pådraget sig et erstatningsansvar  

 for dette tab (hæftelsesgennembrud).
I ansvarssager, hvor der er en eneaktionær/hovedanpartshaver i et  

 selskab, rettes strafansvaret for selskabets udeholdelse efter praksis mod  

 vedkommende personligt.
I dette tilfælde nedlægges der påstand om  

 efterbetaling af selskabsskatterne for skatteyderen in solidium med  

 selskabet.
 Såfremt told- og skatteforvaltningen ønsker skatteyder pålagt  

 erstatningspligt eller solidarisk hæftelse for den unddragne skat/afgift,  

 anføres dette i tiltalebegæringen.
Det skal hertil bemærkes, at der kan være erstatningsansvar for en  

 hovedaktionær/anpartshaver for en retstridig handling, ikke kun hvor der  

 er handlet med forsæt til at unddrage skatter- og eller afgifter, men også  

 hvor der alene foreligger grov uagtsomhed jf.
TfS 2001.215 ØLD, hvor en  

 direktør og hovedanpartshaver i et selskab og en direktør i en  

 selskabsfilial begge blev pålagt strafansvar for selskabets  

 momsunddragelser hidført ved, at filialens momstilsvar ikke var opgjort og  

 ej heller angivet.
Begge de tiltalte blev dømt for grov uagtsomhed.  

 Samtidig blev begge pålagt en erstatningsretlig medhæftelse for selskabets  

 unddragne moms.
Bilag 1: Uddrag af Retssikkerhedsudvalgets  

 redegørelse 1996, side 88-93 Vejledningspligt og forhåndsbesked.Bortset fra områder, hvor  

 der findes regler, der forpligter myndighederne til at afgive en egentlig  

 bindende forhåndsbesked, f.eks. lov om bindende forhåndsbesked om  

 skattespørgsmål, er udgangspunktet, at myndighederne ikke er bundet af en  

 forhåndsbesked, der er et led i almindelig responderende virksomhed,  

 hvilket navnlig har praktisk betydning i de tilfælde, hvor  

 forhåndsbeskeden ville stille modtageren gunstigere end lovgivningen eller  

 gældende praksis.
 Som det fremgår af de nedenfor omtalte domme vil en sådan  

 forhåndsbesked dog efter omstændighederne blive anset for bindende, efter  

 synspunkter svarende til, hvornår en forvaltningsakt ikke kan ændres i  

 bebyrdende retning, hvilket bl.a. beror på, om borgeren har indrettet sig  

 i tillid til den oprindelige afgørelse.
Spørgsmålet er imidlertid, om myndighederne overhovedet er forpligtede  

 til at afgive en forhåndsbesked, bortset fra de tilfælde, hvor der findes  

 særskilt hjemmel for bindende forhåndsbesked.
Den eventuelle forpligtelse  

 afhænger af den nærmere rækkevidde af bestemmelsen i forvaltningslovens §  

 7 om myndighedens vejledningspligt, der er en kodifikation af gældende ret  

 inden forvaltningsloven, og som har følgende ordlyd: "En  

 forvaltningsmyndighed skal i fornødent omfang yde vejledning og bistand  

 til personer, der retter henvendelse om spørgsmål inden for myndighedens  

 sagsområde".
Denne vejledningspligt er først og fremmest afhængig af, at der ligger  

 en konkret henvendelse fra en borger i relation til en afgørelsessag.  

 Dernæst indebærer bestemmelsen, at en myndighed er forpligtet til at gøre  

 borgeren opmærksom på de eventuelle bestemmelser, der måtte have betydning  

 for borgerens særlige retstilling i det konkrete tilfælde, herunder  

 dispensationsmuligheder.
Endvidere indebærer vejledningspligten, at  

 myndigheden skal oplyse borgeren om hvilke oplysninger, det vil være  

 relevant at fremlægge under en sags behandling, herunder ved anvendelse af  

 blanketter m.v., ligesom myndigheden skal vejlede om kompetencespørgsmål  

 og klagemuligheder.
Hvad angår vejledning om egentlig lovfortolkning  

 antages pligten hertil kun at gælde i det omfang den pågældende myndighed  

 har afgørelseskompetence i forhold til det af borgeren rejste spørgsmål,  

 jf.
Hans Gammeltoft Hansen m.fl.: Forvaltningsret, s. 259 og Jon Andersen  

 i Juridisk Grundbog, Bind 4, s. 101. Dette indebærer, at en myndig med  

 afgørelseskompetence vedrørende den rejste forespørgsel i realiteten er  

 forpligtet til at afgive en vejledende forhåndsudtalelse om sagens  

 materielle resultat, i det omfang resultatet beror på lovfortolkning.
 Er der derimod tale om en myndighed uden afgørelseskompetence  

 vedrørende det rejste spørgsmål, vil der ikke være pligt til at vejlede om  

 sagens materielle udfald.
Domspraksis viser dog, at uanset, om der er tale om tilfælde, hvor  

 myndigheden har været forpligtet eller ej, vil en klar forhåndsbesked uden  

 tilknyttet forbehold om, at den har vejledende karakter, efter  

 omstændighederne, blive tillagt en bindende virkning for myndigheden, hvis  

 borgeren ville lide tab ved en senere afgørelse, der ikke er i  

 overensstemmelse med forhåndsbeskeden.
Hvis den vejledende forhåndsbesked  

 ikke kan tillægges bindende virkning, kan der i stedet for eventuelt blive  

 tale om erstatningsansvar for myndigheden for forkert vejledning.
En  

 forkert vejledning i form af urigtig fortolkning vil dog alene kunne  

 medføre erstatningsansvar i åbenbare særlige kvalificerede tilfælde, idet  

 fortolkningstvivl som udgangspunkt ikke antages at kunne være en  

 erstatningspådragende årsag jf.
Poul Andersen: Offentligretligt  

 erstatningsansvar s. 96 og Claus Haagen Jensen og Orla Friis Jensen i  

 Juristen 1976, s. 78.
Er der tale om en sådan åbenbar fejl, at erstatningsansvar kan komme på  

 tale, vil ansvaret endvidere afhænge af, hvorvidt forhåndsbeskeden er  

 givet uden forbehold eller fremtræder som vejledende, jf. f.eks.
UfR  

 1985.1061 (H). I denne dom fik en kommune i en 4-3 afgørelse medhold i, at  

 den ikke var erstatningsansvarlig for en erklæring om, at nogle bygninger,  

 så vidt det kunne konstateres, var opført i overensstemmelse med gældende  

 lovgivning, idet der ikke efterfølgende kunne opnås den ønskede  

 dispensation.
Egen skyld vil ligeledes kunne forhindre et  

 erstatningsansvar, jf. f.eks. dommen UfR 1957.516 (H), refereret nedenfor,  

 hvor en udtalelse fra et vurderingsråd ikke var bindende ved den senere  

 vurdering, og hvor der heller ikke var grundlag for erstatningsansvar,  

 bl.a. fordi det kunne bebrejdes borgeren, at han havde undladt at oplyse  

 om nogle salgsforhandlinger.
 Fra domspraksis kan anføres følgende afgørelser om eventuelle bindende  

 virkninger af forhåndsbesked som led i responderende virksomhed:
Som antaget ovenfor bekræfter dommene, at en minimumsbetingelse for en  

 forhåndsbeskeds bindende virkning vil være, at modtageren har disponeret i  

 tillid til forhåndsbeskeden, ligesom forhåndsbesked må fremtræde uden  

 forbehold og være entydig.
Endvidere vil det være en betingelse, at  

 modtageren har fremlagt alle tilgængelige relevante oplysninger.
Uanset om  

 disse betingelser er opfyldt, vil en forhåndsbesked, der direkte strider  

 mod lovregler, normalt ikke kunne tillægges bindende virkning, jf.
UfR  

 1939.1150 (Ø), hvilket er i overensstemmelse med, hvad der gælder om  

 tilbagekaldelse af forvaltningsakter, jf. ovenfor under 2, litra a.
Som  

 tidligere omtalt kan der i stedet for blive tale om erstatningsansvar.  

 Endelig må det, ud over det allerede anførte, antages at være en  

 betingelse for en forhåndsbeskeds bindende virkning, at den har en vis  

 autoritativ karakter, jf. herved dommen UfR 1937.591 (Ø), hvor der ikke  

 var tale om bindende virkning, bl.a. under hensyn til, at svaret var  

 afgivet af en overassistent.
Dommen UfR 1972.28 (H), hvor svaret var givet  

 af forstanderen for Statens Plantetilsyn, fik det modsatte udfald.
Dette krav om en vis autoritativ karakter betyder formentlig også, at  

 bortset fra tilfælde, hvor en underordnet myndighed har endelig  

 afgørelseskompetence, vil en forhåndsbesked fortrinsvis kunne have en  

 bindende virkning, hvis den hidrører fra en overordnet myndighed.
Dette  

 synes i hvert fald at være gældende på skatteområdet, hvor der i en række  

 domme har været tale om, at en forhåndsudtalelse fra en central myndighed  

 blev anset for bindende.
Dette gælder dommene UfR 1976.658 (H), Medd. fra  

 SKD 1982, s. 53 og TfS 1994.477 (Ø), medens det i dommene TfS 1985.160 (V)  

 og TfS 1994.232 (V) er fastslået, at der ikke kan støttes ret på en  

 forhåndsbesked fra en kommunal ligningsmyndighed, i begge domme bl.a. med  

 henvisning til de overordnede tilsynsmyndigheders revisionsbeføjelser.  

 Dommene refereres nærmere i afsnit 3.
 Som et særligt tilfælde kan nævnes dommen TfS 1986.161 (Ø), hvor  

 "forhåndsbeskeden" bestod i den fortrykte lejeværdiberegning på  

 selvangivelsen, og blev anset for bindende, da skatteyderen havde  

 indrettet sig i tillid hertil.
I de tilfælde, hvor en forhåndsudtalelse må anses for bindende, kan der  

 ligesom i tilfælde, hvor en forvaltningsakt ellers ikke kan ændres i  

 bebyrdende retning, indtræde sådanne bristende forudsætninger at den  

 bindende virkning bringes til ophør.
Det gælder for det første, hvis det  

 faktiske grundlag ændrer sig væsentligt, ligesom generelle retlige  

 ændringer, f.eks. lovændringer, og praksisændringer, vil føre til samme  

 resultat, jf. f.eks.
UfR 1973.18 (H), hvor en praksisændring vedrørende  

 selskabers fradrag for ydelser til stifterne kunne gøres gældende med  

 fremtidig virkning.
Det må dog anses for usikkert, om den tidligere  

 tilkendegivelse om fradrag overhovedet kunne anses for bindende, jf.
P.  

 Spleths kommentar i UfR 1973 B, s. 174. Dommen omtales nærmere i afsnit 3  

 og 4. Spørgsmålet er imidlertid, om den bristende forudsætning simpelthen  

 kan bestå i, at myndigheden eliminerer den bindende virkning for fremtiden  

 efter varsel herom.
Dette vil fortrinsvis kunne ske i tilfælde, hvor  

 varslet giver borgeren mulighed for på en rimelig måde at kunne indrette  

 sig efter den ændrede opfattelse, jf.
UfR 1980.73 (H) omtalt under 2,  

 litra a, hvorimod det samme næppe vil være tilfældet, hvis der på grundlag  

 af den tidligere forhåndsbesked er truffet afgørende dispositioner der  

 ikke uden væsentligt tab kan ændres, jf.
Claus Haagen Jensen og Orla Friis  

 Jensen i Juristen 1976, s. 76.
