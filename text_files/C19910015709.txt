(til domstolene) § 1.  Efter bestemmelsen i retsplejelovens § 219  

 meddeler retten statsadvokaten (politimesteren) udskrift af alle straffedomme.
 Stk. 2.  Når der pålægges straf i sager, der behandles i  

 den borgerlige retsplejes former, giver retten politimesteren underretning  

 herom ved udskrift af dommen eller kendelsen.
§ 2.  Når bøde, efterbetaling eller konfiskation er  

 idømt eller vedtaget, meddeler retten straks vedkommende politimester  

 ekstraktudskrift eller ekstra udskrift af afgørelsen.
Meddelelse af sådan  

 udskrift er dog ufornøden i straffesager, når ikendelse eller vedtagelse sker  

 ved sagens slutning.
 Stk. 2.  I militære straffesager sendes udskriften til  

 vedkommende auditør.
 § 3.  Bøde-, konfiskations- eller efterbetalingsbeløb,  

 der indbetales til retten, videresendes straks til vedkommende politimester.
 § 4.  Cirkulæret træder i kraft den 1. oktober 1991.  

 Samtidig ophæves cirkulære nr. 187 af 3. november 1937 og cirkulære nr. 67 af  

 2. april 1965.
