(Til alle amtsråd, kommunalbestyrelser, skolekommissioner, fælleslærerråd,  

 skolenævn, lærerråd samt skoleledere.) Som bekendt har der i den senere tid været en del offentlig debat om  

 risikomomenterne i forbindelse med anvendelse af trampolinredskaber.
 I undervisningsministeriets cirkulærskrivelse af 12. maj 1981 om  

 anvendelse af trampolinredskaber i tilknytning til folkeskolens  

 idrætsundervisning anbefalede direktoratet de stedlige skolemyndigheder  

 midlertidigt at bringe anvendelse af trampolinredskaberne, herunder også den  

 såkaldte trampet, i skolernes idrætsundervisning til ophør.
 Samtidig oplystet det, at man ville søge tilvejebringe et materiale, som  

 med større sikkerhed, end man rådede over på daværende tidspunkt, ville kunne  

 belyse de omhandlede risikomomenter.
 Direktoratet anmodede derfor sundhedsstyrelsen om en udtalelse, og  

 sundstyrelsens udtalelse af 26. november 1981 er med skrivelse af 3. december  

 1981 videresendt til skolemyndighederne.
Som det fremgår af sundhedsstyrelsens udtalelse, er den af en gruppe læger  

 fremsatte hypotese om en fælles udløsende faktor for flere af  

 trampolinulykkerne ikke bevist, men hypotesen forekommer efter  

 sundhedsstyrelsens opfattelse ikke udsandsynlig.
Sundhedsstyrelsen vil dog  

 senere vende tilbage til dette spørgsmål.
 PÅ baggrund af det store antal alvorlige skader efter brug af trampolin og  

 trampet og på baggrund af vanskeligheden ved at forebygge disse ulykker  

 finder sundhedsstyrelsen, at anvendelse af disse redskaber bl.a. i  

 folkeskolen ikke bør finde sted.
 Under hensyn hertil skal man herved anmode de stedlige skolemyndigheder om  

 at drage omsorg for, at brugeren af trampolin og trampet i tilknytning til  

 folkeskolens idrætsundervisning, herunder også idrætsundervisning i henhold  

 til folkeskolelovens § 3, stk. 3, bringes til ophør.
 Det tilføjes, at ministeriet nøje vil følge sundhedsstyrelsens videre  

 undersøgelse med hensyn til den fremsatte hypotese om en fælles udløsende  

 faktor bag trampolinulykkerne.
