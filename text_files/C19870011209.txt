(Til alle amtsråd) Undervisningsministeriets vejledning fra 1985 om specialundervisning for  

 voksne efter lov om specialundervisning for voksne, jfr. lovbekendtgørelse  

 nr. 319 af 4. juli 1983, indeholder på side 44-50 retningslinier for  

 godkendelse af lærere.
Som det fremgår, forudsætter godkendelse af en lærer, at den pågældende er  

 faglig kvalificeret i det pågældende emne, har de nødvendige almene  

 voksenpædagogiske forudsætninger samt de for den givne undervisning  

 nødvendige specialpædagogiske forudsætninger.
Læreren skal således have  

 gennemført en uddannelse på Danmarks Lærerhøjskole i den pågældende form for  

 specialundervisning eller have gennemgået en tilsvarende uddannelse.
 Det fremgår endvidere af vejledningen, at hvis der ikke foreligger en  

 særlig uddannelse inden for et undervisningsområde, eller hvis den pågældende  

 ikke opfylder de ovenfor nævnte almindelige uddannelseskrav, skal amtsrådet i  

 hvert enkelt tilfælde forelægge spørgsmålet om den pågældendes godkendelse  

 for Direktoratet for Folkeoplysning, Frie Grundskoler m.v.
 Endelig er det for hver enkelt handicapgruppe opregnet, i hvilke tilfælde  

 amtskommunerne umiddelbart kan give godkendelsen, og i hvilke tilfælde det  

 kun kan ske efter forudgående forelæggelse for direktoratet.
Efter at lov om specialundervisning for voksne nu har virket i en årrække,  

 er det direktoratets opfattelse, at der med udgangspunkt i vejledningen og  

 den tidligere vejledning på området efterhånden har dannet sig en fast  

 praksis med hensyn til lærergodkendelser, således at der ikke længere er  

 grundlag for at opretholde kravet om forelæggelse for direktoratet i samme  

 omfang som hidtil.
Man finder derfor, at det for fremtiden kan overlades til  

 amtskommunerne at skønne over, i hvilke sager om godkendelse af timelønnede  

 lærere ved undervisning efter § 1, stk. 3, i loven, der er behov for  

 forelæggelse for direktoratet.
Baggrunden for overvejelserne i sager om godkendelse af disse lærere er  

 ligesom hidtil de retningslinier, der fremgår af vejledningen.
Det er af  

 hensyn til fastholdelsen af undervisningens kvalitet af største vigtighed, at  

 hidtig praksis på området fastholdes, og det må derfor understreges, at  

 godkendelse kun må gives i tilfælde, hvor det er klart, at den pågældende  

 lærer er kvalificeret til at påtage sig den omhandlede form for  

 specialundervisning.
Tvivlstilfælde forelægges for direktoratet.
 Lærergodkendelser skal ligesom hditil gives med henblik på en bestemt form  

 for specialundervisning, og godkendelsen har kun betydning for undervisning i  

 den pågældende amtskommune.
UNDERVISNINGSMINSTERIET Direktoratet for Folkeoplysning, Frie Grundskoler m.v., den 20. juli 1987 P. d. v.
