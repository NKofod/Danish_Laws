Fremsat den 12. oktober 2006 af  

 Morten Homann (SF) og Ole Sohn (SF) Forslag til folketingsbeslutning om retfærdig beregning af  

 kirkeskatten for ægtefæller ved dødsfald Folketinget opfordrer regeringen til at fremsætte et lovforslag,  

 der sikrer, at kirkeskatten for ægtefæller ved dødsfald beregnes efter  

 følgende  

 principper uafhængigt af den efterlevende ægtefælles medlemskab af  

 folkekirken:
  

 	  

 Hvis den afdøde  

 ægtefælle har været medlem af folkekirken, vil vedkommendes indkomst blive  

 pålagt kirkeskat, og   

 	  

 hvis den afdøde  

 ægtefælle ikke har været medlem af folkekirken, vil vedkommendes indkomst  

 ikke  

 blive pålagt kirkeskat.
Bemærkninger til forslaget Ifølge den nugældende lovgivning vil et ægtepar, hvor den ene  

 ægtefælle dør og den anden ægtefælle vælger at sidde i uskiftet bo, kunne  

 opleve følgende situation:
 Hvis den afdøde ægtefælle ikke var medlem af folkekirken, mens  

 den efterlevende er det, vil afdødes indkomst i dødsåret blive pålagt  

 kirkeskat.
 Det er for det første indlysende urimeligt, at en borger, der  

 har valgt ikke at være medlem af folkekirken, efter sin død alligevel  

 pålægges  

 at betale kirkeskat, og for det andet er det en unødig bekymring at pålægge  

 den  

 efterlevende ægtefælle i en svær tid.
Det er efter forslagsstillernes opfattelse et udpræget eksempel  

 på, at systemet  her skattereglerne  sættes før mennesket.
Derfor  

 ønsker  

 forslagsstillerne en lovændring, hvorefter det alene er afdødes medlemskab af  

 folkekirken, der afgør, om dennes andel af den fælles indkomst i dødsåret  

 pålægges  

 kirkeskat.
Den modsatte situation af den angivne ovenfor vil naturligvis  

 også kunne forekomme.
Men det er tilsvarende helt rimeligt og naturligt, at  

 en  

 borger, der har valgt at være medlem af folkekirken, også i dødsåret   

 på linje  

 med alle andre folkekirkemedlemmer  betaler hertil over kirkeskatten.
Problemstillingen har været belyst i en række spørgsmål fra  

 Folketinget.
Således tilkendegav den tidligere skatteminister, Svend Erik  

 Hovmand, i sin besvarelse af § 20-spørgsmål S 4275 fra folketingsåret  

 2002-03,  

 at skatteberegningsreglerne ved uskiftet bo kan virke urimelige, og at han  

 ville tage initiativ til at undersøge, om retstilstanden burde ændres.
 Omvendt fastslog den nuværende skatteminister i sin besvarelse  

 af Skatteudvalgets alm. del spørgsmål 54 og 55 fra folketingsåret 2004-05, 1.  

 samling, at han ikke så grund til at ændre reglerne for kirkeskat i  

 dødsbobeskatningsloven  på trods af de urimeligheder, den nuværende  

 retstilstand  

 afføder.
 I  

 lyset af, at regeringen ikke har tænkt sig at løse dette problem, ønsker  

 forslagsstillerne  

 med det foreliggende forslag at tage initiativ til, at mennesket fremover  

 sættes før systemet i sådanne ulykkelige situationer.
Skriftlig  

 fremsættelse Morten Homann  

  

 (SF):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om  

 retfærdig beregning af kirkeskatten for ægtefæller ved dødsfald.
(Beslutningsforslag  

 nr.
B 8).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
