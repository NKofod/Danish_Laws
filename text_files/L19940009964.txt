Der er den 16. juni 1988 i Buenos Aires indgået en luftfartsoverenskomst mellem Danmark og Argentina.
 Overenskomstens ordlyd er som følger:
LUFTFARTSOVERENSKOMST MELLEM KONGERIGET DANMARKS REGERING OG REPUBLIKKEN ARGENTINAS REGERING Kongeriget Danmarks og Republikken Argentinas Regering, i det følgende  

 benævnt de kontraherende parter, som er deltagere i Konventionen om International Civil Luftfart, der  

 åbnedes for undertegnelse i Chicago den 7. december 1944, og som respekterer  

 principperne i andre multilaterale instrumenter, som begge parter har  

 tilsluttet sig, og som ønsker at indgå en overenskomst med det formål at etablere luftruter  

 mellem deres respektive territorier, er herved blevet enige om følgende:
ARTIKEL 1 Definitioner I denne overenskomst skal, med mindre sammenhængen kræver andet, ARTIKEL 2 Tilståelse af rettigheder 1. Begge parter tilstår gensidigt hinanden de i denne  

 overenskomst og dens tillæg anførte privilegier, særligt tilladelse til  

 etablering og drift af international lufttrafik af deres udpegede  

 luftfartsselskaber på de i rutelisterne angivne ruter (i det efterfølgende  

 benævnt henholdsvis »den aftalte trafik« og »de angivne  

 ruter«).
 2. Ifølge bestemmelserne i denne overenskomst skal det  

 af hver kontraherende part udpegede luftfartsselskab have følgende  

 rettigheder:
 3. Intet i denne artikels stk. 1 skal anses for at  

 give den ene kontraherende parts luftfartsselskab ret til på den anden  

 kontraherende parts territorium at optage passagerer, fragt og post, som  

 befordres mod vederlag eller leje, og som er bestemt for en anden plads på  

 denne kontraherende parts territorium.
ARTIKEL 3 Udpegning af luftfartsselskab 1. Hver kontraherende part skal have ret til  

 skriftligt over for den anden kontraherende part at udpege et  

 luftfartsselskab med det formål at drive den aftalte trafik.
 2. Ved modtagelse af en sådan udpegning skal den anden  

 kontraherende part gennem sine luftfartsmyndigheder under forbehold af  

 bestemmelserne i denne artikels stk. 3 og 4 ufortøvet give det udpegede  

 luftfartsselskab den behørige driftstilladelse.
 3. En kontraherende parts luftfartsmyndigheder kan  

 forlange, at det af den anden kontraherende part udpegede luftfartsselskab  

 godtgør over for dem, at det er i stand til at opfylde de vilkår, som stilles  

 i henhold til de love og bestemmelser, der normalt og med rimelighed anvendes  

 af sådanne myndigheder for udførelse af international kommerciel lufttrafik  

 på en måde, der ikke er i uoverensstemmelse med konventionen.
4. Hver kontraherende part skal have ret til gennem  

 skriftlig kundgørelse til den anden part at erstatte det udpegede  

 luftfartsselskab med et andet.
Det nye udpegede luftfartsselskab skal have  

 samme rettigheder og skal være underlagt samme pligter som det  

 luftfartsselskab, det erstatter.
ARTIKEL 4 Tilbagekaldelse, og begrænsning af rettigheder 1. Hver kontraherende part forbeholder sig retten til  

 i overensstemmelse med dens interne lovgivning at tilbageholde eller  

 tilbagekalde de privilegier, der er henvist til i denne overenskomsts artikel  

 3 stk. 1 og 2 i forbindelse med et af den anden kontraherende part udpeget  

 luftfartsselskab, eller til at iværksætte sådanne vilkår, som den måtte anse  

 for nødvendige i luftfartsselskabets udøvelse af disse privilegier i ethvert  

 tilfælde, hvor den ikke finder det godtgjort, at en væsentlig del af  

 ejendomsretten til og den effektive kontrol med det pågældende  

 luftfartsselskab beror hos den kontraherende part, der udpeger  

 luftfartsselskabet, eller hos denne kontraherende parts statsborgere.
2. Hver kontraherende part forbeholder sig retten til  

 at suspendere et af den anden kontraherende part udpeget luftfartsselskabs  

 udøvelse af de i stk. 1 nævnte privilegier eller til at pålægge sådanne  

 vilkår, som den måtte anse for nødvendige for et luftfartsselskabs udøvelse  

 af disse privilegier i ethvert tilfælde, hvor det pågældende luftfartsselskab  

 undlader at overholde love og bestemmelser, som er udfærdiget af den  

 kontraherende part, der tilstår de privilegier, eller på anden måde undlader  

 at operere i overensstemmelse med betingelserne foreskrevet i denne  

 overenskomst.
Med mindre øjeblikkelig suspension eller pålæggelse af vilkår  

 er af væsentlig betydning for at forhindre yderligere overtrædelser af love  

 og bestemmelser eller af hensyn til lufttransportsikkerheden, forudsættes at  

 denne rettighed kun udøves efter samråd med den anden kontraherende part.
ARTIKEL 5 Luftfartsselskaberns repræsentation 1. Hver kontraherende part skal på grundlag af  

 gensidighed give det af den anden kontraherende part udpegede  

 luftfartsselskab ret til på dens territorium at opretholde kontorer og det  

 administrative, forretningsmæssige og tekniske personale, som måtte være  

 nødvendigt for at imødekomme det pågældende udpegede luftfartsselskabs behov.
 2. Hver kontraherende part skal give al assistance og  

 alle faciliteter til de nævnte kontorer og det nævnte personale.
ARTIKEL 6 Anerkendelse af certifikater og beviser 1. Luftdygtighedsbeviser, duelighedsbeviser og  

 certifikater som er udstedt eller gjort gyldige af den ene af de  

 kontraherende parter, skal anerkendes som gyldige af den anden kontraherende  

 part med henblik på driften af den aftalte trafik.
 2. Hver kontraherende part skal dog have ret til, for  

 så vidt angår flyvninger inden for dens eget territorium, ikke at anerkende  

 som gyldige de duelighedsbeviser og certifikater, der er udstedt til dens  

 egne statsborgere eller gjort gyldige af en anden stat.
ARTIKEL 7 Benyttelse af lufthavnsfacilieter og -installationer 1. Hvad angår afgifter for benyttelse af  

 lufthavnsfaciliteter og -installationer påtager begge parter sig at  

 efterkomme bestemmelserne i artikel 15 i Chicagokonventionen af 1944.
 2. Ingen af de kontraherende parter tilstår sit eget  

 luftfartsselskab eller noget andet luftfartsselskab noget fortrin i forhold  

 til det af den anden kontraherende part udpegede luftfartsselskab ved  

 anvendelsen af bestemmelser vedrørende told, immigration og karantæne og  

 lignede ved benyttelse af civile lufthavne, luftveje og andre faciliteter og  

 tjenester under dens kontrol.
ARTIKEL 8 Anvendelse af love 1. En kontraherende parts love og forskrifter  

 vedrørende adgang til eller afgang fra dens territorium af luftfartøjer  

 anvendt i international luftfart eller vedrørende sådanne luftfartøjers  

 navigering, mens det befinder sig inden for dens territorium, skal finde  

 anvendelse på den anden kontraherende parts udpegede luftfartsselskab og skal  

 efterkommes af sådant luftfartøj ved indflyvning til eller afgang fra, eller  

 mens det er på den første kontraherende parts territorium.
 2. En kontraherende parts love og forskrifter  

 vedrørende et luftfartøjs indflyvning til, ophold i eller afgang fra dens  

 territorium med passagerer, besætning eller fragt, så som forskrifter  

 vedrørende indrejse, klarering, immigration, pas, told og karantæne, skal  

 efterkommes af sådant luftfartøj ved indflyvning til eller afgang fra eller,  

 mens det er på den første kontraherende parts territorium.
ARTIKEL 9 Fritagelse for toldafgifter 1. Luftfartøjer, der benyttes i international trafik  

 af hver kontraherende parts udpegede luftfartsselskab, såvel som deres  

 sædvanlige udstyr, reservedele, beholdninger af brændstof og smøreolie samt  

 luftfartøjsforråd (herunder levnedsmidler, drikkevarer og tobak) om bord i  

 sådanne fartøjer skal ved ankomsten til den anden kontraherende parts  

 territorium være fritaget for samtlige toldafgifter, forbrugsafgifter,  

 undersøgelsesgebyrer og andre afgifter eller skatter, forudsat at sådant  

 udstyr og sådanne forsyninger forbliver om bord i luftfartøjet, indtil de  

 genudføres.
2. Brændstof og smøreolie, reservedele, sædvanligt  

 udstyr og forsyninger om bord i luftfartøjet, som indføres i eller tages om  

 bord i luftfartøjet på den ene kontraherende parts territorium af eller på  

 den anden kontraherende parts territorium udpegede luftfartsselskabs vegne og  

 som udelukkende er beregnet til anvendelse i forbindelse med driften af den  

 internationale trafik skal, med undtagelse af afgifter for ydet tjeneste,  

 være fritaget for de samme toldafgifter, forbrugsafgifter,  

 undersøgelsesgebyrer og andre afgifter eller skatter, som er pålagt på den  

 første kontraherende parts territorium, selv om disse forsyninger skal  

 anvendes på dele af den rejse, der foregår over territoriet til den  

 kontraherende part, hvor de er indført eller taget om bord.
Det ovenfor  

 omhandlede materiel kan kræves under toldopsyn og -kontrol.
 3. De udpegede luftfartsselskaber kan, inden for  

 fritagelsesordningen anført i denne artikels stk. 2, i den anden parts  

 lufthavn eller lufthavne og under toldkontrol opbevare de nødvendige mængder  

 brændstof, smøreolie, reservedele, sædvanligt udstyr og luftfartøjsforråd,  

 indført fra hver parts territorium eller fra tredje landes territorium og  

 udelukkende bestemt til anvendelse for luftfartøjer, passagerer, bagage, post  

 og fragt befordret af det af den anden part udpegede luftfartsselskabs  

 luftfartøjer.
 4. Trykt reklamemateriale så som annoncer, kataloger,  

 prislister, handelsmeddelelser, tidstabeller, trafikdokumenter, turist- og  

 andet oplysende materiale (inklusive plakater), indført til den ene  

 kontraherende parts territorium af eller på vegne af et af den anden  

 kontraherende part udpeget luftfartsselskab, og som udelukkende er beregnet  

 til reklameaktiviteter for international lufttrafik, skal være fritaget for  

 de samme toldafgifter, forbrugsafgifter, undersøgelsesafgifter og andre  

 afgifter eller skatter pålagt på den første kontraherende parts territorium.
ARTIKEL 10 Finansielle bestemmelser 1. Hvert af de udpegede luftfartsselskaber skal, når  

 krævet og uden restriktioner, have ret til at omveksle og tilbageføre  

 oversøisk de lokalt indtjente beløb, som overstiger de lokale udgifter.  

 Omregningen og tilbageførslen skal ske på grundlag af de officielle  

 valutakurser for løbende betalinger eller, hvor der ikke findes officielle  

 valutakurser, til de aktuelle valutamarkedssatser for løbende betalinger i  

 overensstemmelse med love og bestemmelser i hvert land.
 2. Når betalingssystemet mellem de kontraherende  

 parter er underkastet en særlig aftale, skal denne aftale finde anvendelse.
ARTIKEL 11 Sikkerhedsbetingelser 1. Hver part skal kræve, at operatører af  

 flyvemaskiner under deres registrering skal handle i overensstemmelse med de  

 relevante bestemmelser om lufttrafiksikkerhed fastslået af Den Internationale  

 Civile Luftfartsorganisation.
 2. Hver part bekræfter sin forpligtelse til at handle  

 i overensstemmelse med Konventionen angående lovovertrædelser og visse andre  

 handlinger begået ombord i luftfartøjer, undertegnet i Tokyo den 14. december  

 1963; Konventionen om Bekæmpelse af Ulovlig Bemægtigelse af Luftfartøjer,  

 undertegnet i Haag den 16. december 1970; og Konventionen til Bekæmpelse af  

 Ulovlige Handlinger mod den Civile Luftfarts Sik kerhed, undertegnet i  

 Montreal den 23. september 1971.
3. Hver part kan anmode om gennemførelse af  

 konsultationer angående sikkerhedsstandarder anvendt af den anden part i  

 forbindelse med luftfartsfaciliteter, besætninger, luftfartøjer og drift af  

 de udpegede luftfartsselskaber.
Hvis den ene part efter disse konsultationer  

 mener, at den anden part ikke har eller ikke effektivt administrerer  

 sikkerhedsstandarder og -betingelser på disse områder, der mindst svarer til  

 de minimumsstandarder, der måtte blive fastslået i kraft af konventionen,  

 skal den anden part gøres bekendt med resultaterne af sådanne overvejelser,  

 og med de foranstaltninger, der er nødvendige for at efterkomme sådanne  

 minimumsstandarder, og så vidt det er praktisk muligt, skal den anden part  

 tage passende korrigerende foranstaltninger.
Hver part forbeholder sig ret  

 til, hvis konsultationer er blevet afholdt uden tilfredsstillende resultat,  

 at tilbageholde, tilbagekalde eller begrænse et af den anden part udpeget  

 luftfartsselskabs driftstilladelse, hvis den anden part ikke tager passende  

 forholdsregler inden for et rimeligt tidsrum.
 4. Hver part skal give den bedst mulige assistance til  

 den anden part for at forhindre ulovlig bemægtigelse af luftfartøjer,  

 sabotage mod sådanne luftfartøjer, lufthavne og luftfartsfaciliteter, trusler  

 mod flysikkerheden; skal ofre den største opmærksomhed på enhver bestemmelse  

 forelagt af den anden part vedrørende indførelse af særlige sikkerhedsregler  

 for dens luftfartøjer eller passagerer for at konfrontere en særlig trussel  

 og skal i tilfælde af ulykker eller trusler om bemægtigelse eller sabotage  

 imod luftfartøjer, lufthavne eller luftfartsfaciliteter, hjælpe den anden  

 part ved at lette kommunikationen, således at sådanne tilfælde kanstandses på  

 en sikker og hurtig måde.
ARTIKEL 12 Forskrifter for klarering ved indrejse 1. Passagerer i transit over en af de kontraherende  

 parters territorium skal kun være undergivet en meget enkel told- og  

 immigrationskontrol undtagen for så vidt angår sikkerhedsforholdsregler mod  

 vold og luftkapring.
 2. Bagage og fragt i direkte transit skal være  

 undtaget fra toldafgifter og andre tilsvarende skatter.
ARTIKEL 13 Betingelser for lufttrafikdrift 1. Der skal være rimelige og lige muligheder for begge  

 kontraherende parters udpegede luftfartsselskaber til at drive lufttrafik på  

 de angivne ruter.
 2. Ved driften af aftalt lufttrafik udført af hver  

 kontraherende parts udpegede luftfartsselskab skal det af den anden  

 kontraherende part udpegede luftfartsselskabs interesser tages i betragtning,  

 således at den lufttrafik, som sidstnævnte luftfartsselskab driver på samme  

 ruter eller dele deraf, ikke påvirkes utilbørligt.
ARTIKEL 14 Bestemmelser vedrørende kapacitet 1. Den aftalte trafik, der udøves af et udpeget  

 selskab, skal have det primære formål at tilvejebringe en kapacitet, der er  

 tilpasset de løbende og med rimelighed forventede behov med hensyn til  

 befordring af passagerer, post og fragt, der kommer fra eller er bestemt for  

 territoriet tilhørende den kontraherende part, som har udpeget  

 luftfartsselskabet.
 2. Bestemmelserne om befordring af passagerer, fragt  

 og post optaget på pladser på de angivne ruter på territorier uden for de  

 kontraherende parters territorier skal udøves i overesstemmelse med de  

 generelle principper, hvorefter kapaciteten skal tilpasses:
 3. Før den aftalte trafiks start og for enhver senere  

 kapacitetsændring skal de kontraherende parters luftfartsmyndigheder være  

 enige om den praktiske gennemførelse af principperne i stk. 1 og 2 i denne  

 artikel vedrørende driften af de udpegede luftfartsselskabers aftalte trafik.
ARTIKEL 15 Godkendelse af fartplaner 1. Det af en af de kontraherende parter udpegede  

 luftfartsselskab skal forelægge sit program for den anden kontraherende parts  

 luftfartsmyndigheder mindst TREDIVE (30) dage før påbegyndelsen af  

 driften/den planlagte drift.
Programmet skal indeholde tidstabeller,  

 trafikfrekvenser og de typer luftfartsselskaber, der vil blive anvendt.
 2. Enhver ændring, der på et senere tidspunkt bliver  

 foretaget, skal meddeles luftfartsmyndighederne.
ARTIKEL 16 Takster 1. De takster, som skal anvendes af det af en  

 kontraherende part udpegede luftfartsselskab for befordring til eller fra den  

 anden kontraherende parts territorium, skal fastsættes på et rimeligt niveau  

 under behørig hensyntagen til alle i betragtning kommende faktorer, herunder  

 driftsomkostninger og andre luftfartsselskabers takster.
 2. De i denne artikels stk. 1 omhandlede takster skal  

 så vidt muligt aftales af de udpegede luftfartsselskaber efter konsultation  

 med de øvrige luftfartsselskaber, der driver ruten eller dele deraf, og en  

 sådan aftale skal, såfremt det er muligt, indgås ved anvendelse af Den  

 Internationale Sammenslutning af Luftfartsselskabers (IATA)  

 takstfastsættelsesprocedure.
3. De således fastsatte takster skal forelægges for de  

 kontraherende parters luftfartsmyndigheder til godkendelse mindst HALVFEMS  

 (90) dage før deres foreslåede ikrafttræden.
I særlige tilfælde kan denne  

 tidsfrist forkortes, forudsat at de nævnte myndigheder samtykker heri.
4. Denne godkendelse kan gives udtrykkeligt.
Hvis  

 ingen af luftfartsmyndighederne har givet udtryk for misbilligelse inden  

 TREDIVE (30) dage fra forelæggelsesdatoen i overensstemmelse med denne  

 artikels stk. 3, skal disse takster anses for godkendt.
I tilfælde af, at  

 forelægggelsesfristen forkortes, som omtalt i stk. 3, kan  

 luftfartsmyndighederne enes om, at den frist, inden for hvilken der skal  

 gives udtryk for eventuel misbilligelse, 5. Såfremt der ikke kan opnås enighed om en takst i  

 henhold til denne artikels stk. 2, eller såfremt en luftfartsmyndighed i  

 løbet af den periode, der finder anvendelse i henhold til denne artikels stk.  

 4, underretter den anden luftfartsmyndighed om sin misbilligelse af en takst,  

 der er aftalt i overensstemmelse med bestemmelserne i stk. 2, skal de  

 kontraherende parters luftfartsmyndigheder efter drøftelse med enhver anden  

 stats luftfartsmyndigheder, hvis råd de anser for nyttige, søge at fastsætte  

 taksten ved indbyrdes aftale.
ARTIKEL 17 Forbudte områder Hver part kan, grundet militær nødvendighed eller almindelig sikkerhed,  

 begrænse eller forbyde det af den anden part udpegede luftfartsselskabs  

 luftfartøjers flyvning over visse områder af dets territorium, på betingelse  

 af at sådanne begrænsninger eller forbud ligeledes gælder det af den første  

 part udpegede luftfartsselskabs luftfartøjer eller tredje landes  

 luftfartsselskaber, der driver internationale ruteflyvning; alt dette ifølge  

 konventionens artikel 9.
ARTIKEL 18 Udveksling af statistikker Hver af de kontraherende parters luftfartsmyndigheder skal efter anmodning  

 tilsendeden anden kontraherende parts luftfartsmyndigheder sådant periodisk  

 eller andet statistisk materiale, som med rimelighed kan kræves med henblik  

 på at vurdere kapaciteten, som af den førstnævnte kontraherende parts  

 udpegede luftfartsselskab er indsat i den aftalte trafik.
Sådant materiale  

 skal omfatte alle oplysninger, der er nøvendige for at fastslå omfanget af  

 den trafik, som luftfartsselskabet udfører i den aftalte trafik, samt sådan  

 trafiks oprindelses- og bestemmelsessted.
ARTIKEL 19 De udpegede luftfartsselskabers lovovertrædelser Overtrædelser af luftfartsregler, begået af det af den ene kontraherende  

 parts udpegede luftfartsselskabs personale, skal meddeles denne kontraherende  

 parts luftfartsmyndigheder af luftfartsmyndighederne hos den kontraherende  

 part, på hvis territorium overtrædelsen er blevet begået.
Såfremt  

 overtrædelsen antager en alvorlig karakter, skal sådan myndighed have ret til  

 at kræve indførelse af passende forholdsregler.
ARTIKEL 20 Konsultationer og ændringer 1. I det nære samarbejdes ånd skal de kontraherende  

 parters luftfartsmyndigheder fra tid til anden rådføre sig med hinanden med  

 henblik på at sikre gennemførelsen og den tilfredsstillende overholdelse af  

 bestemmelserne i denne overenskomst og tillæggene hertil.
 2. Hver kontraherende part kan anmode om konsultation,  

 som kan foregå mundtlig eller skriftligt og skal begynde inden for et tidsrum  

 af HALVFEMS (90) dage fra modtagelsen af anmodningen, med mindre begge  

 kontraherende parter enes om en forlængelse af dette tidsrum.
3. Såfremt en af de kontraherende parter finder det  

 ønskeligt at ændre vilkårne i denne overenskomst, kan den anmode om  

 konsultation med den anden kontraherende part.
En sådan konsultation, som kan  

 finde sted mellem luftfartsmyndighederne, og som kan være mundtlig eller  

 skriftlig, skal begynde inden for et tidsrum af TRES (60) dage fra datoen for  

 anmodningen.
Alle således aftalte ændringer skal træde i kraft, når de er  

 bekræftede ved udveksling af diplomatiske noter.
 4. Ændringer i denne overenskomsts tillæg kan ske ved  

 direkte aftale mellem de kontraherende parters luftfartsmyndigheder.
ARTIKEL 21 Bilæggelse af tvister 1. Såfremt der opstår nogen tvist angående fortolkning  

 eller anvendelse af denne overenskomst og dens tillæg, skal parterne søge at  

 bilægge denne ved forhandling mellem dem.
 2. Dersom parterne ikke når til en løsning ved sådan  

 forhandling, henvises tvisten til afgørelse ved en voldgiftsdomstol, der skal  

 have følgende sammensætning og funktion:
 Den tredje voldgiftsmand skal udpeges inden for en frist af TREDIVE (30)  

 dage fra udpegelsen af de to første.
ARTIKEL 22 Modifikationer gennem multilaterale overenkomster Såfremt en multilateral overenskomst om lufttransport træder i kraft med  

 hensyn til begge kontraherende parter, skal denne overenskomst ændres  

 således, at den kommer i overensstemmelse med bestemmelserne i en sådan  

 konvention.
ARTIKEL 23 Registreringer Denne overenskomst og enhver ændring heri skal registreres i  

 Organisationen for International Civil Luftfart.
ARTIKEL 24 Overenskomstens ikrafttræden 1. Denne overenskomst og dens tillæg skal bekræftes i  

 overensstemmelse med parternes respektive interne lovgivning og skal træde  

 endeligt i kraft fra fuldendelsen at regne af de lovmæssige krav, der skal  

 opfyldes i København.
 2. Bestemmelserne i denne overenskomst og dens tillæg  

 skal træde i kraft foreløbigt fra datoen for undertegnelse.
ARTIKEL 25 Opsigelse Hver kontraherende part kan når som helst give den anden kontraherende  

 part meddelelse om dens ønske om at bringe denne overenskomst til ophør.
En  

 sådan opsigelse skal samtidigt tilstilles Organisationen for International  

 Civil Luftfart.
Såfremt en sådan opsigelse er givet, skal denne overenskomst  

 ophøre TOLV (12) måneder efter datoen for den anden kontraherende parts  

 modtagelse af opsigelsen, medmindre meddelelsen om opsigelse tilbagekaldes  

 efter aftale mellem de kontraherende parter inden denne periodes ophør.  

 Såfremt den anden kontraherende part undlader at anerkende modtagelsen, skal  

 opsigelsen anses som modtaget FJORTEN (14) dage efter, at meddelelsen om  

 opsigelse er modtaget af Organisationen for International Civil Luftfart.
 TIL BEKRÆFTELSE HERAF har de undertegnede, som er behørigt bemyndiget  

 hertil af deres respektive regeringer, underskrevet denne overenskomst.
UDFÆRDIGET i BUENOS AIRES den sekstende dag i juni 1988 i tre originale  

 eksemplarer på det danske, spanske og engelske sprog.
I tilfælde af tvister  

 skal den engelske tekst lægges til grund.
For Kongeriget Danmarks regering Karl-Fr.
Hasle For Republikken Argentinas regering Susana Ruiz Cerutti ANNEX I Ruteliste Ruter, som skal beflyves i begge retninger af det af Kongeriget Danmarks  

 regering udpegede luftfartsselskab Kongeriget Danmarks udpegede luftfartsselskab kan på nogle eller alle  

 flyvninger undlade at lande på hvilken som helst plads under forudsætning af,  

 at den aftalte lufttrafik på denne rute begynder fra pladser i Danmark.
 Intet vil forhindre Kongeriget Danmarks udpegede luftfartsselskab i at  

 beflyve andre pladser end de, der er angivet i dette tilæg, forudsat at ingen  

 kommercielle rettigheder udøves mellem disse pladser og pladser på den anden  

 kontraherende parts territorium.
ANNEX II Ruteliste Ruter, som skal beflyves i begge retninger af det af Republikken  

 Argentinas regering udpegede luftfartsselskab.
 Republikken Argentinas udpegede luftfartsselskab kan på nogle eller alle  

 flyvninger undlade at lande på hvilken som helst plads under forudsætning af,  

 at den aftalte lufttrafik på denne rute begynder fra pladser i Argentina.
 Intet vil forhindre Republikken Argentinas udpegede luftfartsselskab i at  

 beflyve andre pladser end de, der er angivet i dette tillæg, forudsat at  

 ingen kommercielle rettigheder udøves mellem disse pladser og pladser på den  

 anden kontraherende parts territorium.
 Overenskomsten trådte, i medfør af artikel 24, stk. 2 foreløbigt i kraft  

 fra den 16. juni 1988.
 Overenskomsten trådte, i medfør af artikel 24, stk. 1 endeligt i kraft den  

 9. september 1993.
