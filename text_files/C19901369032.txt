 USDA's regler om forsegling af containere har hidtil ufravigeligt krævet,  

 at containere ankom med ubrudt segl fra oprindelelseslandet.
 Reglerne er nu ændret, så det i visse situationer og under bestemte  

 betingelser kan ses bort fra, at en container ankommer uden segl eller med et  

 andet segl end det i certifikatet angivne.
 Dette gælder, når brydningen af seglet er foretaget:
1. af besætningen ombord på skibet, og 2. af en udenlandsk embedsmand med henblik på  

 inspektion.
 Betingelserne er:
ad 1: at der i skibets logbog gøres notat om forholdet, ad 2: at embedsmanden genforsegler containeren med nyt segl forsynet med  

 løbenummer.
 I begge situationer er en yderligere betingelse, at det fremlægges  

 skriftlig dokumentation om forholdet, hvorfor man i tilfældet beskrevet under  

 2, straks bør anmode pågældende embedsmand om at afgive erklæring forsynet  

 med angivelse af sted, dato, embedsstempel og underskrift om, at embedsmanden  

 fra container nr. xxx har fjernet segl nr. yyy og påsat segl nr. zzz.
 I tvivlstilfælde bør der rettes henvendelse til Veterinærdirektoratet.
 Såfremt seglet brydes af toldvæsnet i Danmark forholdes som angivet i  

 Veterinærdirektoratets Meddelelse af 11. december 1990 (5a 562-149-0/90) om  

 afskaffelse af »kopi til Toldvæsnet«.
 P.V.V.
