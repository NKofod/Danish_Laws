(Til samtlige kommuner og amtskommuner  

 m.fl.) Der vedlægges korrektur bekendtgørelse af 26. juni 1997 om fordeling  

 mellem kommune og amtskommune af udgifter til ydelser omfattet af  

 bistandslovens § 135, stk. 5 og stk. 6. (* 1) Efter bistandslovens § 135, stk. 6, skal skal udgifter til personer under  

 67 år til ophold i plejehjem og beskyttede boliger fordeles mellem kommune og  

 amtskommune ved fastsættelse af en takst.
En række kommuner og amtkommuner  

 har rettet henvendelse til Socialministeriet om denne bestemmelse, som man  

 har fundet er til hinder for mere hensigtsmæssige lokalt aftalte  

 fordelingsmetoder.
I henhold til § 140, stk 1, i lov nr. 454 af 10. juni 1997 om social  

 service kan socialministeren efter forhandling med de kommunale  

 organisationer fastsætte regler om en ændret udgiftsfordeling mellem kommune  

 og amtskommune vedrørende udgifter til plejehjem og beskyttede boliger.
Denne  

 bestemmelse er trådt i kraft den 12. juni 1997 og har virkning fra 1. januar  

 1997.
Der er på denne baggrund ved vedlagte bekendtgørelse givet kommuner og  

 amtskommuner mulighed for at aftale på hvilken måde, udgifter til personer  

 under 67 år til ophold i plejehjem og beskyttede boliger skal fordeles.
Som  

 konsekvens heraf ændres Socialministeriets bekendtgørelse nr. 511 af 12. juni  

 1996 om fordeling mellem kommune og amtskommune af udgifter til ydelser  

 omfattet af bistandslovens § 135, stk. 5 og stk. 6.
