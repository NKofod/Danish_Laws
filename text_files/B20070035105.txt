Bekendtgørelse  

 om gebyrer og honorarer for ydelser efter lov om fremme af energibesparelser  

 i  

 bygninger I medfør af § 24, stk. 3, nr. 1-3, og § 29, stk. 4, nr. 1  

 og 2, i lov nr. 585 af 24. juni 2005 om fremme af energibesparelser i  

 bygninger  

 fastsættes:
Kapitel 1 Gebyr for energikonsulenter § 1.  

  

 Energikonsulenter omfattet af lov om fremme af energibesparelser i bygninger  

 og  

 bekendtgørelse om energimærkning af bygninger skal betale de omkostninger,  

 som  

 er forbundet med Energistyrelsens opgaver i relation til energikonsulenternes  

 beskikkelse,  

 genbeskikkelse, inddragelse af beskikkelse, registrering, tilsyn og kontrol  

 med  

 energikonsulenternes virksomhed, kvalitetssikring, drift af register og andre  

 edb-systemer samt anden administration.
 Stk. 2.  

  

 Ved ansøgning om  

 beskikkelse som  

 energikonsulent til en  

 af bygningskategorierne enfamiliehuse eller flerfamiliehuse samt handel,  

 service og offentlige bygninger eller ved ansøgning om beskikkelse som intern  

 energikonsulent betales et engangsgebyr på kr. 2.000. Ved ansøgning om  

 samtidig  

 beskikkelse til to af de nævnte kategorier betales kr. 3.000. Ved ansøgning  

 om samtidig  

 beskikkelse til flerfamiliehuse samt handel, service og offentlige bygninger  

 og  

 beskikkelse som intern energikonsulent betales dog et samlet gebyr på kr.  

 2.000.  

 Energikonsulenter, der er blevet beskikket til én af de ovennævnte  

 kategorier,  

 betaler kr. 1.000 ved ansøgning om beskikkelse i anden kategori.
Stk. 3.  

  

 Energikonsulenter betaler et engangsgebyr på  

 kr. 650 ved ansøgning om genbeskikkelse som energikonsulent.
Der betales et  

 gebyr på kr. 650 for hver bygningskategori, der ansøges om genbeskikkelse  

 til.
Stk. 4.  

  

 Omkostninger,  

 som Energistyrelsen afholder i forbindelse med energimærkning, fordeles på de  

 enkelte energikonsulenter, således at hver energikonsulent betaler et  

 grundbeløb på kr. 1.000 pr. kalenderår.
Endvidere betales et beløb som nævnt  

 i  

 stk. 5 eller 6, når der indberettes en energimærkning efter bestemmelserne i  

 bekendtgørelse om energimærkning af bygninger.
 Stk. 5.  

  

 Der betales 175  

 kr., når energikonsulenten indberetter en energimærkning af bygninger med  

 nedennævnte anvendelseskoder i Bygnings- og Boligregistret (BBR)  

 (kodenummer  

 i parentes):
 1)  

 	  

 Fritliggende  

 enfamiliehus (parcelhus) (120).
 2)  

 	  

 Række-, kæde- eller  

 dobbelthus (130).
 3)  

 	  

 Stuehus til  

 landbrugsejendom (110).
 4)  

 	  

 Sommerhus (510).
 5)  

 	  

 Etagebolig med et  

 samlet etageareal under  

 300 m2  

 (140).
 Stk. 6.  

  

 Der betales 500  

 kr., når energikonsulenten indberetter energimærkning af bygninger i  

 kategorier,  

 som ikke er nævnt i stk. 5.
Kapitel 2 Gebyr for tekniske eksperter § 2.  

  

 Tekniske eksperter omfattet af lov om fremme af energibesparelser i bygninger  

 og bekendtgørelse om eftersyn af kedel- og varmeanlæg i bygninger skal betale  

 de omkostninger, som er forbundet med Energistyrelsens opgaver i relation til  

 de tekniske eksperters godkendelse, fornyede godkendelse, inddragelse af  

 godkendelse,  

 registrering, tilsyn og kontrol med de tekniske eksperters virksomhed,  

 kvalitetssikring, drift af register og andre edb-systemer samt anden  

 administration.
 Stk. 2.  

  

 Ved ansøgning om  

 godkendelse som t  

 eknisk ekspert  

 betales et engangsgebyr  

 på kr. 1.200.  

 Der betales et gebyr på kr. 1.200 for hver eftersynskategori, der  

 ansøges om godkendelse til.
 Stk. 3.  

  

 Tekniske  

 eksperter betaler et engangsgebyr på kr. 650 ved ansøgning om fornyet  

 godkendelse  

 som teknisk ekspert.  

 Der betales et  

 gebyr på kr. 650 for hver eftersynskategori, der ansøges om fornyet  

 godkendelse  

 til.
 § 3.  

  

 Tekniske eksperter betaler et gebyr på kr. 10 pr. mærkat til brug for  

 regelmæssig  

 eftersyn  

 af olie- og gasfyrede kedelanlæg samt fastbrændselskedler.
 Stk. 2.  

  

 Tekniske  

 eksperter betaler et gebyr på kr. 10 pr. engangseftersyn, som indberettes.
Kapitel 3 Deltagerbetaling for optagelseskurser og  

 obligatoriske efteruddannelseskurser § 4.  

  

 Energikonsulenter og tekniske eksperter betaler de faktiske omkostninger, der  

 er forbundet med deres deltagelse i optagelseskurser og obligatoriske  

 efteruddannelseskurser,  

 dog maksimalt kr. 3.500 pr. kursusdag.
Kapitel 4 Opkrævning af gebyr § 5.  

  

 Gebyrerne efter §§ 1-4 opkræves på Energistyrelsens vegne af  

 Fællessekretariatet for Eftersyns- og Mærkningsordningerne  

 (FEM-sekretariatet),  

 jf. § 41 i bekendtgørelse om energimærkning af bygninger og § 32 i  

 bekendtgørelse om eftersyn af kedel- og varmeanlæg i bygninger.
 § 6.  

  

 Beskikkelses- og genbeskikkelsesgebyr for energikonsulenter, jf. § 1, stk. 2  

 og  

 3, opkræves af FEM-sekretariatet hos ansøgeren eller energikonsulenten  

 i  

 forbindelse med modtagelse af ansøgning om beskikkelse eller genbeskikkelse.  

 Ved afslag på ansøgning om beskikkelse eller genbeskikkelse tilbagebetales  

 det  

 ved ansøgningen indbetalte gebyr ikke.
 Stk. 2.  

  

 Grundbeløb for  

 energikonsulenter, jf. § 1, stk. 4, opkræves af FEM-sekretariatet hos  

 energikonsulenten  

 senest den 28. februar hvert år med virkning for det forudgående kalenderår.  

 Grundbeløbet opkræves i det førstkommende kalenderår efter modtagelse af  

 beskikkelse eller genbeskikkelse.
 Stk. 3.  

  

 Gebyr for  

 indberettede energimærkninger, jf. § 1, stk. 5 og 6, opkræves månedligt af  

 FEM-sekretariatet hos de registrerede firmaer.
§ 7.  

  

 Godkendelsesgebyr for tekniske eksperter og gebyr for fornyet godkendelse af  

 tekniske eksperter, jf. § 2, stk. 2 og 3, opkræves af FEM-sekretariatet hos  

 ansøgeren eller den tekniske ekspert i forbindelse med modtagelse af  

 ansøgning  

 om godkendelse eller fornyet godkendelse.
Ved afslag på ansøgning om  

 godkendelse eller fornyet godkendelse tilbagebetales det ved ansøgningen  

 indbetalte gebyr ikke.
 Stk. 2.  

  

 Gebyr for  

 mærkater, jf. § 3, opkræves af FEM-sekretariatet i forbindelse med udsendelse  

 af mærkater.
 § 8.  

  

 Gebyr for optagelseskurser og obligatoriske efteruddannelseskurser, jf. § 4,  

 betales af energikonsulenten i forbindelse med modtagelse af tilmelding til  

 det  

 pågældende kursus og opkræves hos energikonsulenten eller det registrerede  

 firma.
§ 9.  

  

 Beløbene efter §§ 6-8 betales senest 30 dage efter opkrævningens  

 afsendelsestidspunkt.
Gebyr for kursus betales dog senest 3 hverdage før  

 kursets afholdelse.
 § 10.  

  

 Gebyrerne reguleres i henhold til Statens Budgetvejledning, hvis  

 gebyrindtægterne ikke svarer til Energistyrelsens langsigtede  

 gennemsnitsomkostninger  

 fordelt på de enkelte eftersyns- og mærkningsordninger.
Kapitel 5 Honorar i forbindelse med energimærkning § 11.  

  

 Energikonsulenter må ved energimærkning af et en- eller flerfamiliehus med  

 anvendelseskode 110, 120, 130, 140 eller 510 ikke kræve højere honorar end  

 følgende, jf. § 12 om nedsættelse af honorar:
 1)  

 	  

 Under 100 m2  

 : Maksimalt kr. 5.000 inkl.  

 moms.
 2)  

 	  

 100-199 m2  

 : Maksimalt kr. 5.500 inkl.  

 moms.
 3)  

 	  

 200-299 m2  

 : Maksimalt kr. 6.000 inkl.  

 moms.
 Stk. 2.  

  

 De i stk. 1  

 nævnte honorarer beregnes på baggrund af det samlede etageareal for  

 bygningen omfattet af mærkningen,  

 beregnet som summen af de samlede bolig- og erhvervsarealer for bygningen i  

 henhold til BBR.
 Stk. 3.  

  

 Hvis der  

 foretages fælles energimærkning af flere bygninger efter  

 energimærkningsbekendtgørelsen  

 gælder de i stk. 1 nævnte maksimumshonorarer, når bygningerne tilsammen ikke  

 overstiger  

 299 m2.
 § 12.  

  

 De  

 i § 11 nævnte honorarer nedsættes med følgende beløb:
 1)  

 	  

 Kr. 300 inkl. moms  

 såfremt ejendommen er opført efter 1. januar 1980.
 2)  

 	  

 Kr. 1.000 inkl. moms  

 såfremt der foreligger en energimærkning af bygningen, som er udarbejdet i  

 henhold til de fra den 1. september 2006 gældende regler.
 3)  

 	  

 Kr. 200 inkl. moms,  

 såfremt energikonsulenten modtager målfaste bygningstegninger, som indeholder  

 information om rørlængder og dimensioner samt om isoleringstykkelser i  

 skjulte  

 konstruktioner.
 § 13.  

  

 §§  

 11 og 12 gælder ikke for energimærkninger, som er udført af interne  

 energikonsulenter omfattet af lov om fremme af energibesparelser i bygninger.
Kapitel 6 Honorar i forbindelse med eftersyn af kedel- og  

 varmeanlæg § 14.  

  

 Hvis de lovpligtige eftersyn af kedel- og varmeanlæg samt kedelrensning  

 udføres  

 i forbindelse med andet arbejde, herunder vedligeholdelsesarbejde og service,  

 må de tekniske eksperter ikke kræve højere honorar end:
 1)  

 	  

 Kr. 487 inkl. moms  

 for et regelmæssigt eftersyn af oliefyrede kedelanlæg og  

 fastbrændselskedelanlæg  

 under 100 kW.
 2)  

 	  

 Kr. 974 inkl. moms  

 for et engangseftersyn af varmeanlæg.
 3)  

 	  

 Kr. 222 inkl. moms  

 for en kedelrensning på en oliekedel under 100 kW.
 Stk. 2.  

  

 Hvis de  

 lovpligtige eftersyn af kedel- og varmeanlæg samt kedelrensning ikke udføres  

 i  

 forbindelse med andet arbejde, herunder vedligeholdelsesarbejde og service,  

 må  

 de tekniske eksperter ikke kræve højere honorar end:
 1)  

 	  

 Kr. 690 inkl. moms  

 for et regelmæssigt eftersyn af oliefyrede kedelanlæg og fastbrændselsanlæg  

 under 100 kW.
 2)  

 	  

 Kr. 1176 inkl. moms  

 for et engangseftersyn af varmeanlæg.
 3)  

 	  

 Kr. 422 inkl. moms  

 for en kedelrensning på en oliekedel under 100 kW.
Kapitel 7 Generelt vedrørende honorar og  

 pristalsregulering § 15.  

  

 Honorarer efter kapitel 5 og 6 er inklusive alle omkostninger, herunder  

 gebyrer  

 efter kapitel 1 og 2 samt kørselsudgifter.
§ 16.  

  

 Størrelsen af honorarer efter kapitel 5 og 6 er fastsat pr. den 1. januar  

 2007  

 og pristalsreguleres af Energistyrelsen med virkning fra den 1. januar hvert  

 år  

 efter Danmarks Statistiks nettoprisindeks.
Reguleringen sker på grundlag af  

 den  

 årlige procentvise ændring i nettoprisindekset beregnet ud fra indekset i  

 oktober måned.
Energistyrelsen offentliggør størrelsen af de maksimale  

 pristalsregulerede honorarer på Energistyrelsens hjemmeside.
Kapitel 8 Klageadgang m.v.
 § 17.  

  

 Klage over energikonsulentens og den tekniske eksperts fastsættelse af  

 honorar efter  

 denne bekendtgørelse kan indbringes for Energistyrelsen.
 § 18.  

  

 Afgørelser truffet af Energistyrelsen i henhold til denne bekendtgørelse kan  

 ikke påklages til Energiklagenævnet eller til transport- og energiministeren.
Kapitel 9 Ikrafttrædelses- og overgangsbestemmelser § 19.  

  

 Bekendtgørelsen træder i kraft den 21. april 2007.
 Stk. 2.  

  

 Samtidig ophæves  

 bekendtgørelse nr. 883 af 21. august 2006 om gebyrer og honorarer for ydelser  

 efter lov om fremme af energibesparelser i bygninger.
