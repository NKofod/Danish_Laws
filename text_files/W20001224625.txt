Klage over fejlmedicinering i forbindelse med  

 kemoterapibehandling Patientklagenævnet fandt, at  

 det af hensyn til patientsikkerheden er afgørende, at der i forbindelse med  

 udlevering af medicin foretages den rette identifikation af patient og  

 præparat.
Patientklagenævnet fandt, at  

 farmakonom A ikke havde udvist tilstrækkelig omhu og samvittighedsfuldhed i  

 forbindelse med sin fremstilling af cytostatika til patienten.
Nævnet  

 indskærpede overfor farmakonomen, at hun udviste større omhu i sit fremtidige  

 virke.
Nævnet lagde vægt på, at farmakonom A fremstillede et CEF-præparat i  

 stedet for et CMF-præparat.
Nævnet fandt således, at farmakonom A burde have  

 kontrolleret, at der var overensstemmelse med medicinen angivet henholdsvis  

 på  

 flow sheet skemaet og på arbejdssedlen, ligesom hun burde have overladt  

 præparationen af medicinen til en anden farmakonom.
Patientklagenævnet fandt  

 videre, at en farmaceut ikke havde udvist tilstrækkelig omhu og  

 samvittighedsfuldhed i forbindelse med sin kontrol og frigivelse af  

 cytostatikablandingen til patienten.
Nævnet indskærpede overfor farmaceuten,  

 at  

 hun udviste større omhu i sit fremtidige virke.
Nævnet lagde vægt på, at  

 farmaceuten godkendte det fejlagtigt fremstillede præparat.
Nævnet fandt  

 således, at farmaceuten burde have kontrolleret, at der var overensstemmelse  

 mellem det lægemiddel, der var angivet på flow sheet skemaet og henholdsvis  

 det  

 færdige lægemiddel og lægemidlet angivet på arbejdssedlen.
Nævnet fandt  

 endvidere, at farmaceuten som ansvarlig for området burde have korrigeret  

 proceduren, da hun erfarede, at det var den samme farmakonom, der udfyldte  

 arbejdssedlen og foretog præparationen.
Patientklagenævnet fandt  

 endelig, at en sygeplejerske havde udvist manglende omhu og  

 samvittighedsfuldhed i forbindelse med sin indgift af cytostatika til  

 patienten.
Nævnet lagde vægt på, at sygeplejersken indgav det fejlagtigt  

 fremstillede præparat til patienten.
Nævnet fandt således, at sygeplejersken  

 burde have kontrolleret, at den medicin, hun gav, var i overensstemmelse med  

 den ordinerede medicin ved at sammenholde medicinordinationen med indholdet  

 af  

 medicinen i poserne.
