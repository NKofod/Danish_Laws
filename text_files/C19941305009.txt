Veterinærdirektoratets cirkulære af 25. januar 1994 Cirkulære om indberetning af slagtetal fra godkendte slagterier (Til levnedsmiddelkontrolenheder, som forestår slagtedyrskontrol ved godkendte slagterier) I medfør af § 20 i lov nr. 343 af 14. maj 1992 om kød (kødloven) og § 1,  

 stk. 4, i bekendtgørelse nr. 1058 af 17. december 1993 om varetagelse af  

 kontrollen med visse kødvirksomheder fastsættes følgende:
 § 1.  Antal kontrollerede slagtedyr på det enkelte  

 godkendte slagteri skal indberettes til Veterinærdirektoratet hver måned.
 Stk. 2.  Indberetningen skal ske på det af  

 Veterinærdirektoratet udleverede indberetningskort.
 § 2.  Den enkelte levnedsmiddelkontrolenhed skal  

 sikre, at der sker indberetning fra den kontrollerende dyrlæge ved det  

 enkelte slagtehus.
 Stk. 2.  Indberetningskortene fra de enkelte slagterier  

 indsendes samlet af levnedsmiddelkontrolenheden til Veterinærdirektoratet, i  

 givet fald gennem den koordinerende dyrlæge.
 Stk. 3.  Indberetningen skal være Veterinærdirektoratet  

 i hænde senest den 20. i den efterfølgende måned.
 § 3.  Dette cirkulære har virkning for indberetning af  

 slagtninger fra 1. januar 1994.
