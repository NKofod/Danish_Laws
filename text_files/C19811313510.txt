 Til samtlige til eksport af fersk kød og kødprodukter autoriserede  

 virksomheder samt dyrlægerne ved disse.
 ARGENTINA - fersk kød og kødprodukter.
 Fra Den danske Ambassade i Argentina har man modtaget underretning om, at  

 der ved resolution nr. 154 af 23. marts 1981 er fastsat følgende nye  

 bestemmelser for import af kød og kødvarer til Argentina.
 1. Virksomheder.
 Eksporten kan principielt ikke påbegyndes før virksomhederne er  

 inspicerede og godkendte af de argentinske veterinærmyndigheder.
 Efter forhandling er der imidlertid opnået tilsagn om, at forudgående  

 inspektion og godkendelse foreløbig frafaldes for alle U.S.A.-godkendte  

 virksomheder, og veterinærdirektoratet har derfor tilstillet de argentinske  

 myndigheder listen over alle eksportautoriserede kød- og kødvarevirksomheder.  

 Det må påregnes, at de argentinske veterinærmyndigheder på et senere  

 tidspunkt vil foretage inspektion af danske virksomheder, og udgiften hertil  

 skal afholdes af importøren/eksportøren.
 2. Importtilladelse.
Inden eksporten kan påbegyndes, skal importøren indsende ansøgning til de  

 argentinske myndigheder om importtilladelse med angivelse af varens art,  

 mængde, oprindelsesland og med angivelse af produktionsvirksomhedens navn og  

 adresse samt autorisationsnummer.
Ansøgningen skal for kødprodukter være  

 vedlagt dels en på spansk udfærdiget produktionsbeskrivelse med angivelse af  

 varens procentiske sammensætning, dels prøver af anvendte etiketter og  

 emballage.
 3. Certifikater.
Der skal anvendes oprindelses- og sundhedsattest, form.
K.K. 1700-1973,  

 med følgende tilføjelse på attestens bagside:
+++SPANSK TEKST+++ (det attesteres, at det i henhold til danske bestemmelser er forbudt at  

 anvende hormoner til fedningsformål til heste, kvæg, svin, får, geder, høns  

 og kaniner).
 For fersk svinekød og kødprodukter indeholdende svinekød skal på attestens  

 bagside yderligere anføres følgende:
+++SPANSK TEKST+++ (det attesteres, at kødet hidrører fra svin, som er undersøgt for trikiner  

 med negativt resultat).
 Tilføjelsen skal på sædvanlig måde være forsynet med dato, embedsstempel  

 og dyrlægens underskrift.
 Øvrige krævede attestationer vedrørende smitsomme eller parasitære  

 sygdomme anses af de argentinske myndigheder for at være dækket af den  

 generelle attestation på attestens forside.
Attesten skal indsendes til veterinærdirektoratet til bekræftelse af  

 dyrlægens underskrift og den skal herudover legaliseres i Det argentinske  

 Konsulat, St.
Kongensgade 45, 1264 København K.
 Cirkulæreskrivelse af 14. august 1980, K.K. 2280-1980, om samme emne  

 tilbagekaldes herved.
 P.V.V.
K.
Hermansen.
