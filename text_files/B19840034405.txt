§ 1 I henhold til § 2, stk. 3, nr. 2, i lov nr. 362 af 13. juni 1973 om  

 styrelse af højere uddannelsesinstitutioner som ændret ved lov nr. 328 af 10.  

 juni 1976 fastsættes:
 I bekendtgørelse nr. 14 af 6. januar 1971 om statsvidenskabelig  

 kandidateksamen som ændret ved bekendtgørelse nr. 314 af 25. juni 1972  

 foretages følgende ændringer:
 1. I § 1, stk. 2, indsættes efter 2. pkt.:
»Det kan i studieordningen fastsættes, at enkeltprøver i matematik,  

 teoretisk statistik og datamatik (datalogi) kan tages før årsprøverne.« 2. § 2, stk. 3, affattes således:
»Stk. 3.  Der afholdes 2 skriftlige prøver i  

 nationaløkonomi, 1 skriftlig prøve i samfundsbeskrivelse, 1 skriftlig prøve i  

 matematik og 1 mundtlig prøve i samfundsbeskrivelse.« 3. § 3, stk. 3, affattes således:
»Stk. 3.  Der afholdes skriftlig prøve i samtlige  

 fag og endvidere mundtlig prøve i driftsøkonomi.« 4. § 3, stk. 4, affattes således:
»Stk. 4.  For hver af de 4 prøver gives der 1  

 karakter.
Karakteren for den skriftlige prøve i nationaløkonomi har vægten 1  

 1/2, karakteren for den skriftlige prøve i driftsøkonomi har vægten  

 1/2,karakteren for den skriftlige prøve i teoretisk statistik har vægten 2 og  

 karakteren for den mundtlige prøve i driftsøkonomi har vægten 1.« 5. § 4, stk. 1, affattes således:
 3. årsprøve omfatter fagene:
 1. Nationaløkonomi.
 2. Økonomisk politik.
3. Økonomisk historie.' 6. § 4, stk. 2, affattes således:
»Stk. 2.  Der afholdes 3 skriftlige prøver i  

 nationaløkonomi, 1 skriftlig prøve i økonomisk politik og 1 mundtlig prøve i  

 økonomisk historie.
I faget økonomisk politik udarbejder de studerende  

 endvidere et projekt.
Projektet udarbejdes normalt som gruppearbejde, men den  

 studerende kan vælge at udarbejde det alene.« 7. § 4, stk. 3, affattes således:
»Stk. 3.  For projektet i økonomisk politik gives  

 en individuel karakter, som sammenvejes med karakteren for den skriftlige  

 prøve i økonomisk politik med vægten 1/2 til hver.
Karaktererne for 2 af  

 prøverne i nationaløkonomi sammenvejes med vægten 1/2 til hver.
For hver af  

 de 2 øvrige prøver gives een karakter med vægten 1.« 8. I § 4 indsættes som stk. 5:
»Stk. 5.  I grundlaget for bedømmelsen af et  

 projekt i økonomisk politik, der er udarbejdet som gruppearbejde, indgår en  

 samtale, hvis det ikke af projektet kan konstateres, hvilken indsats den  

 enkelte studerende har ydet i arbejdet med projektet.« 9. I § 5, stk. 2, udgår sidste pkt.
 10. § 5, stk. 4 affattes således:
»Stk. 4.  For den selvstændige afhandling gives der  

 1 karakter, som har vægten 2.« 11. § 5, stk. 5 affattes således:
»Stk. 5.  Studiet regnes for afsluttet, når  

 bedømmelserne af prøverne i de udvalgte fag, af de to rækker øvelser og af  

 den selvstændige afhandling er offentliggjort.« 12. I § 11, 2. pkt., ændres: »ved de tre  

 årsprøver eller ved de to overgangsprøver« til: »ved det  

 statsvidenskabelige studium«.
§ 2 Stk. 1.  Bekendtgørelsen har virkning fra og med  

 sommereksamen 1984.
 Stk. 2.  Universitetet fastsætter eventuelle nødvendige  

 overgangsbestemmelser for sommereksamen 1984.
Undervisningsministeriet, den 21. juni  

 1984 P. m. v.
 e. b.
