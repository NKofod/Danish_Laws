Forskningsenhed  ikke fast driftssted  

  international sambeskatning Spørgsmål Kan Skatterådet  

 bekræfte, at en forskningsenhed etableret i Sverige IKKE anses for at udgøre  

 et  

 fast driftssted i Sverige i relation til reglerne i SEL § 8, stk. 2, så de  

 afholdte  

 omkostninger er fradragsberettigede i den skattepligtige indkomst for  

 selskabet  

 efter de almindelige regler.
Svar Ja.
Beskrivelse af de faktiske forhold Selskabet driver  

 virksomhed med udvikling, produktion og salg af apparater på verdensmarkedet.  

 Forskning,  

 udvikling og produktion af apparater foregår primært på virksomhedens danske  

 fabrikker, mens markedsføring og salget varetages fra salgsafdelinger i  

 Danmark  

 og udenlandske salgsdatterselskaber eller uafhængige agenter i udlandet.
 Selskabet ønsker  

 at etablere en forskningsenhed i Sverige, som skal udføre forskningsprojekter  

 og formidle forskningsresultaterne.
Forskningen er  

 en integreret del af det forsknings- og udviklingsarbejde, der i dag udføres  

 af  

 forsknings- og udviklingsafdelingerne i Danmark.
Der er tale om et  

 costcenter,  

 idet forskningsenheden ikke vil oppebære indtægter fra salg af apparater.  

 Salget af apparater i Sverige varetages af en uafhængig agent.
 Selskabet ønsker  

 ikke at etablere en forskningsenhed som en filial i Sverige, hvis dette  

 indebærer,  

 at man er nødt til at etablere en international sambeskatning for at få  

 skattemæssigt fradrag for de afholdte driftsomkostninger til forskningen i  

 Sverige.
 Selskabet har  

 indhentet en sagkyndig vurdering af, hvorvidt den påtænkte forskningsenhed  

 vil  

 udgøre et skattemæssigt fast driftssted i relation til SEL § 8, stk. 2.
 I  

 ligningsvejledningen S.A.2.2 anføres om fastlæggelsen af et fast driftssted:
 Ved  

 fastlæggelsen af, hvornår der må antages at foreligge fast driftssted, lægges  

 der også vægt på den præcisering af begrebet, der har fundet sted i  

 tilknytning  

 til de indgåede DBO'er, herunder i kommentarerne til OECD modelkonventionen.
 Fast driftssted  

 antages herefter altid at foreligge, når virksomheden drives gennem: filial,  

 kontor,  

 fabrik, værksted eller en grube, en gas- eller oliekilde, et stenbrud eller  

 et  

 andet sted, hvor naturforekomster udvindes.
 Det centrale i  

 begrebet fast driftssted er, om der foreligger et fast forretningssted,  

 gennem  

 hvilket et foretagendes virksomhed helt eller delvist udøves.
 Den netop  

 skitserede form for virksomhed (en forskningsenhed) er undtagen fra at  

 statuere  

 fast driftssted, idet der er tale om en hjælpefunktion, der ikke udgør et  

 skattemæssigt fast driftssted.
 Dette fremgår af  

 den nordiske DBO artikel 5, pkt. 5, litra e:
 "Uanset de  

 foranstående bestemmelser i denne artikel anses udtrykket "fast  

 driftssted" for ikke at omfatte:
(e)  

 opretholdelsen af et fast forretningssted udelukkende for at udøve enhver  

 anden  

 virksomhed for foretagendet, der er af forberedende eller hjælpende  

 karakter." Formuleringen er  

 reelt enslydende med ordlyden i artikel 5, stk. 4 i OECD's modeloverenskomst.
 Af kommentaren  

 til OECD modellen artikel 5 under nr. 23 fremgår af 1. pkt.:
"Litra e  

 bestemmer, at et fast forretningssted, igennem hvilket foretagendet  

 udelukkende  

 udøver virksomhed, som for virksomheden er af forberedende eller hjælpende  

 karakter, ikke skal betragtes som et fast driftssted." Og som eksempler  

 nævnes i 6. pkt.:
 Eksempelvis  

 faste forretningssteder udelukkende med henblik på reklamering eller  

 indsamling  

 af oplysninger eller videnskabelig forskning eller på betjening at et patent  

 eller en knowhow-kontrakt, hvis sådanne aktiviteter har en forberedende eller  

 hjælpende karakter.
Spørgers eventuelle opfattelse ifølge anmodning og bemærkninger til  

 sagsfremstilling Selskabet/rådgiver  

 er herefter af den opfattelse, at den påtænkte forskningsenhed ikke udgør et  

 skattemæssigt fast driftssted i relation til SEL § 8, stk. 2.
SKATs  

 indstilling og begrundelse Det er SKATs  

 opfattelse, at etableringen af en forskningsenhed i Sverige, der skal udføre  

 forskningsprojekter og formidle forskningsresultatet, ikke i sig selv vil  

 udgøre et fast driftssted, idet den virksomhed der udføres må anses for at  

 være  

 af udelukkende forberedende og hjælpende karakter jf. bestemmelserne i den  

 nordiske DBO artikel 5, stk. 5 litra e.
 Da der således  

 ikke er etableret fast driftssted i Sverige i relation til reglerne i SEL §  

 8,  

 stk. 2, vil de afholdte omkostninger i forskningsenheden være  

 fradragsberettigede i den skattepligtige indkomst for selskabet efter de  

 almindelige regler.
 Det indstilles  

 til Skatterådet at tiltræde selskabets anmodning om bindende svar.
Skatterådets afgørelse og begrundelse Skatterådet  

 tiltræder ovenstående indstilling og begrundelse.
Svaret er bindende for skattemyndighederne i følgende periode Svaret er  

 bindende i 5 år fra afgørelsens dato.
 Det skal dog  

 bemærkes, at svaret, der vedrører fortolkningen af en  

 dobbeltbeskatningsoverenskomst,  

 er ikke bindende, i det omfang den udenlandske skattemyndighed lægger en  

 anden  

 vurdering af det pågældende spørgsmål til grund.
