 I tilslutning til justitsministeriets skrivelse af 13. december 1971 om  

 den gejstlige betjening af fængselsvæsenets institutioner bestemmer  

 justitsministeriet efter brevveksling med kirkeministeriet i henhold til  

 aftale af 27. august 1971 mellem lønningsministeren og tjenestemændenes  

 centralorganisationer, at der med virkning fra 1. april 1971 tillægges  

 fængselspræster/andenpræster i lønramme 16/31 et særligt tillæg med  

 grundbeløb 1.800 kr. årlig plus procenttillæg som for finanslovhonorarer,  

 såfremt de pågældende forpligter sig til tjenstlig at udføre opgaver såvel  

 indenfor for som uden for det hidtidige ansættelsesområde.
 Kirkeministeriet har anmodet om, at fængselspræster/andenpræster i  

 lønramme 16/31 gøres bekendt med dette ministeriums cirkulærskrivelse af 14.  

 oktober 1971 - hvoraf 1 eksemplar vedlægges (* 1) - og med, at de pågældende  

 ikke vil kunne frigøre sig for overtagne rådighedsforpligtelser ved eventuel  

 senere ansættelse som præst for en sognemenighed.
 Fængselspræster/andenpræster, der ikke måtte ønske at overtage de  

 rådighedsforpligtelser, der er forbundet med modtagelsen af det særlige  

 tillæg, skal gennem tjenestestedet underrette justitsministeriet herom senest  

 den 1. februar 1972.
 Udbetaling af det nævnte særlige tillæg sker i overensstemmelse med  

 kirkeministeriets nævnte skrivelse.
 Der henvises til kirkeministeriets skrivelse af 13. december 1971 (j.nr.  

 2. k. 6812).
H.H.Brydensholt /F.
Hellborn.
 Til fængselsvæsenets anstalter.
