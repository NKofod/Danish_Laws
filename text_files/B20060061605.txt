Bekendtgørelse om betaling  

 for generelle tilbud og for tilbud om personlig og praktisk hjælp m.v.  

 (Servicelovens §§ 79, 83 og 84) I medfør af § 79 stk. 3, og § 161 i lov nr. 573  

 af 24. juni 2005 om social service fastsættes:
Betaling for tilbud § 1.  

  

 Kommunen  

 træffer beslutning om betaling for tilbud efter servicelovens §§ 79, 83  

 og  

 84. Ved fastsættelsen af betalingen kan højst kommunens samlede udgifter, der  

 er forbundet med tilbudet, medregnes, jf. dog §§ 2-3. Kommunen kan vælge  

 at fastsætte betalingen endeligt på grundlag af kommunens budgetterede  

 udgifter  

 til tilbudet, idet betalingen dog skal fastsættes således, at kommunens  

 samlede  

 indtægter over en 4-årig periode ikke overstiger kommunens samlede udgifter  

 til  

 tilbudet.
Stk. 2.  

  

 Ved midlertidigt  

 døgnophold, herunder aflastningsophold, skal den samlede betaling for ydelser  

 efter §§ 83 og 84 fastsættes således, at den pågældende bevarer et beløb  

 til dækning af husleje og andre udgifter, der er nødvendige for  

 opretholdelsen  

 af den hidtidige bolig.
Kommunen kan ikke opkræve betaling for bolig ved  

 midlertidigt døgnophold.
Betaling for personaleudgifter § 2.  

  

 Kommunen  

 kan ikke opkræve betaling for udgifter til personale i forbindelse med 1)  

 	  

 hjælp efter  

 servicelovens § 83, stk. 1, der ydes varigt eller i forbindelse med  

 pasning af døende, jf. servicelovens kapitel 23, og 2)  

 	  

 hjælp efter  

 servicelovens § 84, som er omfattet af servicelovens §§ 41, 42, 96  

 og  

 100.
 Stk. 2.  

  

 Uanset  

 bestemmelsen i stk. 1 kan kommunen opkræve betaling for personaleudgifter til  

 madserviceordninger.
Beregning af egenbetaling § 3.  

  

 For  

 hjælp efter servicelovens § 83, stk. 1, der ydes midlertidigt, og for  

 hjælp efter servicelovens § 84, som ikke er omfattet af servicelovens  

 §§ 41, 42, 96 og 100 beregner kommunen betalingen på grundlag af  

 modtagerens  

 og en eventuel ægtefælles indkomstgrundlag, jf. stk. 2-8.
 Stk. 2.  

  

 Indkomstgrundlaget,  

 jf. stk. 1, består af personlig indkomst med tillæg af positiv  

 kapitalindkomst,  

 der anvendes til beregning af indkomstskat efter personskattelovens § 7,  

 dog før de heri nævnte bundfradrag og fradrag for grundbeløb, og  

 aktieindkomst,  

 der beskattes efter personskattelovens § 8 a, stk. 1 og 2, bortset fra  

 udbytteindkomst op til 5.000 kr., hvori der er indeholdt endelig udbytteskat.  

 For lønmodtagere, der gør tjeneste på skibe, der er registreret i Dansk  

 Internationalt Skibsregister (DIS) medregnes arbejdsfortjenesten i den  

 personlige indkomst efter regler fastsat af socialministeren om  

 fremgangsmåden  

 ved opgørelsen af indtægtsgrundlaget for visse sociale ydelser for  

 lønmodtagere,  

 der gør tjeneste på skibe registreret i Dansk Internationalt Skibsregister.
Stk. 3.  

  

 Opgørelsesperioden  

 for indkomstgrundlaget efter stk. 2 er indkomsten for det senest afsluttede  

 indkomstår.
Indkomstgrundlaget anvendes med virkning for det andet kalenderår  

 efter indkomstårets udløb.
 Stk. 4.  

  

 Ved opgørelsen  

 af indkomstgrundlaget efter stk. 2-3 reguleres den personlige indkomst, der  

 indgår i indkomstgrundlaget, med satsreguleringsprocenten, jf. lov om en  

 satsreguleringsprocent, gældende pr. 1. januar i indkomståret, jf. stk. 3, og  

 pr. 1. januar det følgende år.
Stk. 5.  

  

 I  

 indkomstgrundlaget opgjort efter stk. 2-4 fradrages et beløb på 117.400 kr.  

 for  

 enlige og 176.200 kr. for gifte.
Fradragsbeløbene, der er angivet i  

 2006-niveau  

 reguleres hvert år den 1. januar efter lov om en satsreguleringsprocent og  

 afrundes til nærmeste kronebeløb, der kan deles med 100.
Stk. 6.  

  

 For personer med  

 børn fradrages yderligere et beløb for hvert barn, som for gifte svarer til  

 det  

 særlige børnetilskud pr. 1. januar og for enlige svarer til 3 gange det  

 særlige  

 børnetilskud pr. 1. januar, jf. § 4, stk. 3, i lov om børnetilskud og  

 forskudsvis  

 udbetaling af børnebidrag.
Ydes der hjælp på grund af graviditet, medregnes  

 det  

 ventede barn.
 Stk. 7.  

  

 Ved opgørelsen  

 af indkomstgrundlaget, jf. stk. 1-6, anses personer, der lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse, og hvor samlivet kan føre  

 til  

 ægteskab efter dansk ret, som gifte.
 Stk. 8.  

  

 Såfremt  

 indkomsten på betalingstidspunktet varigt er forøget med mere end 20 pct.  

 eller  

 nedsat med mere end 5 pct. i forhold til det opgjorte indkomstgrundlag, jf.  

 stk. 1-7, skal de ændrede indkomstforhold lægges til grund for betalingen.
 Stk. 9.  

  

 Skatteministeren  

 stiller oplysninger til rådighed til brug for opgørelse af  

 indkomstgrundlaget,  

 jf. stk. 1-2. Skatteministeren træffer bestemmelse om, hvilke myndigheder der  

 skal opgøre indkomstgrundlaget.
§ 4.  

  

 Betaling  

 for hjælp efter § 3, stk. 1, udgør 3 kr. pr. time, hvis  

 indkomstgrundlaget  

 opgjort efter § 3, stk. 1-8, udgør 2.701 kr. eller derover.
Betalingen  

 forhøjes med 1 kr. pr. time for hver 2.700 kr., det beregnede  

 indkomstgrundlag  

 overstiger 2.701 kr.
Betalingen kan dog ikke overstige 104 kr. pr. time.
Hvis  

 betalingen udgør mindre end 60 kr., kan kommunerne vælge ikke at opkræve  

 beløbet.
Beløbene i 3. og 4. pkt., der er angivet i 2006-niveau reguleres  

 hvert  

 år den 1. januar efter lov om en satsreguleringsprocent og afrundes til  

 nærmeste kronebeløb.
 Stk. 2.  

  

 Kommunen kan i  

 ganske særlige tilfælde nedsætte eller forhøje den beregnede betaling under  

 hensyn til modtagerens økonomiske forhold.
Ikrafttrædelse § 5.  

  

 Bekendtgørelsen  

 træder i kraft den 1. januar 2007. Samtidig bortfalder bekendtgørelse nr. 26  

 af  

 14. januar 1998 om betaling for generelle tilbud og for tilbud om personlig  

 og  

 praktisk hjælp m.v. (Servicelovens §§ 65, 71 og 72).
