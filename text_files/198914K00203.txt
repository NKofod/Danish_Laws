Nr BTL 203 Betænkning over Forslag til lov om ændring af lov om folkeskolen  

 (Afbureaukratisering, deregulering m.v, herunder regler om frit skolevalg)  

  

 Nr L 203 1989-90, 1. samling Afgivet af Uddannelsesudvalget Afgivet: 19900522 Udvalget har behandlet lovforslaget i en række møder og har herunder stillet spørgsmål til undervisnings- og forskningsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvelser  

 fra:
Børne- og Ungdomspædagogernes Landsforening, Danmarks Lærerforening, Pædagogisk Medhjælper Forbund og Skole og Samfund.
Undervisnings- og forskningsministeren har over for udvalget oplyst, at  

 formålet med at give mulighed for supplerende undervisning er at sikre alle  

 elever det størst mulige udbytte af den almindelige undervisning.
Muligheden  

 for at tilbyde ekstra timer må ikke føre til, at der lægges mindre vægt på  

 differentiering af klasseundervisningen under hensyn til elevernes  

 forskellige indlæringsforudsætninger.
Ministeren forudsætter, at det altid  

 overvejes at forebygge skoleproblemer hos elever ved at give flere timer til  

 hele klassen.
Ministeren har endvidere påpeget nødvendigheden af, at der  

 fortsat etableres særlig tilrettelagt undervisning for elever med behov for  

 egentlig specialundervisning.
 Udvalget skal henstille til undervisnings- og forskningsministeren, at der  

 udsendes en vejledning om supplerende undervisning, subsidiært at der optages  

 et afsnit herom i ministerens planlagte vejledning om folkeskolens indsats  

 over for elever, hvis udvikling kræver en særlig hensyntagen eller støtte.
 Herudover opfordrer udvalget undervisnings- og forskningsministeren til at  

 følge udviklingen vedrørende den supplerende undervisning og til at tage  

 spørgsmålet om eventuel ændring af bestemmelsen op ved førstkommende  

 lejlighed.
Med hensyn til den foreslåede ændring af valgfagsbestemmelsen, hvorefter  

 undervisnings- og forskningsministeren kan fastsætte bestemmelse om, hvilke  

 andre fag og emner end de i § 9, stk. 1, nævnte kommunerne kan udbyde til  

 eleverne på 8.-10. klassetrin, har ministeren oplyst, at der overvejende vil  

 være tale om praktisk eller kunstnerisk betonede fag.
Desuden vil edb samt  

 enkelte andre fag, f.eks. fremmedsprog, blive medtaget.
 Undervisnings- og forskningsministeren har givet tilsagn om at ville  

 orientere udvalget i god tid om, hvad han ønsker at optage i bekendtgørelsen  

 om fag og emner ud over de i § 9, stk. 1, nævnte, som kommunerne kan tilbyde  

 eleverne på 8.-10. klassetrin.
 Undervisnings- og forskningsministeren har endvidere oplyst, at forslaget  

 om ændring af § 27, stk. 2, indebærer en udvidelse af kommunernes mulighed  

 for at ansætte personer, der - uden at være læreruddannede - har erhvervet  

 sig særlige kvalifikationer til at undervise i enkelte fag inden for  

 folkeskolens fagkreds.
Undervisnings- og forskningsministeren har ligeledes oplyst, at han vil  

 fastsætte bestemmelser om, at ansættelse af en ikke læreruddannet som  

 timelærer vil kræve mindst 2 års forudgående ansættelse i folkeskolen som  

 faglærer/årsvikar.
Forslaget betyder derfor, at kommunerne, efter at en ikke  

 læreruddannet har været ansat som faglærer i mindst 2 år, får mulighed for at  

 ansætte den pågældende som timelærer.
En sådan ansættelse har til formål at  

 sikre eleverne fagligt kvalificeret undervisning i det/de pågældende fag.
Det  

 er naturligvis ikke tanken, at der skal ansættes ikke læreruddannede i et  

 fag, hvor en af skolens lærere med linjefag eller tilsvarende kvalifikationer  

 både vil og kan undervise i faget.
For skolebestyrelserne er det en vigtig  

 opgave at sørge for sammenhæng mellem undervisning, ansættelsespolitik og  

 lærernes efteruddannelse.
 Der er af undervisnings- og forskningsministeren og af et mindretal  

 stillet ændringsforslag, hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 af undervisnings- og forskningsministeren stillede ændringsforslag.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de stillede ændringsforslag.
Mindretallet har lige fra 1. behandling af lovforslaget undret sig over,  

 hvad baggrunden for dette lovforslag har været.
Der er efter mindretallets  

 opfattelse ikke noget i lovforslaget, som ikke ville kunne afvente den  

 samlede folkeskolereform i midten af 1990'erne.
 Både kommuner og folkeskoler har flere store projekter i gang omkring  

 folkeskolen.
 - Den nye skolestyrelseslov skal prøves af og bringes til at fungere  

 optimalt.
- De mange udviklingsforsøg, som Folketinget har stillet 400 mio. kr. til  

 rådighed for, er under afvikling.
Senere kommer evalueringsarbejdet og  

 skolernes arbejde med at indpasse de gode erfaringer i folkeskolens  

 dagligdag.
 - Herudover står både kommuner og folkeskoler over for den store  

 udfordring med at tilpasse ressourcer og kapacitet til det faldende børnetal.  

 I den forbindelse er eksempelvis nyansættelser ikke særlig relevante.
 Når Socialdemokratiet alligevel vælger at stemme for lovforslaget, skyldes  

 det, at vi gennem udvalgsarbejdet er blevet imødekommet på størsteparten af  

 de kritikpunkter, vi ved 1. behandling fremførte i forhold til forslagets  

 indhold.
 Det har været vigtigt at fastholde, at ikke læreruddannede ikke skal  

 ansættes i fag, hvor en af skolens lærere med linjefag eller tilsvarende  

 kvalifikationer både vil og kan undervise i faget.
Det har ligeledes været vigtigt for Socialdemokratiet, at der stilles krav  

 om, at ikke læreruddannede får en 2-årig funktionstid, inden de tilbydes  

 fastansættelse som timelærere.
Socialdemokratiet lægger vægt på, at der i  

 forbindelse med ikke læreruddannedes kvalifikationer ikke blot ses på de rent  

 faglige, men også på de pædagogiske kvalifikationer, sådan at underviserens  

 evne til at differentiere undervisningen i forhold til den pågældende  

 målgruppe, evne til at opnå sammenhæng med elevernes øvrige undervisning og  

 evne til at indgå i det pædagogiske miljø på skolerne har høj prioritet.  

 Socialdemokratiet ser ændringen som en mulighed for at give de ikke  

 læreruddannede undervisere i folkeskolen en størrelse tryghed i ansættelsen  

 og ikke som en mulighed for at fylde skolen op med fagspecialister, enten  

 tidligere gymnasielærere, der søger folkeskolen på grund af de fremtidige  

 kapacitetstilpasninger inden for gymnasieområdet eller ledige  

 bacheloruddannede.
Lovforslaget lægger op til, at børn på 4 år og 10 måneder, som ikke er  

 optaget i skolen, kan optages i skolefritidsordninger.
Det betyder, at  

 skolefritidsordningerne ikke længere blot er sammenlignelige med fritidshjem,  

 men også med børnehaver.
På den baggrund har Socialdemokratiet ment, at der  

 er en relevant anledning til at gennemføre regler for bl.a. princippet for  

 forældrebetaling, således at disse direkte kan sammenlignes med tilbudene  

 inden for bistandsloven.
Mindretallets ændringsforslag imødekommer dette behov, og mindretallet  

 håber, at Folketinget vil vedtage ændringsforslaget ved 2. behandling.
Ud  

 over forældrebetalingsprincippet dækker ændringsforslaget også hensynet til  

 de handicappede børn, som 14 pct. af kommunerne ifølge BUPL's undersøgelsee  

 ikke har kunnet tilbyde plads i en skolefritidsordning.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til forkastelse ved 3. behandling,  

 men kan stemme for det under nr. 1 stillede ændringsforslag.
 Mindretallet ønsker i øvrigt at udtale følgende:
 Et flertal i Folketinget har tidligere tilkendegivet, at  

 indholdsændriinger i folkeskolen skulle afvente afslutningen og evalueringen  

 af det 4-årige udviklingsprogram for folkeskolen og skolen som lokalt  

 kulturcenter.
 Det er SF's opfattelse, at flere af de foreslåede ændringer ikke  

 respekterer disse tilkendegivelser.
Dette gælder således den foreslåede ændring vedrørende  

 lærerkvalifikationer, hvorefter ikke læreruddannede vil kunne ansættes varigt  

 i folkeskolen.
Et udvalg vedrørende læreruddannelsen har netop færdiggjort  

 sit arbejde, og SF, mener, at Folketinget naturligvis bør have lejlighed til  

 at vurdere dette oplæg, inden der foretages ændringer i de nuværende regler.
 Det faldende børnetal og det pres, der er på de kommunale budgetter,  

 bevirker, at der i de kommende år må forventes at blive et vist  

 læreroverskud.
 Derfor er der mulighed for at efteruddanne disse seminarieuddannede  

 lærere, og SF har overordentlig svært ved at se, at mennesker med kun een  

 faglig kvalifikation kan passes ind i den enkelte skoles fagfordeling.
 SF ønsker ikke at fremme tankegangen om, at fagene er udgangspunktet for  

 skolens struktur, organisation og indhold, men vil tværtimod arbejde for en  

 folkeskole, hvor få lærere indgår i grupper om en eller flere klasser, og det  

 kræver en sammenkædning af den faglige og den pædagogiske formidling, som er  

 et af læreruddannelsens formål.
 SF finder ligeledes, at den mulighed, der efter dette lovforslag lægges op  

 til ved at give supplerende undervisning til elever, som af anden grund har  

 behov for midlertidig faglig støtte, bør ses i sammenhæng med skolens øvrige  

 specialundervisning.
 Den supplerende undervisning vil flytte om på ressourcerne for de samlede  

 specialpædagogiske foranstaltninger, og SF frygter, at der med dette forslag  

 kan ske en forkert vægtning mellem ressourcestærke og ressourcesvage elever.
Det er mindretallets opfattelse, at skolefritidsordningerne skal tjene et  

 socialpædagogisk formål.
Disse ordninger er et led i kommunens samlede  

 generelle og forebyggende tilbud til børn og unge og ordningen skal i  

 samarbejde med forældre, børn og unge skabe rammer, der fremmer børns og  

 unges udvikling, trivsel og selvstændighed.
Derfor finder mindretallet det  

 vigtigt, at loven indeholder bestemmelser om, hvordan børn og unge med  

 særlige sociale og pædagogiske behov tilgodeses.
 Det er fortsat SF's holdning, at der bør gives et regelsæt med  

 minimumskrav vedrørende forældrebetaling, normering, lokaleindretning,  

 udendørsfaciliteter samt forældre- og medarbejderindflydelse m.v. i  

 skolefritidsordningerne.
SF finder, at kommunernes administration af de nuværende bestemmelser  

 vedrørende skoledistrikter udmærket kan tilgodese behovet for forældres ønske  

 om optagelse af børn på andre skoler end distriktsskolen.
SF finder, at  

 ændringerne lægger op til, at skolerne skal profilere sig yderligere og  

 stimulere til en øget konkurrence imellem skolerne.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse uændret.
Ændringsforslag Til § 1 Af et mindretal (S), tiltrådt af et mindretal (SF):
 1) I den under nr. 1 foreslåede affattelse af § 3, stk.  

 4, indsættes som 2. pkt.:
»Undervisnings- og forskningsministeren fastsætter regler  

 herom.« Af undervisnings- og forskningsministeren, tiltrådt af et  

flertal (udvalget med undtagelse af SF og FP):
 2) Nr. 4 affattes således:
 » 4. I § 6, stk. 1, indsættes som nr. 7:
»7) edb.«» 3) Nr. 6 udgår.
 4) I den under nr. 9 foreslåede affattelse af § 9, stk.  

 6, ændres »andre fag eller emner« til: »andre praktisk  

 eller kunstnerisk betonede fag eller emner«.
 5) Nr. 20 og 21 udgår.
 6) Nr. 22 affattes således:
 » 22. § 25, stk. 6, affattes således:
» Stk. 6. Bestemmelserne i stk. 1, omfatter ikke elever, som  

 undervises i en anden skole end distriktsskolen.«» 7) I den under nr. 26 foreslåede affattelse af lovens §  

 36 affattes stk. 3 og stk. 4 således:
» Stk. 3. Kommunalbestyrelsen fastlægger kommunens  

 skoledistrikter og kan træffe beslutning om, hvor mange klasser der kan  

 oprettes ved de enkelte skoler.
Børn optages i skolen i det distrikt, hvor de  

 bor eller opholder sig.
Kommunalbestyrelsen kan dog beslutte, at forældrene  

 frit skal kunne vælge mellem flere eller blandt alle kommunens skoler.
Stk. 4. Hvis kommunalbestyrelsen har besluttet, at forældrene frit  

 skal kunne vælge mellem flere eller blandt alle kommunens skoler, og det ikke  

 er muligt at opfylde alle ønsker om optagelse på en bestemt skole, skal  

 nærmestboende børn optages først.
Kommunalbestyrelsen fastlægger eventuelle  

 andre nærmere retningslinjer for fordelingen af børnene.« Bemærkninger Til nr. 1 Reglerne skal blandt andet ligestille handicappedes muligheder for adgang  

 til skolefritidsordninger med deres adgang til sammenlignelige tilbud efter  

 bistandsloven (puljeordning + traditionelle daginstitutionstilbud).
 Reglerne skal samtidig sikre, at reglerne for forældrebetaling ved  

 skolefritidsordninger er de samme som ved sammenlignelige tilbud efter  

 bistandsloven (puljeordning + traditionelle daginstitutionstilbud), og i  

 øvrigt leve op til en generel ligebehandling i forhold til institutioner  

 under bistandsloven (puljeordning + traditionelle daginstitutionstilbud),  

 hvad angår principper der blev fastlagt i udvalgsbetænkningen over L 61.
Til nr. 2 Ved ændringsforslaget udgår forslaget om, at kommunalbestyrelsen kan  

 godkende, at andre emner indgår i den obligatoriske undervisning.
Der vil  

 herefter ikke længere være adgang til at fastsætte anden obligatorisk  

 emneundervisning end den i lovens § 6, stk. 1, nævnte, jf. den i lovforslaget  

 under nr. 5 foreslåede ændring af § 6, stk. 3.
Til nr. 3 Ændringsforslaget er redaktionelt, jf. nr. 2.
Til nr. 4 Formålet med ændringen er at præcisere, at fag eller emner, som  

 undervisnings- og forskningsministeren, i København kommunalbestyrelsen, i  

 henhold til § 9, stk. 6, kan godkende, skal være praktisk eller kunstnerisk  

 betonede.
Til nr. 5 Ved ændringsforslaget udgår den foreslåede bestemmelse om, at kommunerne  

 kan forhøje kilometergrænserne i henhold til folkeskolelovens § 25, såfremt  

 der kan anvises stisystem eller cykelvej.
Til nr. 6 Ændringsforslaget er redaktionelt.
Til nr. 7 Ved ændringen præciseres det, at det fortsat er lovens hovedregel, at  

 kommunen er opdelt i skoledistrikter, og at et barn optages i  

 grunddistriktets skole, medmindre forældrene har benyttet sig af muligheden  

 for at ønske en anden skole og dette ønske kan imødekommes.
