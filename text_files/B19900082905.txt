(Ligsynsbekendtgørelsen) I medfør af § 19 i lov nr. 402 af 13. juni 1990 om ligsyn, obduktion og transplantation m.v. og § 73, stk. 1, i sømandsloven, jf.
lovbekendtgørelse nr. 11 af 6. januar 1989, og efter forhandling med justitsministeren fastsættes:
Anvendelsesområde § 1.  Denne bekendtgørelse finder anvendelse ved  

 dødsfald om bord i dansk skib på søen eller i fremmed havn.
 Stk. 2.  Sker dødsfald på skib i dansk havn eller inden  

 for 24 timer før anløb af dansk havn, finder bestemmelserne i lov om ligsyn,  

 obduktion og transplantation m.v. anvendelse i stedet for §§ 2-6.
Omsorg for lig § 2.  En person, der antages at være afgået ved døden,  

 skal anbringes under forsvarlige forhold.
Er dødens indtræden ikke åbenbar,  

 skal den pågældende være under jævnligt tilsyn, indtil skibsføreren og  

 øverste styrmand i forening eller en læge har iagttaget dødstegn.
Før ligsyn  

 er afsluttet, og dødserklæring er udstedt, må liget ikke anbringes i kiste,  

 begraves, brændes eller føres i kapel.
Ligsyn § 3.  Ligsyn foretages til afgørelse af, om dødsfald  

 er indtrådt.
Ved ligsyn skal dødstegn iagttages, og dødsmåde og -årsag så  

 vidt muligt fastslås.
Stk. 2.  Ligsynet foretages af skibsføreren og øverste  

 styrmand i forening.
I tilfælde, hvor en læge kan komme til stede, foretages  

 ligsynet af lægen.
Indberetnig til politiet § 4.  Ved dødsfald skal der straks afgives  

 indberetning herom til politidirektøren i København.
Politiet tager efter  

 samråd med Retspatologisk Institut ved Københavns Universitet stilling til,  

 hvorvidt der kan udstedes dødserklæring, eller om der skal iværksættes  

 retslægeligt ligsyn og eventuelt foretages retslægelig obduktion.
 Stk. 2.  Indberetningen skal så vidt muligt indeholde de  

 i § 6, stk. 2, nr. 1-5 nævnte oplysninger.
Retslægeligt ligsyn og retslægelig obduktion § 5.  §§ 5, 6, 9, 10 og 11 om retslægeligt ligsyn og  

 retslægelig obduktion i lov om ligsyn, obduktion og transplantation m.v.  

 finder tilsvarende anvendelse.
 Stk. 2.  Politiet træffer efter samråd med  

 Retspatologisk Institut ved Københavns Universitet bestemmelse om, hvor det  

 retslægelige ligsyn og den retslægelige obduktion i givet fald skal finde  

 sted.
Dødserklæring § 6.  Når politiet efter § 4, stk. 1, har givet  

 meddelelse om, at der ikke skal iværksættes retslægeligt ligsyn eller  

 retslægelig obduktion, udsteder den eller de personer, der efter § 3, stk. 2,  

 har foretaget ligsynet, en dødserklæring.
 Stk. 2.  Erklæringen skal dateres og underskrives af den  

 eller dem, der har foretaget ligsynet, samt indeholde oplysning om:
Stk. 3.  Erklæringen sendes til Retspatologisk Institut  

 ved Københavns Universitet.
En erklæring indeholdende oplysninger som nævnt i  

 stk. 2, nr. 1-3 og 6, udleveres til den, der sørger for afdødes begravelse.
Underretning om og anmeldelse af dødsfald § 7.  Dør en søfarende, skal skibsføreren underrette  

 afdødes nærmeste pårørende.
Indtræffer dødsfaldet i udlandet, skal tillige  

 nærmeste danske udenrigsrepræsentation underrettes.
Om skibsførerens  

 anmeldelsespligt med hensyn til dødsfald under skibets anløb af dansk havn  

 gælder § 2, stk. 4, i lov om anmeldelse af fødsler og dødsfald.
Begravelse og ligbrænding § 8.  Skibsføreren skal ledsage den i § 7 nævnte  

 underretning med en opfordring til de pårørende om snarest muligt at tage  

 stilling til, hvorvidt de ønsker at sørge for afdødes begravelse eller  

 ligbrænding.
Stk. 2.  Ønsker de pårørende at sørge for afdødes  

 begravelse eller ligbrænding, skal skibsføreren træffe de nødvendige  

 foranstaltninger vedrørende ligets bevaring m.v.
I andre tilfælde skal  

 skibsføreren sørge for, at begravelsen eller ligbrændingen finder sted på  

 sømmelig måde og så vidt muligt i overensstemmelse med afdødes ønske og  

 trosbekendelse eller under iagttagelse af det religiøse ceremoniel eller  

 andre højtidelige former, som normalt følges i afdødes hjemland.
 Stk. 3.  Er afdøde ikke søfarende, men en person, der  

 følger med skibet, sørger de pårørende for afdødes begravelse eller  

 ligbrænding.
Stk. 4.  Finder dødsfaldet sted, mens skibet er i søen,  

 og kan skibets ankomst til havn eller plads, hvor begravelse eller  

 ligbrænding kan finde sted, ikke afventes af hensyn til klimatiske,  

 sundhedsmæssige eller andre påtrængende årsager, skal skibsføreren uanset  

 bestemmelserne i stk. 1-3 drage omsorg for, at liget sænkes i havet under  

 iagttagelse af de former og ceremonier, der almindeligvis følges inden for  

 handelsflåden.
Inden beslutning herom træffes, skal skibsføreren så vidt  

 muligt indhente samtykke fra afdødes nærmeste pårørende.
Tilhørte afdøde den  

 danske folkekirke, bør skibsføreren så vidt muligt følge de anvisninger, der  

 indeholdes i »Vejledning for kirkelig betjening ombord«.
§ 9.  Sker ligbrænding ved skibsførerens  

 foranstaltning, skal skibsføreren sørge for askens hjemsendelse.
Anmodning om  

 bistand til iværksættelse af hjemsendelsen kan rettes til en dansk  

 udenrigsrepræsentation.
Afdødes ejendele § 10.  Skibsføreren skal snarest muligt efter  

 dødsfaldet udfærdige en fortegnelse over, hvad den afdøde har efterladt om  

 bord.
Fortegnelsens rigtighed skal bekræftes af 2 personer.
Skibsføreren skal  

 sørge for, at fortegnelsen tillige med afdødes ejendele og hyremidler sendes  

 til vedkommende danske skifteret eller nærmeste danske  

 udenrigsrepræsentation.
Ikrafttræden § 11.  Bekendtgørelsen træder i kraft den 1. april  

 1991.
 Stk. 2.  Samtidig ophæves §§ 13-18 i bekendtgørelse nr.  

 614 af 29. november 1973 om ret til pleje og fri rejse m.v. efter  

 sømandsloven, som ændret ved bekendtgørelse nr. 450 af 21. juni 1988.
