I medfør af § 254 i lov nr. 5 (Lovtid.
B) af 7. juni 1958 om normering og  

 klassificering af statstjenestemandsstillinger fastsættes nedenstående regler  

 om arten og omfanget af den undervisningsvirksomhed, der helt eller delvis  

 kan træde i stedet for den i § 6, stk. 5 i lov nr. 154 om lønninger og  

 pensioner m.v. til statens tjenestemænd krævede aspiranttid, eller medtages  

 ved beregning af lønningsanciennitet ved overgang til tjeneste ved  

 statsseminarierne, statens seminarium for småbørnslærerinder og  

 statsøvelsesskolerne.
 Aspiranttid.
 § 1.  I henhold til lønningslovens § 6, stk. 5 er  

 første ansættelse i tjenestemandsstilling i 1.-20. lønningsklasse betinget af  

 mindst 2 års tilfredsstillende aspiranttjeneste efter det 19. år.
 Stk. 2.  Følgende undervisningsvirksomhed kan ved  

 ansættelse i lærerstillinger ved statsseminarierne, statens seminarium for  

 småbørnslærerinder og statsøvelsesskolerne efter undervisningsministerens  

 skøn træde helt eller delvis i stedet for denne aspiranttjeneste, såfremt  

 undervisningsvirksomheden er udført efter lærerens embedseksamen,  

 magisterkonferens eller lærereksamen, kan betegnes som tilfredsstillende og  

 har omfattet mindst det fulde for vedkommende stilling normerede timetal:
 Stk. 3.  Undervisningsministeren kan endvidere tillade,  

 at undervisningsvirksomhed og videnskabelig virksomhed ved danske  

 universiteter eller øvrige højere læreanstalter eller undervisningsvirksomhed  

 ved anerkendte institutioner for forebyggende børneforsorg kan medregnes i  

 aspiranttiden, når dette under hensyn til omfanget og arten af virksomheden  

 skønnes rimeligt.
 § 2.  I henhold til lønningslovens § 6, stk. 5 vil  

 aspiranttjeneste efter det fyldte 21. år udført efter 1. april 1958 ved  

 senere ansættelse i tjenestemandsstilling være at medregne i  

 lønningsancienniteten, såfremt aspirantlønnen har andraget et beløb svarende  

 til den fulde nettobegyndelsesløn for den pågældende tjenestemandsstilling.
§ 3.  Med hensyn til aspiranttidens effektivitet og  

 fradrag af sygeperioder eller fravær på grund af militærtjeneste m.v.  

 henvises til finansministeriets cirkulæreskrivelse af 22. november 1946,  

 (jfr. note 12 til lønningslovens § 6, stk. 5.) Lønningsanciennitet.
I.
Statsseminarierne.
 § 4.  Ved fastsættelsen af lønningsancienniteten for  

 seminarieadjunkter og seminarielektorer i 19. og 24. lønningsklasse ved  

 statsseminarierne medregnes tidligere undervisningsvirksomhed m.v. efter  

 følgende regler, herunder de i §§ 6-9 fastsatte fælles bestemmelser.
 Stk. 2.  Ved overgang fra faste lærerstillinger i 19. og  

 24. lønningsklasse ved anerkendte private seminarier, eksamensberettigede  

 private gymnasieskoler, kommunale gymnasieskoler, anerkendte kursus til  

 studentereksamen, almindelig forberedelseseksamen og realeksamen eller  

 lignende undervisningsinstitutioner samt fra faste præstestillinger i  

 folkekirken med tilsvarende lønninger i henhold til lov nr. 155 af 7. juni  

 1958 om folkekirkens lønningsvæsen overføres den i disse stillinger beregnede  

 lønningsanciennitet uændret i overensstemmelse med princippet i  

 lønningslovens § 27, stk. 3.
 Samme regel gælder ved overgang fra faste lærerstillinger ved godkendte  

 folkehøjskoler, landbrugsskoler og husholdningsskoler, såfremt de pågældende  

 lærere i pensionskassen for højskoler, landbrugsskoler og husholdningsskoler  

 er placeret efter en til 19. og 24. lønningsklasse svarende lønskala.
 Stk. 3.  Virksomhed som timelærer eller vikar ved  

 statsseminarier, anerkendte private seminarier, seminariet på Grønland,  

 statens gymnasieskoler, private eksamensberettigede gymnasieskoler, kommunale  

 gymnasieskoler, anerkendte kursus til studentereksamen, almindelig  

 forberedelseseksamen og realeksamen eller lignende  

 undervisningsinstitutioner, hvis lærere aflønnes i 19. og 24. lønningsklasse,  

 medregnes fuldt ud under forudsætning af, at virksomheden har omfattet mindst  

 to tredjedele af det for vedkommende stilling normerede fulde timetal, samt  

 at ansættelsen har haft en sammenhængende varighed af mindst 6 måneder ved  

 samme institution.
 Stk. 4.  Ved overgang fra faste lærerstillinger ved  

 anerkendte private småbørnslærerindeseminarier, de af anerkendte private  

 seminarier drevne private øvelsesskoler, faste gymnasielærerstillinger ved  

 private eksamensberettigede gymnasieskoler samt fra faste lærerstillinger ved  

 statsunderstøttede handelsskoler, institutioner for forebyggende børneforsorg  

 og lærerstillinger af lignende art beregnes lønningsancienniteten i  

 overensstemmelse med princippet i lønningslovens § 27, stk. 4, ligesom § 27,  

 stk. 5 kommer til anvendelse.
 Stk. 5.  Virksomhed som timelærer eller vikar ved  

 statens seminarium for småbørnslærerinder, anerkendte private  

 småbørnslærerindeseminarier, statsøvelsesskoler, de af anerkendte private  

 seminarier drevne private øvelsesskoler, i gymnasielærerstillinger ved  

 statens gymnasieskoler og private eksamensberettigede gymnasieskoler samt ved  

 statsunderstøttede handelsskoler og institutioner for forebyggende  

 børneforsorg, medregnes i overensstemmelse med reglerne i stk. 4, i det  

 omfang, virksomheden ville have været medregnet ved fastsættelse af  

 lønningsancienniteten ved tjenestemandsansættelse ved de nævnte seminarier  

 eller skoler.
 Stk. 6.  Ved overgang fra faste lærerstillinger i 2., 3.  

 og 4. lønningsklasse i folkeskolen eller inden for skoleformer, hvis lærere  

 aflønnes i overensstemmelse med reglerne i lov nr. 156 af 7. juni 1958 om  

 lønninger m. m. til folkeskolens lærere, § 32, herunder lærerstillinger ved  

 private eksamensberettigede realskoler, mellem- og realskoler, Grønlands  

 skolevæsen, godkendte folkehøjskoler, landbrugsskoler og husholdningsskoler  

 samt tilskudsberettigede friskoler og efterskoler, beregnes  

 lønningsancienniteten efter princippet i lønningslovens § 27, stk. 4, ligesom  

 § 27, stk. 5 kommer til anvendelse, idet lærerne placeres i 19. og 24.  

 lønningsklasse som angivet i nedenstående skema og i disse lønningsklasser  

 opnår første alderstillæg på det tidspunkt, da alderstillæg ville være opnået  

 i den hidtidige stilling i folkeskolen m.v.
 Finder overgangen sted fra 1. løntrin i 2. eller 3. lønningsklasse, opnås  

 første alderstillæg i 19. lønningsklasse dog først 3 år efter overgangen.
 Lønningslovens § 27.
 Stk. 4.  I tilfælde af oprykning til en stilling, hvis  

 begyndelsesløn ligger lavere end eller lige med slutlønnen i den lavere  

 stilling, kommer tjenestemanden straks på det løntrin i den nye stilling, som  

 er nærmest højere end den sidst oppebårne lønning i den hidtidige stilling,  

 hvorhos han, hvis der fremtidig i den hidtidige stilling ved alderstillæg  

 ville være opnået en lønning, der var højere end eller lige med hans lønning  

 i den nye stilling, allerede fra pågældende tidspunkt inden for slutlønnen  

 opnår nyt alderstillæg.
Stk. 5.  Opnår en tjenestemand, der i forbindelse med  

 forfremmelse oprykkes til ny stilling, ikke en lønfremgang, der mindst  

 andrager et beløb, svarende til det sidst opnåede alderstillæg, i den  

 hidtidige stilling, ydes forskellen ham som et personligt,  

 ikke-pensionsgivende tillæg.
Ved beregningen bortses fra stedtillæg,  

 eventuelle personlige tillæg samt bestillingstillæg, der ikke er fast knyttet  

 til stillingen.
Tillægget bortfalder efter reglerne i § 29, stk. 2.
Stk. 7.  Ved overgang fra faste lærerstillinger ved  

 Københavns kommunes skolevæsen beregnes først den pågældende lærers  

 lønningsanciennitet, som om overgang havde fundet sted til en lærerstilling i  

 folkeskolen, d.v.s. efter reglerne i undervisningsministeriets cirkulære af  

 20. maj 1960 om lønningsanciennitet m.v. for folkeskolens lærere.
På grundlag  

 af den således beregnede lønningsanciennitet beregnes herefter i  

 overensstemmelse med reglerne i stk. 6 lønningsancienniteten i 19. og 24.  

 lønningsklasse.
 Stk. 8.  Virksomhed som timelærer eller vikar ved de i  

 stk. 6 og 7 nævnte skoleformer medregnes på tilsvarende måde som angivet i  

 stk. 7.
 Det samme gælder, når der ikke er tale om en umiddelbar overgang fra de i  

 stk. 6 og 7 nævnte faste stillinger til ansættelse i statens tjeneste.
 Stk. 9.  Virksomhed af kirkelig art medregnes i det  

 omfang, hvori sådan virksomhed ville blive medregnet ved fastsættelse af  

 lønningsancienniteten for en fast præst i folkekirken med en til 19. og 24.  

 lønningsklasse svarende lønning.
 Stk. 10.  Undervisningsvirksomhed eller videnskabelig  

 virksomhed ved danske universiteter eller øvrige højere læreanstalter kan  

 medregnes i et efter undervisningsministerens skøn passende omfang.
 Stk. 11.  Anden undervisningsvirksomhed eller  

 videnskabelig virksomhed, herunder i udlandet, kan efter  

 undervisningsministerens bestemmelse i hvert enkelt tilfælde søges medregnet  

 i lønningsancienniteten med hjemmel på normeringslov.
 Stk. 12.  Med hensyn til spørgsmålet om medregning af  

 lønningsanciennitet i tilfælde af genansættelse i statens tjeneste henvises  

 til lønningslovens § 9.
II.
Statens seminarium for småbørnslærerinder og statsøvelsesskolerne.
 § 5.  Ved fastsættelse af lønningsancienniteten for  

 lærere og overlærere i 17. og 20. lønningsklasse ved statens seminarium for  

 småbørnslærerinder og statsøvelsesskolerne medregnes tidligere  

 undervisningsvirksomhed efter følgende regler, herunder de i §§ 6-9 fastsatte  

 fælles bestemmelser.
 Stk. 2.  Ved overgang fra faste lærerstillinger i 17. og  

 20. lønningsklasse ved anerkendte private småbørnslærerindeseminarier, de af  

 anerkendte private seminarier drevne private øvelsesskoler eller lignende  

 undervisningsinstitutioner samt fra gymnasieoverlærerstillinger i 20.  

 lønningsklasse ved private eksamensberettigede gymnasieskoler overføres den i  

 disse stillinger beregnede lønningsanciennitet uændret i overensstemmelse med  

 princippet i lønningslovens § 27, stk. 3.
 Stk. 3.  Virksomhed som timelærer eller vikar ved  

 statens seminarium for småbørnslærerinder, anerkendte private  

 småbørnslærerindeseminarier, statsøvelsesskoler, de af anerkendte private  

 seminarier drevne private øvelsesskoler eller lignende  

 undervisningsinstitutioner, hvis lærere aflønnes i 17. og 20. lønningsklasse,  

 medregnes fuldt ud under forudsætning af, at virksomheden har omfattet to  

 tredjedele af det for vedkommende stilling normerede fulde timetal, samt at  

 ansættelsen har haft en sammenhængende varighed af mindst 6 måneder ved samme  

 institution.
 Stk. 4.  Ved overgang fra faste gymnasielærerstillinger  

 i 14. lønningsklasse ved private eksamensberettigede gymnasieskoler samt fra  

 faste lærerstillinger ved statsunderstøttede handelsskoler, institutioner for  

 forebyggende børneforsorg og lærerstillinger af lignende art beregnes  

 lønningsancienniteten i overensstemmelse med princippet i lønningslovens §  

 27, stk. 4, ligesom § 27, stk. 5 kommer til anvendelse.
 Stk. 5.  Virksomhed som timelærer eller vikar i  

 gymnasielærerstillinger i 14. lønningsklasse ved statens gymnasieskoler og  

 private eksamensberettigede gymnasieskoler medregnes i overensstemmelse med  

 reglerne i stk. 4 i det omfang, virksomheden ville have været medregnet ved  

 fastsættelse af lønningsancienniteten ved tjenestemandsansættelse i en  

 gymnasielærerstilling.
 Stk. 6.  Ved overgang fra faste lærerstillinger i 2., 3.  

 og 4. lønningsklasse i folkeskolen eller inden for skoleformer, hvis lærere  

 aflønnes i overensstemmelse med lønreglerne i lærerlønningsloven, herunder  

 lærerstillinger ved private eksamensberettigede realskoler, mellem- og  

 realskoler, Grønlands skolevæsen, godkendte folkehøjskoler, landbrugsskoler  

 og husholdningsskoler samt tilskudsberettigede friskoler og efterskoler,  

 beregnes lønningsancienniteten efter princippet i lønningslovens § 27, stk.  

 4, idet lærerne placeres i 17. og 20. lønningsklasse som angivet i  

 nedenstående skema og i disse lønningsklasser opnår første alderstillæg på  

 det tidspunkt, da alderstillæg ville være opnået i den hidtidige stilling i  

 folkeskolen m.v.
 Finder overgang sted fra 1. løntrin i folkeskolens 2. eller 3.  

 lønningsklasse, opnås første alderstillæg i 17. lønningsklasse dog først 3 år  

 efter overgangen.
 Overlærere på 1. løntrin i folkeskolens 4. lønningsklasse (18 900 kr.) vil  

 dog straks ved overgangen til en lærerstilling ved statens seminarium for  

 småbørnslærerinder eller en statøvelsesskole blive udnævnt til overlærer i  

 20. lønningsklasse og placeret på 2. løntrin (19 500 kr.) i denne  

 lønningsklasse.
 Lærere, der overgår til en lærerstilling ved statens seminarium for  

 småbørnslærerinder eller en statsøvelsesskole fra løntrinnene 12 840 kr. - 18  

 900 kr. i lærerlønningslovens 2. og 3. lønningsklasse, vil - såfremt de i  

 øvrigt opfylder de i § 252 i normerings- og klassificeringslovens fastsatte  

 betingelser for opnåelse af overlærerudnævnelse - opnå en sådan udnævnelse  

 med placering på 3. løntrin i 20. lønningsklasse (20 700 kr.) fra det  

 tidspunkt at regne, hvor de ville have nået løntrinnet 20 400 kr. i  

 folkeskolen m.v. (6. løntrin i 17. lønningsklasse (20 100 kr.) overspringes).
Ved overgang fra faste lærerstillinger, der lønnes efter  

 lærerlønningslovens 1. lønningsklasse, beregnes lønningsancienniteten  

 ligeledes efter princippet i lønningslovens § 27, stk. 4. Ved overgang fra et  

 af de 6 første løntrin placeres den pågældende lærerinde på 1. løntrin i 17.  

 lønningsklasse og opnår første alderstillæg i denne lønningsklasse 3 år efter  

 overgangen.
Ved overgang fra 7. løntrin placeres den pågældende ligeledes på  

 1. løntrin i 17. lønningsklasse, men opnår første alderstillæg på det  

 tidspunkt, da slutløn ville være opnået i 1. lønningsklasse.
Ved overgang fra  

 8. løntrin (slutløn) placeres den pågældende på 2. løntrin i 17.  

 lønningsklasse og opnår første alderstillæg 3 år efter overgangen.
Stk. 7.  Ved overgang fra faste lærerstillinger ved  

 Københavns kommunes skolevæsen beregnes først den pågældende lærers  

 lønningsanciennitet, som om overgang havde fundet sted til en lærerstilling i  

 folkeskolen.
På grundlag af den således beregnede anciennitet beregnes  

 herefter i overensstemmelse med reglerne i stk. 6 lønningsancienniteten i 17.  

 og 20. lønningsklasse.
 Stk. 8.  Virksomhed som timelærer eller vikar ved de i  

 stk. 6 og 7 nævnte skoleformer medregnes på tilsvarende måde som angivet i  

 stk. 7.
 Det samme gælder, når der ikke er tale om en umiddelbar overgang fra de i  

 stk. 6 og 7 nævnte faste stillinger til ansættelse i statens tjeneste.
 Stk. 9.  Med hensyn til spørgsmålet om medregning af  

 lønningsanciennitet i tilfælde af genansættelse i statens tjeneste henvises  

 til lønningslovens § 9.
 Stk. 10.  Lønningsancienniteten for ledere af  

 statsøvelsesskoler, der er ansatte som seminarieadjunkter eller  

 seminarielektorer, fastsattes efter de for seminarieadjunkter m.v. gældende  

 regler.
III.
Fælles bestemmelser.
 § 6.  Forudgående virksomhed skal for at kunne  

 medregnes i lønningsancienniteten være udøvet efter embedseksamen,  

 magisterkonferens eller lærereksamen.
 § 7.  Med hensyn til medregning af aspiranttiden i  

 lønningsancienniteten henvises til § 2.
 § 8.  Med hensyn til medregning af den pligtige  

 militærtjeneste i lønningsancienniteten henvises til lønningslovens § 14,  

 stk. 6.
 Ikrafttrædelsesbestemmelser.
 § 9.  Aspiranttidsreglerne i nærværende cirkulære  

 finder anvendelse i alle tilfælde, hvor tjenestemandsansættelse i  

 lærerstillinger ved statsseminarierne, statens seminarium for  

 småbørnslærerinder og statsøvelsesskolerne finder sted med virkning fra en  

 dato efter cirkulærets udfærdigelse.
Reglerne i nærværende cirkulære vedrørende lønningsanciennitet finder  

 anvendelse i alle tilfælde, hvor tjenestemandsansættelse i en af disse  

 stillinger har fundet sted med virkning fra en dato efter 1. april 1958, og  

 hvor lønningsancienniteten fastsættes efter nærværende cirkulæres  

 udfærdigelse.
I tilfælde, hvor tjenestemandsansættelse har fundet sted efter  

 1. april 1958, men hvor der før nærværende cirkulæres udfærdigelse er  

 foretaget fastsættelse af lønningsancienniteten efter andre regler, vil  

 omregning af lønningsancienniteten efter reglerne i nærværende cirkulære med  

 tilbagevirkende kraft fra ansættelsesdatoen kunne ske på begæring fra den  

 pågældende lærer, såfremt sådan begæring senest 1 år efter nærværende  

 cirkulæres udfærdigelse dato indsendes til undervisningsministeriet.
 Undervisningsministeriet, den 13. marts  

 1963.
K.
Helveg Petersen.
 /Ida Dybdal.
