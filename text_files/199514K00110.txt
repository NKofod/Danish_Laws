Nr BTL 110 Betænkning over Forslag til lov om ændring af lov om Arbejdsgivernes  

 Elevrefusion (Omlægning af finansiering af lønrefusion og skolepraktik m.v.)  

  

 Nr L 110 1995-96, 1. samling Afgivet af Uddannelsesudvalget Afgivet: 19960416 Udvalget har behandlet lovforslaget i nogle møder og har herunder stillet  

 spørgsmål til undervisningsministeren, som denne har besvaret skriftligt.
 Endvidere har udvalget modtaget skriftlig henvendelse fra Arbejdsgivernes  

 Elevrefusion.
 Der er af undervisningsministeren stillet ændringsforslag, hvorom henvises  

 til de ledsagende bemærkninger.
 Herefter indstiller et flertal (udvalget med undtagelse af Venstres  

 medlemmer af udvalget) lovforslaget til vedtagelse med de af  

 undervisningsministeren stillede ændringsforslag.
Et mindretal inden for flertallet (Socialistisk Folkepartis medlem af  

 udvalget) bemærker, at der i øjeblikket er ved at være en balance mellem  

 udbud og efterspørgsel af praktikpladser.
Da der ikke er noget, der tyder på,  

 at der i øjeblikket er en klar sammenhæng mellem den økonomiske omfordeling  

 mellem arbejdsgivere som tilskyndelse til at tage praktikelever og udbudet af  

 praktikpladser, kan Socialistisk Folkeparti godkende, at den hidtidige  

 omfordeling ophører.
Men hvis balancen igen forskydes, sådan at der langt fra er praktikpladser  

 nok, betragter Socialistisk Folkeparti det som en selvfølge, at den hidtidige  

 gulerod/pisk-model skal genindføres.
Afgørende er det, at der er så mange  

 praktikpladser som muligt, og at resten klares af skolepraktikken.
Uanset at der nu er en bedre balance mellem udbud og efterspørgsel af  

 praktikpladser, er det stadig et problem flere steder i landet og inden for  

 bestemte fag, at der ikke er praktikpladser nok.
På denne måde svigter for  

 mange arbejdsgivere deres forpligtelse over for de unge.
Det er usolidarisk  

 over for de unge, over for samfundet og over for de arbejdsgivere, der  

 påtager sig forpligtelsen.
 Et mindretal (Venstres medlemmer af udvalget) indstiller  

 lovforslaget til forkastelse ved 3. behandling.
 ÆndringsforslagAf undervisningsministeren, tiltrådt af et  

flertal (udvalget med undtagelse af V):
 Til § 1 1) I den under nr. 5 foreslåede § 7 a  

 indsættes efter stk. 1 som nye stykker:
 »Stk. 2. Indtil anden uddannelsesaftale måtte blive indgået,  

 dækker Arbejdsgivernes Elevrefusion endvidere i de i stk. 1 nævnte  

 situationer elevers krav på refusionsberettiget løn, jf. § 4, stk. 1, og  

 feriegodtgørelse under igangværende skoleophold ud over den periode,  

 Lønmodtagernes Garantifond udbetaler erstatning for, jf. lov om  

 Lønmodtagernes Garantifond.
Stk. 3. Bestyrelsen for Arbejdsgivernes Elevrefusion kan fastsætte  

 nærmere retningslinjer for anmeldelse af krav i henhold til stk. 2, herunder  

 frist for indgivelse af anmeldelse, samt for dokumentation af kravet og  

 udbetaling af pengene.« 2) Den under nr. 9 foreslåede § 14 a affattes  

 således:
»§ 14 a.
Staten yder et tilskud på 50 pct. af de udgifter til  

 skolepraktik, der er nævnt i §§ 13 og 14. Den del af tilskuddet, der vedrører  

 de udgifter, der udbetales af Arbejdsgivernes Elevrefusion, overføres af  

 staten til Arbejdsgivernes Elevrefusion kvartalsvis.« 3) I den under nr. 11 foreslåede § 17 a udgår  

stk. 1 , og i stedet indsættes:
»Arbejdsgivernes Elevrefusion yder et årligt tilskud til  

 arbejdsgivere for ansættelse af de i stk. 2 nævnte elever, der efter den 31.  

 december 1996 er begyndt praktikuddannelse hos arbejdsgiveren på grundlag af  

 en skriftlig aftale om at gennemføre en uddannelse.
Det er en betingelse, at  

 eleven modtager løn fra arbejdsgiveren i aftaleperioden.
Stk. 2. Tilskud ydes efter ansøgning til arbejdsgivere, der indgår  

 aftale om praktikuddannelse i form af 1) uddannelsesaftale med en elev, der er i skolepraktik i medfør af lov om  

 skolepraktik i erhvervsuddannelserne, når aftalen omfatter elevens resterende  

 uddannelse, 2) uddannelsesaftale med en elev i en erhvervsuddannelse, som ikke kan  

 udbydes med skolepraktik efter reglerne herom, og som i de foregående to  

 kalenderår har haft en gennemsnitlig årlig tilgang på højst 15 elever med  

 uddannelsesaftale, 3) praktikaftale i en erhvervsgrunduddannelse eller uddannelsesaftale om  

 en erhvervsuddannelse eller landbrugets grunduddannelse med en elev under 25  

 år, der efter en samlet ledighedsperiode på 6 måneder inden for 9 måneder er  

 berettiget og forpligtet til aktivering i medfør af § 32 a, stk. 1, i lov om  

 en aktiv arbejdsmarkedspolitik, og 4) praktikaftale i en erhvervsgrunduddannelse eller uddannelsesaftale om  

 en erhvervsuddannelse eller landbrugets grunduddannelse med en elev under 25  

 år, der i en sammenhængende periode på mindst 6 måneder enten har modtaget  

 kontanthjælp i henhold til lov om social bistand eller ydelser i henhold til  

 lov om kommunal aktivering.« Stk. 2 og 3 bliver herefter stk. 3 og 4.
 4) I den under nr. 11 foreslåede § 17 a , affattes  

stk. 3, der bliver stk. 4, således:
»Stk. 4. For tilskuddet gælder reglerne i § 17, stk. 2. Det  

 er en betingelse for tilskud efter stk. 2, nr. 3 og 4, at eleven ikke har  

 afsluttet en erhvervskompetencegivende uddannelse, et 18-måneders  

 uddannelses- og jobkvalificerende forløb eller andre særligt tilrettelagte  

 aktiveringsforløb af i alt 18 måneders varighed.
Bestyrelsen for  

 Arbejdsgivernes Elevrefusion fastsætter de nærmere retningslinjer for  

 tilskuddet og udbetalingen heraf, for så vidt angår tilskuddet efter stk. 2,  

 nr. 3 og 4, efter forhandling med Arbejdsministeriet, Socialministeriet og  

 Kommunernes Landsforening.« 5) Efter nr. 16 indsættes som nyt nummer:
 »01. § 20, stk. 3, affattes således:
»Stk. 3. Der betales ikke bidrag for elever, der er nævnt i §  

 16 og § 17 a, samt for elever, der gennemgår uddannelsen til træningsterapeut  

 på Optræningscentret i Karlslunde.
Bestemmelsen omfatter også elever, der  

 påbegynder uddannelse efter den 31. december 1996.«» 6) Efter nr. 17 indsættes som nyt nummer:
 »02. § 22, stk. 1, 1. pkt., affattes således:
»Beløb til dækning af udgifter til skolepraktik efter lov om  

 skolepraktik i erhvervsuddannelserne og skolehjemsudgifter, som  

 Arbejdsgivernes Elevrefusion afholder, jf. §§ 13-14 a, indbetales af  

 Arbejdsgivernes Elevrefusion til Undervisningsministeriet.«» 7) Efter nr. 18 indsættes som nyt nummer:
 »03. § 38, stk. 2, affattes således:
»Stk. 2. Ansøgning om tilskud efter § 16 skal være modtaget  

 af Arbejdsgivernes Elevrefusion senest den 1. april 1997.«» Til § 2 8) Stk. 2 affattes således:
»Stk. 2. § 1, nr. 1, 3, 5-8, 10 og 16, træder i kraft dagen  

 efter bekendtgørelsen i Lovtidende.« Bemærkninger Til nr. 1 Efter indstilling fra bestyrelsen for Arbejdsgivernes  

 Elevrefusion (AER) foreslås en mindre udvidelse af AER's ydelser, jf.  

 forslaget i nr. 5 til § 7 a og bemærkningerne hertil.
Det er en forudsætning  

 for AER's dækning af elevernes løn og feriegodtgørelse, at arbejdsgiverens  

 situation (konkurs, død, virksomhedsophør) er godkendt af Lønmodtagernes  

 Garantifond (LG) som omfattet af § 1 i LG-loven, og at eleven er godkendt som  

 udbetalingsberettiget af LG.
Nærtstående personer som forældre, ægtefæller,  

 børn og lign. er ikke omfattet af bestemmelsen.
LG dækker elevernes krav på løn og erstatning i op til 3 måneder efter  

 konkursen, dog højst indtil eleverne opnår anden uddannelsesaftale.  

 Lønudbetaling fra Arbejdsgivernes Elevrefusion bliver derfor kun aktuel i  

 forbindelse med skoleophold, der strækker sig over mere end 3 måneder, og som  

 er påbegyndt på tidspunktet for arbejdsgiverens konkurs m.v.
Et skoleophold,  

 der påbegyndes dagen efter konkursen m.v., er altså ikke omfattet af AER's  

 dækning.
Til nr. 2 og 6 Ændringsforslagene indeholder alene tekniske præciseringer  

 af betalingsmønstret mellem Undervisningsministeriet og Arbejdsgivernes  

 Elevrefusion som følge af, at finansieringen af skolepraktikordningen er delt  

 mellem Undervisningsministeriet og AER samtidig med, at  

 Undervisningsministeriet forestår udbetalingerne til skolerne af udgifterne  

 til skolepraktik og skolehjem, bortset fra visse ydelser som f.eks.  

 befordringsgodtgørelse, der udbetales af Arbejdsgivernes Elevrefusion.
Der  

 gennemføres i øvrigt som hidtil modregning i størst muligt omfang.
 Til nr. 3 Det præciseres, at tilskud ydes for elever, der påbegynder  

 praktikuddannelse efter den 31. december 1996.
 Efter nærmere drøftelse med Arbejdsministeriet og Socialministeriet findes  

 det nødvendigt at præcisere forslaget i § 17 a, stk. 1, nr. 3, idet det alene  

 har været tanken med forslaget, at tilskud kunne ydes for elever, der er  

 faldet for 6-måneders-grænsen i lov om en aktiv arbejdsmarkedspolitik eller i  

 en sammenhængende periode på mindst 6 måneder har modtaget kontanthjælp i  

 henhold til lov om social bistand eller ydelser i henhold til lov om kommunal  

 aktivering.
Det foreslås at opdele nr. 3 i to numre, nr. 3 og 4, omfattende  

 henholdsvis elever, der hidtil har modtaget arbejdsløshedsdagpenge, og  

 elever, der hidtil har modtaget kontanthjælp eller anden ydelse i henhold til  

 lov om kommunal aktivering.
En elev, der indgår uddannelsesaftale inden  

 6-måneders-grænsen, vil ikke berettige til tilskud.
 En elev, der udløser tilskud, er en elev, der overgår til det ordinære  

 uddannelsessystem, og som følgelig ikke længere oppebærer  

 arbejdsløshedsunderstøttelse eller kontanthjælp.
 Elever, der har gennemført et 18-måneders uddannelses- og  

 jobkvalificerende forløb el. lign., vil ikke kunne berettige arbejdsgiveren  

 til tilskud, medens elever, der kun har gennemført en del af et sådant  

 forløb, vil kunne berettige arbejdsgiveren til tilskud.
Den nærmere administration af tilskudsordningen tilrettelægges af  

 Arbejdsgivernes Elevrefusion, for så vidt angår administrationen af nr. 3 og  

 4, i samarbejde med Arbejdsministeriet og Socialministeriet.
Det er  

 nødvendigt, at det over for AER dokumenteres, at betingelserne for tilskud er  

 opfyldt.
Dokumentationen for, at 6-måneders-betingelsen er opfyldt, bør så  

 vidt muligt tilvejebringes i et samarbejde mellem AF-kontoret og AER samt  

 mellem kommunerne og AER.
Der skal endvidere tilvejebringes dokumentation  

 for, at de af nr. 3 og 4 omfattede elever ikke i forvejen har en  

 erhvervskompetencegivende uddannelse, jf. bl. a. § 32 a, stk. 1, i lov om en  

 aktiv arbejdsmarkedspolitik eller et afsluttet 18-måneders uddannelses- og  

 jobkvalificerende forløb el. lign.
Da der for tiden arbejdes med at formindske arbejdsgivernes administrative  

 byrder, vil administrationen af den nye tilskudsordning blive indrettet under  

 størst mulig hensyntagen hertil.
Dog kan det ikke helt undgås, at  

 arbejdsgiveren, hvis den pågældende ønsker at modtage et tilskud, må afgive  

 og attestere visse oplysninger.
Til nr. 4 AER tilrettelægger, for så vidt angår ændringsforslagets nr. 3  

 og 4, i fornødent omfang de administrative procedurer efter drøftelser med Arbejdsministeriet, Socialministeriet og kommunerne ved Kommunernes  

 Landsforening, der er repræsenteret i bestyrelsen for Arbejdsgivernes  

 Elevrefusion.
Til nr. 5 Det præciseres med dette ændringsforslag, at der efter den 31.  

 december 1996 fortsat ikke betales bidrag for en bred kreds af elever.
Efter  

 den gældende ordning er arbejdsgiveren fritaget for bidragspligt for denne  

 elevgruppe, der omfatter samtlige offentligt godkendte uddannelser med lønnet  

 praktik, etatsuddannelser og lign. samt en række private uddannelser med  

 lønnet praktik.
Ordningen vil fortsætte uændret.
Optræningscentret i Karlslunde gennemfører en træningsterapeutuddannelse,  

 der på lige fod med en række andre uddannelser bør fritages for bidragspligt  

 til AER.
Denne fritagelse træder i kraft den 1. januar 1997, jf.  

 lovforslagets § 2.
For så vidt angår bemærkningen til nr. 2 i lovforslaget om ændring af § 4,  

 stk. 1, skal det supplerende bemærkes, at lovens bestemmelse om lønrefusion  

 til arbejdsgivere for elever i erhvervsuddannelser også omfatter  

 erhvervsuddannelsesforløb i henhold til lov om erhvervsuddannelser, der  

 tilrettelægges særligt for voksne.
En erhvervsuddannelsesaftale indgået i  

 medfør af lov om erhvervsuddannelser, vil kunne berettige til lønrefusion,  

 selv om aftalen omfatter skoleophold, der afviger fra de skoleperioder, der  

 er beskrevet i uddannelsesbekendtgørelsen.
Det er en betingelse, at disse  

 skoleophold er fastlagt på forhånd i selve uddannelsesaftalen.
 Til nr. 7 Der er alene tale om en teknisk justering angående den hidtil  

 gældende tilskudsordning.
 Til nr. 8 Det foreslås, at lovforslagets § 1, nr. 2, først træder i kraft  

 den 1. januar 1997.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Henning Urup (V) Ulla Tørnæs  

 (V) Frank Dahlgaard (KF) Thomas Torp Andersen (KF) John Vinther (KF) Poul  

 Nødgaard (DF) Fremskridtspartiet havde ikke medlemmer i udvalget.
