Skrivelse om ændring af skrivelse om  

 foreløbig og endelig restafregning af refusion af midler i forbindelse  

 med grundtakstmodellen for 2002 og endelig opgørelse over midler til  

 koordinationsudvalg 2002 (Rettelse vedrørende Socialministeriets skrivelse af  

 den 24. januar 2003 om restafregning af refusioner for 2002) (Til samtlige (amts)kommuner og (amts)kommunale  

 revisorer) I Socialministeriets skrivelse vedrørende  

 foreløbig og endelig restafregning af refusion af sociale udgifter i  

 regnskabsåret 2002, foreløbig og endelig restafregning af  

 refusion af midler i forbindelse med grundtakstmodellen for 2002 og endelig  

 opgørelse over midler til koordinationsudvalg for 2002 er det  

 anført i næstsidste afsnit under afsnittet »Ændring af regler om ret til  

 kontanthjælp (indførelse af starthjælp) mv.«, at den ny finansieringsbestemmelse,  

 for så vidt angår udgifterne til hjælp i særlige  

 tilfælde efter reglerne i kapitel 10 i lov om aktiv socialpolitik til  

 modtagere af starthjælp, først får virkning for kommunerne  

 fra 1. juli 2005.
Der vil imidlertid allerede fra lovens ikrafttræden  

 1. juli 2002 kunne have været personer, der ikke har ret til fuld  

 kontanthjælp, men kun til starthjælp.
Fra og med 1. juli 2002 kan  

 kommunernes udgifter til hjælp i særlige tilfælde efter  

 reglerne i kapitel 10 i lov om aktiv socialpolitik til disse personer  

 således ikke meldes til refusion.
Endvidere, i den udgave af skrivelsen, som har stået  

 på ministeriets hjemmeside, har der optrådt flere  

 overflødige tal i forbindelse med angivelse af  

 rådighedsbeløbet pr. helårsperson under afsnittet »Driftsudgifter i forbindelse med  

 aktiveringstilbud mv. med 50 pct. refusion«.
Dette er nu rettet, således, at det fremgår, at  

 rådighedsbeløbet for 2002 udgør 12.953 kr. pr.  

 helårsperson.
