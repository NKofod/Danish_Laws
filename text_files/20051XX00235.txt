Skriftlig fremsættelse (25. januar 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om tandpleje m.v. (større valgfrihed og fleksibilitet i børne-  

 og ungdomstandplejen) (Lovforslag nr.
L 139).
 Formålet med lovforslaget er, på baggrund af en redegørelse  

 for konsekvenserne af indførelsen af større valgfrihed og fleksibilitet i  

 børne- og ungdomstandplejen, at fastholde den større valgfrihed og  

 fleksibilitet i børne- og ungdomstandplejen både for borgerne og kommunerne,  

 som blev indført ved Lov nr. 377 af 28. maj 2003.
 I forbindelse med udvalgsbehandlingen blev det besluttet at  

 indføje en egentlig revisionsbestemmelse i loven.
 Revisionsbestemmelsen indebærer, at forslag om revision af  

 loven skal fremsættes for Folketinget i folketingsåret 2005-06. Baggrunden  

 herfor var et ønske om at give Folketinget mulighed for at tage stilling til  

 lovens virkninger på baggrund af de erfaringer, der indhøstes de første år  

 efter  

 lovens ikrafttræden.
 Med lovforslaget ophæves revisionsbestemmelsen og det frie  

 valg i børne- og ungdomstandplejen fastholdes.
 Idet jeg henviser til bemærkningerne til lovforslaget, skal  

 jeg anbefale det til Folketingets velvillige behandling.
