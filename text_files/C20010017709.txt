Cirkulære om
fradragsret for moms af omkostninger i forbindelse med  

 overdragelse af fast ejendom1) Den hidtidige praksis 1. I medfør af momslovens § 51 kan der under  

 visse betingelser gives tilladelse til frivillig registrering af  

 erhvervsmæssig udlejning, herunder bortforpagtning af fast ejendom  

 eller dele heraf, og køb og opførelse mv. af fast ejendom samt  

 byggemodning af jord med henblik på salg til en registreret  

 virksomhed.
 Den frivilligt registrerede virksomhed har uanset  

 bestemmelsen i momslovens § 37, stk. 1, fradragsret for moms efter  

 momslovens almindelige regler, jf. momsbekendtgørelsens § 36,  

 stk. 1, og § 38, stk. 1.
 2. I henhold til gældende praksis er overdragelse af  

 en fast ejendom fra en afgiftspligtig person, der er frivilligt registreret,  

 jf. momslovens § 51, til en anden afgiftspligtig person, alene anset som  

 salg af fast ejendom.
 På baggrund af ordlyden af momslovens § 37,  

 stk. 1, sammenholdt navnlig med EF-dommen i sag C 4/94, BLP Group plc,  

 vedrørende fortolkningen af den bagvedliggende bestemmelse i  

 6.momsdirektivs artikel 17, stk. 2, tillader praksis i Danmark ikke  

 fradragsret for moms af indkøb af varer og ydelser til brug for  

 transaktioner, der er fritaget for moms efter momslovens § 13.
 Momslovens § 37, stk. 1, fastslår  

 således, at der er fradrag for alle indkøb, der udelukkende  

 anvendes til virksomhedens leverancer, der ikke er fritaget efter momslovens  

 § 13. Administration, udlejning og bortforpagtning samt levering af fast  

 ejendom er som udgangspunkt fritaget for moms, jf. momslovens § 13,  

 stk. 1, nr. 8 og 9. Moms af udgifter til tjenesteydelser, der  

 indkøbes i forbindelse hermed, kan derfor ikke fradrages ved  

 opgørelsen afgiftstilsvaret.
EF-domstolens dom af 22. januar 2001, C-408/99, Abbey National plc 3. EF-domstolen har i sag C-408/98, Abbey National plc.,  

 (Abbey-dommen) udtalt sig om fradragsretten for moms af honorarer for  

 forskellige tjenesteydelser, der er erhvervet med henblik på at  

 gennemføre overdragelsen af en forretningsejendom i drift.
 Dommen vedrører fortolkningen af 6.momsdirektivs  

 artikel 5, stk. 8, og artikel 17, stk. 2, litra a). Det  

 spørgsmål, som domstolen skulle tage stilling til var  

 således, om overdrageren havde fradrag for den moms af udgifter, der  

 havde belastet de tjenesteydelser, som var erhvervet med henblik på at  

 gennemføre overdragelsen, når en medlemsstat har gjort brug af  

 den mulighed, der er foreskrevet i 6.momsdirektivs artikel 5, stk. 8,  

 på en sådan måde, at en hel eller delvis overdragelse af en  

 samlet formuemasse betragtes som om der ikke foreligger en levering af  

 goder.
Abbey-sagens omstændigheder Spørgsmålet vedrørte  

 datterselselskabet Scottish Mutual Assurance, der er et af Abbey National  

 plc. 100% ejet selskab.
Datterselskabet drev forsikringsvirksomhed, og ejede  

 derudover rettigheder over erhvervsejendomme.
Datterselskabet havde således ved en lejekontrakt,  

 der løb i 125 år, forpagtet en erhvervsejendom, der blev  

 fremlejet til erhvervslejere.
Selskabet havde i overensstemmelse med den  

 engelske momslovgivning valgt at lade udlejningsaktiviteten være  

 omfattet af en frivillig momsregistrering, jf. 6.momsdirektivs artikel 13 C,  

 stk. 1, litra a). Selskabet opkrævede derfor moms af lejen overfor  

 erhvervslejerne, og kunne få refunderet den samlede indgående  

 moms af omkostningerne ved at være i besiddelse af bygningen.
I 1992 solgte selskabet sine forpagtnings- og  

 fremlejerettigheder, og benyttede i denne forbindelse forskellige  

 tjenesteydelser for hvilke selskabet betalte honorarer inkl. moms.
Selskabet  

 havde medregnet denne moms til den indgående moms.
Parternes synspunkter i Abbey-sagen Bestemmelsen i den engelske momslovgivning foreskriver, at  

 når en person overdrager en virksomhed eller en del af en virksomhed,  

 der er i drift, skal overdragelsen hverken anses for en levering af goder  

 eller af tjenesteydelser.
Det er endvidere præciseret, at erhververen  

 skal anvende goderne med henblik på at drive den samme type virksomhed  

 som overdrageren og selv være eller umiddelbart blive en afgiftspligtig  

 person.
Endvidere, at såfremt der overdrages en del af en virksomhed  

 skal denne del kunne drives særskilt.
 Der var i hovedsagen enighed mellem parterne om, at det af  

 sagen omhandlede salg skulle betragtes som en momsfri overdragelse af en  

 samlet formuemasse.
 De engelske myndigheder fandt, at de omhandlede honorarer  

 var betalt i forbindelse med overdragelse af en virksomhed, der ikke er en  

 momspligtig transaktion, hvorfor moms af omkostninger i forbindelse hermed  

 ikke kunne fradrages som indgående moms.
Selskabet gjorde gældende, at der var fradragsret ud  

 fra et successionssynspunkt.
Uanset der ikke forelå en afgiftpligtig  

 transaktion, hvortil ydelserne knyttede sig, var der en direkte og umiddelbar  

 tilknytning til erhververens afgiftspligtige økonomiske virksomhed med  

 hensyn til anvendelsen af de overdragede aktiver, idet erhververen  

 træder i overdragerens sted.
Der var derfor fradragsret for  

 overdrageren af moms af honorarer for tjenesteydelser, som er indkøbt  

 med henblik på at gennemføre overdragelsen.
Selskabet havde endvidere henvist til, at hvis  

 overdragelsen havde været en afgiftspligtig transaktion, kunne  

 selskabet efter direktivets artikel 17, stk. 2, have fradraget den  

 betalte moms af de omkostninger, som var afholdt til de forskellige  

 tjenesteydelser, som var erhvervet med henblik på gennemførelse  

 af overdragelsen EF-domstolens afgørelse i Abbey-sagen I Dommens præmis 32 fastslås det  

 således, at 6.momsdirektivs artikel 17, stk. 2, forudsætter,  

 at en afgiftspligtig person alene kan fradrage momsen af de goder og  

 tjenesteydelser, der anvendes med henblik på hans egne afgiftspligtige  

 transaktioner.
Domstolen afviser dermed synspunktet om, at overdrageren,  

 på grund af at erhververen træder i overdragerens sted, kan tage  

 hensyn til erhververens momspligtige leverancer, og på dette grundlag  

 opnå fradragsret.
 Af dommens præmis 33 og 34 fremgår det videre,  

 at tjenesteydelser, som overdrageren har erhvervet med henblik på at  

 gennemføre en hel eller delvis overdragelse af en samlet formuemasse,  

 ikke har en direkte og umiddelbar tilknytning til én eller flere  

 udgående transaktioner, der giver ret til fradrag, idet overdragelsen  

 ikke er at anse for en afgiftspligtig transaktion, fordi medlemsstaten har  

 valgt at anvende hjemlen i artikel 5, stk. 8. Domstolen lægger  

 vægt på, at artikel 5, stk. 8, bestemmer, at der i  

 sådanne tilfælde slet ikke sker levering af goder, hvorfor det er  

 uden relevans at se nærmere på, om overdragelsen af  

 virksomhedsaktiverne ville have udgjort en afgiftspligtig transaktion, og  

 domstolen følger dermed også i det hele Generalvokatens forslag  

 til afgørelse.
 Generaladvokaten henviser således til, at  

 overdragelse af en hel eller en del af en samlet formuemasse, når  

 artikel 5, stk. 8, er anvendt, slet ikke udgør et salg af goder,  

 idet der efter ordlyden af bestemmelsen blot sker en momsmæssig  

 succession, således at erhververen momsmæssigt træder i  

 overdragerens sted.
 Abbey-dommen fastslår, at fritagelsesbestemmelsen i  

 momslovens § 13 og 6.momsdirektivs artikel 13 ikke er relevant,  

 når der er tale om hel eller delvis overdragelse af en samlet  

 formuemasse efter direktivets artikel 5, stk. 8, jf. momslovens  

 § 8, stk. 1, 3. pkt.
 Ved afgørelsen af fradragsretten for moms skal der  

 derfor - forinden der ses på fritagelsesbestemmelsen i § 13 -  

 tages stilling til, om de tjenesteydelser som overdrageren har erhvervet, er  

 sket med henblik på at gennemføre en hel eller delvis  

 overdragelse af en virksomhed (samlet formuemasse).
Domstolen fastslår i dommens præmis 35 og 36,  

 at udgifterne til disse tjenesteydelser imidlertid udgør en del af den  

 afgiftspligtige persons almindelige omkostninger og således er  

 omkostningselementer i en virksomheds produktpriser.
Udgifterne bevarer  

 således i princippet en direkte og umiddelbar tilknytning til den  

 afgiftspligtige persons samlede økonomiske virksomhed.
 Dommens konklusion er herefter, at der er fradragsret for  

 den moms af udgifter, som overdrageren har afholdt for tjenesteydelser, der  

 er erhvervet for at gennemføre overdragelsen af en samlet formuemasse  

 efter direktivets artikel 5, stk. 8.
Fradragsretten gælder i samme omfang som udgifter  

 vedrørende formuemassen inden overdragelsen gav adgang til hel eller  

 delvis fradragsret.
Det er således en betingelse, at udgifterne har en  

 direkte og umiddelbar tilknytning til en klart afgrænset del af hans  

 økonomiske virksomhed, således at omkostningerne for de  

 nævnte tjenesteydelser er en del af de almindelige omkostninger, som er  

 forbundet med denne del af virksomheden.
Er alle transaktioner herfra  

 pålagt moms, kan den afgiftspligtige fradrage hele den betalte moms.  

 Hvis overdrageren foretager såvel afgiftspligtige som afgiftsfrie  

 transaktioner kan alene en forholdsmæssig del af momsen fradrages i  

 overensstemmelse med direktivets artikel 17, stk. 5.
Betydningen for dansk praksis 6. momsdirektivs artikel 5, stk. 8, er  

 gennemført i den danske momslovs § 8, stk. 1, 3. pkt.,  

 hvoraf det fremgår, at "...til levering mod vederlag kan dog ikke  

 henregnes overdragelse af virksomheden eller en del af denne, når den  

 nye indehaver driver registreret virksomhed...". Der skal således  

 ikke betales moms af overdragelsen.
 Abbey-dommen har på denne baggrund betydning for  

 dansk praksis vedrørende fradragret for moms af indkøb i  

 forbindelse med overdragelse af aktiver, herunder fast ejendom, når  

 overdragelsen sker som led i overdragelse af virksomheden eller en del af  

 denne.
 BLP-dommen, jf. cirkulærets pkt. 2., vedrører  

 fortolkningen af bl.a. artikel 17, stk. 2, i 6.momsdirektiv, og  

 omhandler et selskabs salg af kapitalandele, hvis formål var at afvikle  

 selskabets gæld.
 Dommen fastslår, at når en afgiftspligtig  

 person leverer tjenesteydelser til en anden afgiftspligtig person, der  

 benytter disse til en fritagen transaktion, har sidstnævnte ikke  

 fradragsret for indgående moms, uanset at den fritagne transaktions  

 endelige formål er at gennemførelsen af en afgiftspligtig  

 transaktion.
 Salg af kapitalandele er omfattet af 6.momsdirektivs  

 artikel 13, og er en isoleret transaktion foretaget af den afgiftspligtige  

 person, der kan udskilles fra virksomhedens øvrige momspligtige  

 aktiviteter.
Det fremgår af BLP-dommens præmis 25, at  

 selskabet, såfremt det i stedet for tjenesteydelser i relation til den  

 enkeltstående transaktion bestående i afhændelse af  

 kapitalandele, havde indkøbt rådgiverydelser ved optagelse af et  

 banklån for at tilgodese samme formål at skaffe likviditet, ville  

 have haft fradragsret for moms af disse udgifter.
Domstolen begrunder  

 fradragsretten med, at omkostninger til de sidstnævnte tjenesteydelser  

 indgår i virksomhedens generelle udgifter og således i  

 produkternes priselementer, og at de dermed benyttes af den afgiftspligtige  

 person i den i direktivets artikel 17, stk. 2, omhandlede forstand til  

 gennemførelse af afgiftspligtige transaktioner i form af fortsat  

 drift.
Begrundelsen for BLP-dommens resultat er, at de  

 indkøbte ydelser til brug ved det enkeltstående salg af  

 kapitalandele ikke som krævet i direktivets artikel 17, stk. 2,  

 jf. stk. 5, på tilstrækkelig objektiv konstaterbar  

 måde anvendes i forbindelse med og benyttes til afgiftspligtige  

 transaktioner.
Købet af de omhandlede ydelser til brug ved salget af  

 kapitalandelene havde objektivt set ikke den fornødne direkte og  

 umiddelbare sammenhæng med de momspligtige transaktioner, og det  

 endelige formål med salget er ikke tilstrækkeligt til, at der er  

 den fornødne direkte og umiddelbare sammenhæng.
 Det må på baggrund af Abbey-dommen  

 fastslås, at virksomheder, der driver økonomisk virksomhed med  

 udlejning af fast ejendom, for hvilken virksomheden er frivilligt  

 momsregistreret, jf. momslovens § 51, og som foretager indkøb af  

 ydelser til brug for overdragelse af virksomhedens aktiver som led i hel  

 eller delvis overdragelse af virksomheden, har fradrag for moms af de  

 omhandlede ydelser i samme omfang som de udgående transaktioner i den  

 overdragede virksomhed eller del heraf er momspligtige.
 Det må endvidere fastslås, at Abbey-dommen  

 ikke korrigerer indholdet og resultatet af BLP-dommen, men præciserer  

 denne.
Det beror på en konkret vurdering i det enkelte  

 tilfælde, om salg af en virksomheds aktiver, herunder en fast ejendom,  

 er en virksomhedsoverdragelse.
Se Momsvejledningen 2000, afsnit D.6.2.
 Der skal - for at en overdragelse af en virksomhed eller  

 en del af denne efter praksis anses for at foreligge - være tale om  

 overdragelse af en virksomheds driftsmidler mv., der er nødvendige for  

 virksomhedens drift (økonomisk enhed), og som foretages med henblik  

 på, at køberen enten fortsætter driften af virksomheden  

 eller udøver en driftsmæssig anvendelse af de overdragede  

 aktiver, der kan sidestilles hermed.
 Der skal endvidere i almindelighed være tale om, at  

 overdrageren på tidspunktet for overdragelsen ophører med drift  

 af den overdragede virksomhed eller del af virksomheden.
 Ved vurderingen af, om der foreligger en  

 virksomhedsoverdragelse, skal der således lægges vægt  

 på, at sælger ophører med drift af den overdragede  

 økonomiske enhed, og på købers hensigt med overtagelsen  

 af den økonomiske enhed.
 Som en konsekvens af Abbey-dommen har en afgiftspligtig  

 persons overdragelse af en fast ejendom, der er en hel eller delvis  

 overdragelse af en samlet formuemasse, jf. momslovens § 8, stk. 1,  

 hel eller delvis fradragsret for moms på ydelser indkøbt i  

 forbindelse med overdragelse af den faste ejendom.
Anmodning om regulering I de tilfælde, hvor en afgiftspligtig person i  

 forbindelse med overdragelse af en fast ejendom som ovenfor nævnt er  

 nægtet fradrag for moms af indkøbte rådgiverydelser kan  

 han rette henvendelse til den lokale told- og skatteregion med henblik  

 på at få reguleret købsmomsen i overensstemmelse med  

 momslovens §§ 37 - 38.
 Reguleringen kan ske 5 år tilbage fra det tidspunkt  

 den afgiftspligtige person anmoder herom, jf. lov om forældelse af  

 visse fordringer § 1, nr. 6, (1908-loven).
Forrentning Virksomhedens krav forrentes efter cirkulære nr. 157  

 af 14. oktober 1987 om forrentning af visse tilbagebetalingskrav  

 (rentecirkulæret).
Vedrører kravet på regulering et  

 beløb, som er indbetalt efter påkrav fra en myndighed, forrentes  

 beløbet efter rentecirkulærets punkt 7 fra indbetalingsdagen til  

 udbetalingsdagen.
Med beløb, der er indbetalt, sidestilles  

 købsmoms for hvilken, der ikke er tilladt fradragret som  

 indgående afgift.
 Ved påkrav forstås de tilfælde, hvor  

 indbetaling er sket, efter at en myndighed har tilkendegivet over for  

 indbetaleren, at der efter myndighedens opfattelse foreligger  

 indbetalingspligt.
Told- og Skattestyrelsen anser de retningslinier, som har  

 været fastsat siden Momsvejledningen 1996, og som fremgår af  

 offentliggjort praksis vedrørende fradragsret, som en tilkendegivelse  

 af, at der efter myndighedernes opfattelse var pligt til at undlade at  

 fradrage moms af disse udgifter, hvorved virksomheden har angivet et for  

 stort momstilsvar.
For disse virksomheder vil de krav reguleringen  

 medfører derfor blive forrentet efter rentecirkulærets punkt. 7  

 fra indbetalingsdagen til udbetalingsdagen.
 Hvis kravet i andre tilfælde vedrører  

 beløb, der ikke er indbetalt efter påkrav fra en myndighed,  

 forrentes beløbet dog efter rentecirkulærets pkt. 8 fra  

 månedsdagen for modtagelse af anmodningen om tilbagebetaling.
