 Cirkulærskrivelse  

 om en tillidsmandsordning for præster.
(Til biskopperne) Hermed udsendes Kirkeministeriets cirkulære af 7. august 2006  

 om en tillidsmandsordning for præster.
 Cirkulæret bedes bekendtgjort for stiftets præster og provster.
 Om den ændrede bestemmelse i cirkulærets § 2, stk. 1, bemærkes  

 følgende:
Efter § 2, stk. 1, i Kirkeministeriets cirkulære af 10. juli  

 2001 om en tillidsmandsordning for præster skal valget af tillidsmanden  

 godkendes af Præsteforeningens bestyrelse og anmeldes skriftlig over for  

 Kirkeministeriet.
Kirkeministeriet kan herefter gøre indsigelse mod valget  

 inden 3 uger efter, at ministeriet har modtaget anmeldelsen fra  

 Præsteforeningen.
 Denne bestemmelse har ministeriet hidtil praktiseret ved at  

 meddele biskoppen, hvem der var blevet valgt som tillidsmand, og ministeriet  

 har i denne forbindelse bedt om biskoppens udtalelse.
 Som et led i at smidiggøre administrationen ændres  

 anmeldelsesproceduren efter stedfunden forhandling med Den danske  

 Præsteforening således, at valg af tillidsrepræsentant fremover godkendes af  

 Præsteforeningens hovedbestyrelse og anmeldes skriftligt over for biskoppen,  

 der herefter har indsigelsesretten mod valget.
