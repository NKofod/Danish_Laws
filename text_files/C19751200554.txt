Man henleder herved opmærksomheden på bestemmelsen i § 5, stk. 2, i lov nr. 346 af 26. juni 1975 om begravelse og ligbrænding, der træder i kraft 1. januar 1976.
Ifølge den nævnte bestemmelse påhviler det kommunen at fremsætte anmodning om foretagelse af begravelse eller ligbrænding i de - antagelig sjældent forekommende - tilfælde, hvor sådan anmodning ikk e fremsættes fra anden side.
Anmodningen skal fremsættes over for den i lovens § 6, stk. 1, omhandlede begravelsesmyndighed på en ved kirkeministeriets foranstaltning fremstillet blanket, der uden betaling udleveres af lægen (hospitalet) sammen med dødsattesten.
 Blanketten kan også fås ved henvendelse til begravelsesmyndigheden.
Angående de nærmere regler henvises til afsnit II i kirkeministeriets bekendtgørelse og cirkulære af 1. december 1975 om begravelse og ligbrænding, hvoraf eksemplarer vedlægges.
Man henviser iøvrigt til, at det i bemærkningerne til forslaget til den nævnte lov er anført, at bestemmelsen i § 5, stk. 2, ikke tilsigter at pålægge kommunerne større økonomiske forpligtelser i den heromhandlede sammenhæng end hidtil.
 P.M.V.
 E.B.
Arne Truelsen Til kommunalbestyrelserne.
