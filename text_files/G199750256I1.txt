Formålet med registeret er at lette forvaltningens arbejde i forbindelse med udsendelse af dagsordner og referater i forbindelse med mødevirksomhed i forvaltningen, til registrering af personale- og elevoversigter samt adresselister af forskellig art, endvidere materiale til orientering af forvaltningens personale, og endelig vil registeret blive anvendt i forbindelse med sagsfremstilling.
Herudover udarbejdelse og bearbejdning af tale- høreskole, og klinisk psykologiske og sociale journaler samt journaler vedrørende vidtgående specialundervisning.
Endvidere ansøgninger, breve, anker statistikker, sagsfremstillinger og lister til brug i administrationen.
Personkreds: Registeret må kun indeholde oplysninger om personale beskæftiget ved forvaltningen, elever omfattet af forvaltningens undervisningspligtkontrol samt elever anbragt af Tårnby Kommune i anden kommune, endvidere medlemmer af udvalg, bestyrelser m.m. nedsat under Undervisnings- og Kulturforvaltningen.
Registeret må kun indeholde oplysninger om personer hvis forhold giver anledning til sagsbehandling i Undervisnings- og Kulturforvaltningen.
 Ikrafttrædelsesdato: 01/10/1997.
