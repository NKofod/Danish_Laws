 Studieplanen har virkning fra den 1. januar 1986.
 P.d.v.
 e.b.
Erik Nexelmann underv.insp.
 Modulets formål:
Formålet med kurset er at give deltagerne et grundigt kendskab til design-  

 og implementeringsteknikker i multiprogrammerede systemer.
Eleverne skal opnå  

 et grundigt kendskab til konstruktion af formålsbundne systemer.
Eleverne  

 skal opnå færdighed i anvendelse af et højniveau sprog til implementering af  

 mindre multiprogrammeringsopgaver.
Eleverne skal kunne gennemføre design og  

 implementering af et mindre formålsbundet system.
 Adgangsbetingelser:
 Symbolsk maskinsprog.
 Edb-drift.
 Problemorienteret programmeringsprog.
 Anbefalede forudsætninger:
 1.2 Operativsystemer.
 2.1 Sproglære.
 Specielt kræver modulet et grundigt kendskab og erfaring i anvendelse af  

 programmeringssproget PASCAL eller lignende sprog.
 Hovedemner og undervisningsmål for disse:
 Afgrænsning af og eksempler på anvendelse af multiprogrammer.
Målet med emnet er at give den studerende kendskab til nogle typiske  

 anvendelsesområder for multiprogrammering.
Eleverne skal opnå kendskab til  

 nogle typiske formålsbundne systemer, realtidssystemer samt mindre  

 specialiserede operativsystemer.
 Processynkronisering og -kommunikation.
 Målet hermed er at give deltagerne et grundigt kendskab til teknikker til  

 synkronisering af parallelle processer samt til proceskommunikation.  

 Deltagerne skal opnå færdighed i anvendelse af semaforer, monitorer og evt  

 andre teknikker til processynkronisering og proceskommunikation.
 Abstrakte maskiner og datatyper.
Deltagerne skal opnå et grundigt kendskab til begreberne: abstrakt maskine  

 og abstrakt datatype.
Deltagerne skal specielt være fortrolig med begreberne  

 klasse og monitor.
Deltagerne skal opnå kendskab til mindst et  

 højniveausprog, hvor disse begreber anvendes.
 Procesafvikling.
 Deltagerne skal opnå kendskab til principperne i dispatching, tvungen og  

 frivillig tidsdeling, samt til afviklingsstrategier herunder til kort- og  

 langtidsschedulering.
 Implementering.
 Deltagerne skal opnå kendskab til og færdighed i at implementere mindre  

 multiprogrammerede systemer ved anvendelse dels af assembler dels  

 højniveausprog.
