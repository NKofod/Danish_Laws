Nr BTB 148 Betænkning over Forslag til folketingsbeslutning om forbud mod at  

 afskedige gravide kvinder og kvinder og mænd på barselorlov m.v.   

 Nr B 148 1986-87, 1. samling Afgivet af arbejdsmarkedsudvalget Afgivet: 19870527 Udvalget har behandlet beslutningsforslaget i nogle møder og har herunder stillet spørgsmål til arbejdsministeren, som denne har besvaret skriftligt.
Udvalget har endvidere modtaget skriftlig henvendelse fra Den selvejende institution Mødrehjælpen af 1983.
Et »mindretal§ (Socialdemokratiets, Socialistisk Folkepartis og Venstresocialisternes medlemmer af udvalget) indstiller forslaget til »vedtagelse§ med de stillede ændringsforslag.
Mindretallet havde gerne set et forbud mod afskedigelse, men noterer sig at dette ønske ikke deles af et flertal i dette Folketing.
Retssag efter retssag har vist, at kvinder på det danske arbejdsmarked udsættes for diskrimination grundet deres graviditets- og barselperiode.
Jo længere denne periode bliver, jo større tryghed i ansættelsen har de unge kvinder og nybagte fædre brug for.
Refusionsordningen må efter mindretallets mening også ses efter i sømmene, så denne ikke udbetales, selv om den unge kvinde er blevet afskediget eller suspenderet fra sit job.
Det bør ligge uden for enhver tvivl, at der ikke skal kunne være økonomisk gevinst forbundet med at afskedige unde kvinder og mænd i denne vigtige perioe af deres liv.
Et »andet mindretal§ (Det Konservative Folkepartis, Venstres, Centrum-Demokraternes og Kristeligt Folkepartis medlemmer af udvalget) har udtrykt sympati for intentionerne i forslaget om bedre beskyttelse af gravide kvinder og kvinder og mænd på barselorlov mod afskedigelse.
Mindretallet finder imidlertid, at et generelt forbud mod afskedigelse ikke r en hensigtsmæssig løsning.
LO, DA og Ligestillingsrådet, hvis synspunkter arbejdsministeren refererede under 1. behandlingen, har givet udtryk for samme opfattelse.
Derimod finder mindretallet, at der er behov for hurtigere behandling af sager af den karakter og opfordrer regeringen til at overveje og komme med forslag til, hvordan sagsbehandlingen kan afkortes.
Mindretallet opfordrer endvidere regeringen til at overveje at indføre omvendt bevisbyrde, således at det ikke påhviler den enkelte kvinde/ mand at løfte bevisbyrden.
Mindretallet har noteret sig, at LO, DA og Ligestillingsrådet i stedet peger på, at der kan være behov for en koordinering af godtgørelsesniveauet ved udaglig opsigelse, og at arbejdsministeren har lovet at ovrveje dette spørgsmål.
Mindretallet indstiller med denne begrundelse beslutningsforslaget til »forkastelse.§ Et »tredje mindretal§ (Det Radikale Venstres medlem af udvalget) indstiller forslaget til »vedtagelse§ med de stillede ændringsforslag.
Ændringsforslag Af et »flertal§ (S, SF, RV og VS):
Til teksten 1) I indledningen udgår ordene »ved begyndelsen af folketingsåret 1987-88«, og i stedet indsættes: »inden 1. februar 1988«.
 2) Nr. 1 affattes således:
»1. I lov om ligebehandling af mænd og kvinder med hensyn til beskæftigelse m.v. vendes bevisbyrden.
Reglen skal udformes således, at arbejdsgiveren skal betale en godtgørelse, såfremt en lønmodtager afskediges under graviditet, barsel eller adoption, medindre arbejdsgiveren kan godtgøre, at afskedigelsen ikke er begrundet i graviditet, barsel eller adoption.« 3) I nr. 2 indsættes efter ordet »Foreningsforhold«: », og  

 der idføres en mulighed for påbud om genansættelse«.
 4) Nr. 3 udgår.
 5) Nr. 4 affattes således:
»4. Muligheden for at etablere en frivillig forsikringsordning for arbejdsgivere til dækning af de økonomiske tab, de r forbundet med medarbejdernes fravær som følge af graviditet eller barselorlov, undersøges.« BEMÆRKNINGER Til nr. 1 Ved ændringsforslaget udsættes tidspunktet for fremsættelse af lovforslag til inden 1. februar 1988.
Til nr. 2 og 4 Ved ændringsforslaget udgår bestemmelsen om, at afskedigelse skal kunne forbydes og i stedet indsættes bestemmelse om, at bevisbyrden i forbindelse med afskedigelse i graviditets- og barselperioden vendes således, at det ikke som i dag påhviler den enkelte kvinde eller mand at løfte bevisbyrden.
Til nr. 3 Det præciseres, at der skal åbnes en mulighed for genansættelse.
Til nr. 5 Mulighederne for at etablere en forsikringsordning skal undersøges.
Bo Kristensen (KF) fmd.
Henning Andersen (KF) Bodil Dahl Christensen (KF) Jette Thomsen (KF) Lennart Larson (V) Tørnæs (V) Bollmann (CD) Kofod-Svendsen (KRF) Jytte Andersen (S) Bakholt (S) Ole Vagn Christensen (S) Søren B.
Jørgensen (S) nfmd.
Kaj Poulsen (S) Lilli Gyldenkilde (SF) Ole Henriksen (SF) Elisabeth Bruun Olesen (VS) Estrup (RV) Partiet FP havde ikke medlemmer i udvalget.
