Mobiltelefoner stillet til rådighed for  

 virksomhedens medarbejdere Spørgsmål Svar Spørgsmål 1: Ja.
 Spørgsmål 2:  

 Bortfalder.
Beskrivelse af de faktiske forhold X ønsker at  

 tilbyde virksomhedens medarbejdere en mobiltelefonordning efter følgende  

 koncept:
X vil som  

 arbejdsgiver stå som ejer af abonnementerne, mens den enkelte medarbejder  

 registreres  

 som bruger.
Det skal for en god ordens skyld oplyses, at det er de enkelte  

 selskaber i X koncernen der tilbyder deres respektive medarbejdere den  

 beskrevne mobiltelefonordning.
 Det vil være  

 muligt for den enkelte medarbejder at oprette indtil flere abonnementer og  

 stille den tilhørende telefon (brugen af mobiltelefonen) til rådighed for  

 øvrige familiemedlemmer i husstanden.
 Y er et  

 mobilabonnement tegnet af arbejdsgiveren på vegne af medarbejderen, men hvor  

 arbejdsgiveren er den juridiske ejer af abonnementet (med medarbejderen som  

 registreret bruger). Mobiltelefoner til et Y-abonnement må alene stilles til  

 rådighed og daglig brug for medlemmer af medarbejderens husstand.
 X vil som  

 arbejdsgiver begrænse sin udgift ved at indgå en aftale med medarbejderne om  

 "fri telefon med loft", således at X's årlige udgift er maksimeret  

 til det aftalte loft.
Abonnementet  

 opgøres på månedsbasis (1/12 af det aftalte loft på årsbasis), således at  

 regningen  

 splittes op med et fast månedligt beløb til X som arbejdsgiver, og hvis  

 månedens forbrug overstiger det aftalte maksimum pr. måned faktureres  

 medarbejderen særskilt pr. måned for dette merforbrug udover det aftalte  

 maksimum (abonnementet dækker også telefoni - op til det aftalte loft). Er  

 månedsforbruget  

 mindre end det aftalte loft betaler X det faktiske forbrug, og det resterende  

 beløb vil i princippet været tabt for medarbejderen, da der ikke sker  

 overførsel af evt. restsaldo til næste måned.
Denne type abonnementer er helt  

 sædvanlig på markedet i dag og tilbydes af en lang række leverandører.
 Således fungerer  

 konceptet i praksis (arbejdsgiverbetalt fri telefon med aftalt loft på  

 eksempelvis  

 6.000 kr. fordelt med 500 kr. pr. måned):
X vil som  

 arbejdsgiver således altid komme til at dække det faktiske forbrug, dog maks.  

 op til det aftalte loft på månedsbasis.
Konceptet betyder dog, at en  

 medarbejder godt kan komme til selv at betale for en del af forbruget (for de  

 første måneder) uden at X´s betaling når op på det aftalte maksimum for hele  

 året.
I forbindelse  

 med ordningen vil X som arbejdsgiver samtidig indgå en ny lønaftale med de  

 pågældende  

 medarbejdere, således at medarbejderen bidrager til finansieringen ved at  

 acceptere en generel og reel lønnedgang (ny fremadrettet lønaftale). Det  

 aftales individuelt med den enkelte medarbejder, hvor stort et månedligt  

 beløb  

 virksomheden vil finansiere (fri telefon med loft), samt hvor stor en  

 lønnedgang den enkelte medarbejder accepterer.
Typisk vil den aftalte  

 kontantlønsnedgang svare til det beløb, X som arbejdsgiver vil betale hver  

 måned (det aftalte loft på den fri telefon).
 Der vil være  

 tale om indgåelse af én aftale mellem X (som arbejdsgiver) og den enkelte  

 medarbejder, som kan omfatte indtil flere abonnementer, idet medarbejderen  

 har  

 mulighed for at vælge, at indtil flere mobiltelefoner indgår i ordningen.
Spørgers eventuelle opfattelse ifølge anmodningen Ad: Hvad er  

 omfattet af reglerne for fri telefoni Reglerne for fri  

 telefon omfatter arbejdsgivers betaling af medarbejderens telefonudgifter,  

 dvs.  

 som et personalegode ydet i et ansættelsesforhold.
Efter gældende regler og  

 praksis (jf.
LV 2006 afsnit A.B.1.9.4 og SKM.2005.510.SR) skal medarbejderne  

 som udgangspunkt beskattes af 3.000 kr., dog maksimalt den faktiske udgift  

 afholdt af arbejdsgiver.
Reglerne for fri  

 telefoni og det skattepligtige beløb på 3.000 kr. gælder uanset arten og  

 antallet  

 af telefoner, der stilles til rådighed.
Der sker altså ikke yderligere  

 beskatning, såfremt medarbejderen udover udgiften til telefoni fra en telefon  

 i  

 hjemmet også får dækket udgifter vedrørende f.eks. en telefon i sommerhuset,  

 mobiltelefoni og datakommunikationsforbindelse.
 Af  

 pressemeddelelse fra Telestyrelsen dateret 30. marts 2006 fremgår følgende:
"Der er nu  

 flere mobilabonnementer, end der er indbyggere i Danmark.
Ved udgangen af  

 2005  

 er der i alt 5.469.000 mobilabonnementer.
Det svarer til 101  

 mobilabonnementer  

 pr. 100 indbyggere.  


  

 Til sammenligning er der kun 62 fastnetabonnementer pr. 100 indbyggere.  

 Antallet af fastnetabonnementer har været faldende siden 2001, hvor der var  

 72  

 fastnetabonnementer pr. 100 indbyggere." På baggrund af  

 disse fakta, er det X's opfattelse, at mobiltelefoni i dagens Danmark i mange  

 tilfælde har afløst den traditionelle fastnettelefon, og dette er således  

 baggrunden for, at man vil tilbyde medarbejderne, at der kan indgå indtil  

 flere  

 mobiltelefoner i ordningen, idet dette direkte kan sidestilles med et  

 fastnetabonnement, hvor der f.eks. tilknyttes flere apparater i husstanden.
 Spørger gør i  

 den forbindelse opmærksom på produkttyper, der allerede er på markedet og som  

 kan fungere både som mobiltelefon og trådløs fastnettelefon afhængig af, hvor  

 abonnenten opholder sig.
 X er bekendt med  

 et spørgsmål/svar fra Skatteministeren til Skatteudvalget i forbindelse med  

 behandlingen  

 af lovforslag L55 (2001/2002), hvor det i bilag 20 anføres, at arbejdsgivers  

 dækning af ægtefælle og hjemmeboende børns udgifter til fastnet- og  

 mobiltelefoni vil medføre, at medarbejderen skal beskattes af dette, da det  

 må  

 anses at udgøre et almindeligt, skattepligtigt lønaccessorium for  

 medarbejderen.
 Af dette  

 ministersvar må det således antages, at øvrige telefonabonnementer i  

 husstanden, f.eks. ægtefælles og børns mobilabonnementer i eget navn, ikke  

 vil  

 være omfattet af arbejdsgiverbetalt "fri telefoni", idet reglerne  

 for  

 fri telefon kun omfatter arbejdsgivers betaling af medarbejderens  

 telefonudgifter.
I den her  

 påtænkte ordning "Y" er der netop ikke tale om abonnementer i  

 ægtefælles eller hjemmeboende børns eget navn, men derimod  

 medarbejdermobilabonnement i  X´s navn (som arbejdsgiver) og med  

 medarbejderen  

 som bruger.
Situationen kan således fuldt ud sammenlignes med de tilfælde,  

 hvor  

 medarbejderens ægtefælle og hjemmeboende børn anvender en almindelig  

 arbejdsgiverbetalt  

 fastnet telefon.
 Hvis ægtefællen  

 og eventuelle hjemmeboende børn i øvrigt har udgifter til telefoni, vil disse  

 udgifter efter gældende regler kunne medregnes i husstandens egne  

 telefonudgifter og dermed anvendes til reduktion af den skattepligtige værdi  

 af  

 fri telefon for medarbejderen.
Ad: Fri telefoni  

 med loft Med virkning pr.  

 01.01.2001 blev reglerne for fri telefon ændret, således at fri telefon også  

 kom til at omfatte de tilfælde, hvor arbejdsgiver har sat et loft over, hvor  

 store udgifter til medarbejderens telefoni og datakommunikation den  

 pågældende  

 ønsker at dække, hvor dette før lovændringen blev betragtet som  

 skattepligtigt  

 tilskud.
 I afsnittet med  

 de generelle bemærkninger til lovforslag L98 (2000/2001) anføres det, at:
"Efter  

 forslaget er der ikke tale om fri telefon, hvis arbejdsgiveren til dækning af  

 telefonudgifter yder et fast månedligt beløb, uanset om den ansatte rent  

 faktisk  

 afholder udgifter eller ej.
I den situation er der ligesom efter de gældende  

 (tidligere) regler tale om et tilskud til telefon, der skal medregnes fuldt  

 ud  

 ved opgørelsen af den skattepligtige indkomst." Ved en ordret  

 fortolkning af reglerne i Ligningslovens § 16, stk. 3, nr. 3 omfatter  

 "fri  

 telefon" efter lovændringen de situationer, hvor abonnementet:
enten  


  

 er oprettet i  

 arbejdsgivers navn, og arbejdsgiver afholder udgiften helt, evt. med en fast  

 forud aftalt egenbetaling fra medarbejderen eller  


  

 abonnementet  

 står i medarbejderens navn, og arbejdsgiveren mod dokumentation dækker  

 udgiften  

 helt, delvist eller op til et bestemt beløb (dvs. med loft).
Efter vores  

 opfattelse bør det ikke have betydning for den skattemæssige behandling, at  

 den  

 del af udgiften, der overstiger det aftalte loft - som en administrativ  

 service  

 fra X - faktureres direkte til medarbejderen, og der er ikke tvivl om, at  

 arbejdsgiver efter konceptet kun dækker faktiske udgifter.
Og ud fra en  

 skattemæssige betragtning bør det ikke være afgørende om et abonnement er  

 oprettet  

 i arbejdsgivers navn eller om det står i medarbejderens eget navn, idet der  

 bør  

 kunne aftales et loft over udgifterne i begge tilfælde - selvom det ikke er  

 det, der kan læses ud af lovteksten.
Efter vores  

 opfattelse kan der ikke stilles krav til at et aftalt loft skal være med et  

 bestemt beløb opgjort på årsbasis og der må således være mulighed for at  

 fordele loftet ud pr. måned.
Et argument for at dette må være den rette  

 fortolkning kan illustreres med en fratrædelsessituation midt i en periode,  

 hvor det netop kun vil være muligt at administrere en forholdsmæssig  

 fordeling  

 af det aftalte (årlige) loft, hvis der fra starten er aftalt en månedlig  

 fordeling.
 Efter vores  

 opfattelse bør der således ikke umiddelbart være noget til hindring for, at  

 der  

 bliver aftalt en forholdsmæssig (månedlig) fordeling af loftet, på samme måde  

 som der sker en forholdsmæssig fordeling af beskatningen af fri telefon, hvor  

 den årlige værdi på 3.000 kr. opgøres og fordeles med 250 kr. pr. måned.
Bemærkning til  

 spørgsmål 2 Såfremt der  

 svares nej til spørgsmål 1 ønsker X svar på, om det gør nogen forskel, hvis  

 der  

 i stedet for kun er tale om ét abonnement.
Som beskrevet ovenfor vedrørende  

 spørgsmål 1 vil der også her være tale om én aftale mellem X (som  

 arbejdsgiver)  

 og medarbejderen.
Medarbejderen vil have mulighed for at vælge, at indtil  

 flere  

 terminaler (mobiltelefoner) indgår i ordningen under samme abonnement.
Hver  

 mobiltelefon kan leveres med eget telefonnummer.
 Herudover vil  

 ordningen være som beskrevet vedrørende spørgsmål 1 med hensyn til et aftalt  

 loft over udgifterne og en aftalt generel og reel lønnedgang til finansiering  

 af ordningen.
SKATs afgørelse og begrundelse Det følger af  

 SKATs anvisning  


  

 SKM2006.752.SKAT  


  

 ,  

 at værdien af fri telefon udgør 3.000 kr. for 2007 (250 kr. pr. måned), hvis  

 arbejdsgiveren mv. har betalt telefonregningen for hele året, og ellers med  

 en  

 forholdsmæssig værdi, dog højst med arbejdsgiverens faktiske udgift.
Der skal  

 ikke ske yderligere beskatning, såfremt en lønmodtager udover telefon til  

 rådighed i hjemmet får stillet flere telefoner til rådighed, fx biltelefon  

 eller telefon i et sommerhus.
 Hvis den ansatte  

 selv bærer en del af udgiften, fx ved at betale et månedligt beløb til  

 arbejdsgiveren, fragår egenbetalingen i det beløb, der skal beskattes.
 Den ansatte skal  

 anføre værdien af fri telefon på selvangivelsen, men kan reducere den  

 skattepligtige værdi med husstandens privat afholdte telefonudgifter.  

 Reduktionen kan ikke overstige værdien af den fri telefon.
Værdiansættelsen  

 omfatter abonnementsudgifter, samtaleudgifter samt traditionelle  

 telefonserviceydelser,  

 såsom telefonvækning, telefonsvarefunktion, "visnummerfunktion",  

 m.v.  

 Derimod er fx indsamlingsbidrag, der opkræves over telefonregningen, ikke  

 omfattet af værdiansættelsen for den fri telefon.
Beløbet dækker derimod ikke  

 selve telefonapparatet, idet det ikke anses for indeholdt i  

 basisabonnementet.  

 Beløbet omfatter heller ikke nyopretning af et telefonabonnement.
I spørgsmål/svar  

 fra Skatteministeren til Skatteudvalget i forbindelse med behandlingen af L55  

 (2001/2002) anføres det i bilag 20, at arbejdsgiverens dækning af ægtefælle  

 og  

 hjemmeboende børns udgifter til fastnet- og mobiltelefoni vil medføre, at  

 medarbejderen skal beskattes af dette, da det må anses at udgøre et  

 almindeligt, skattepligtigt lønaccessorium for medarbejderen.
Som anført af  

 spørger  

 dækker det pågældende ministersvar alene over mobilabonnementer i børn og  

 ægtefælles  

  

 eget  

  

 navn, hvilket ikke er situationen i denne sag, hvor  

 abonnementer er oprettet i arbejdsgiverens navn med medarbejderen som  

 registreret bruger.
 Det følger af  

 statistikker fra Telestyrelsen, at der i Danmark er flere mobiltelefoner, end  

 der er indbyggere, og at antallet af fastnet telefoner er stærkt dalende.  

 Mange  

 danskere har alene en mobiltelefon og sidestiller denne med en fastnet  

 telefon.
 Det er SKATs  

 opfattelse, at den pågældende ordning, hvor medarbejderen tegner flere  

 abonnementer  

 hos arbejdsgiveren og stiller disse abonnementer til rådighed for familien  

 umiddelbart kan sammenlignes med situationen, hvor medarbejderens ægtefælle  

 og  

 børn i større eller mindre grad anvender den almindelige arbejdsgiverbetalte  

 fastnet telefon samt evt. andre telefoner stillet til rådighed for  

 arbejdsgiveren.
Reglerne om fri  

 telefoni blev ændret ved lov nr. 1301 af 20. december 2000, idet man ønskede  

 at  

 gøre beskatningen af arbejdsgiverbetalt telefon og datakommunikation mere  

 fleksibel.
Begrebet fri telefon blev udvidet til også at omfatte tilfælde,  

 hvor  

 arbejdsgiveren har sat et loft over, hvor store udgifter vedkommende vil  

 dække.  

 Før skulle sådanne tilskud til telefon medregnes fuldt ud ved opgørelsen af  

 den  

 skattepligtige indkomst.
For den skattepligtige er det imidlertid gunstigere  

 at  

 blive beskattet efter reglerne for fri telefon, idet den skattepligtige værdi  

 af fri telefon i dag er på maksimalt 3.000 kr., og den skattepligtige kan  

 modregne sin husstands egne afholdte udgifter til telefon og  

 datakommunikation  

 i det skattepligtige beløb.
Betaler den  

 ansatte arbejdsgiveren for at få fri telefon, fragår betalingen til  

 arbejdsgiveren også i værdien af fri telefon.
Det er dog en forudsætning, at  

 egenbetalingen sker med beskattede midler.
Hvis arbejdsgiveren og den  

 ansatte,  

 som tilfældet er her, aftaler, at den ansatte skal gå ned i løn for at få  

 stillet fri telefon til rådighed, kan den aftalte nedgang i den beskattede  

 løn  

 ikke reducere værdien af fri telefon.
 Dækker  

 arbejdsgiveren ikke alle husstandens udgifter til telefon og  

 datakommunikation,  

 vil den skattepligtige på grund af modregningsadgangen derfor oftest ikke  

 blive  

 beskattet af værdien af arbejdsgiverbetalt telefon og datakommunikation.
 En konstruktion,  

 hvor arbejdsgiveren er ejer af abonnementet, og hvor den del af udgiften, der  

 overstiger det aftalte loft faktureres direkte til medarbejderen, er efter  

 SKATs opfattelse også omfattet af fri telefon jf. ligningsloven § 16, stk. 3,  

 nr. 3. Det er SKATs opfattelse, at der ikke kan gælde andre regler for  

 beskatningen af fri telefon, alene fordi arbejdsgiveren er ejer af  

 abonnementet.
 SKAT mener  

 derfor, at de mobiltelefoner, der stilles til rådighed for medarbejderne  

 under  

 de beskrevne omstændigheder er omfattet af fri telefon jf. ligningsloven §  

 16,  

 stk. 3, nr. 3.
 Den pågældende  

 ordning ønskes finansieret ved en ændret vederlagsaftale.
Parterne har  

 mulighed for at indgå en aftale om, at medarbejderne deltager i  

 finansieringen  

 ved reduktion af sin kontante løn.
Der stilles efter praksis følgende  

 betingelser for, at skattemyndighederne ikke tilsidesætter ændringer af en  

 allerede eksisterende vederlagsaftale, der indebærer en fremtidig lavere  

 kontant løn samtidig med, at den ansatte får stillet et personalegode til  

 rådighed af arbejdsgiveren:
Der har  

 herudover i Ligningsrådets/Skatterådets praksis været opstillet 2  

 støttekriterier.
Der skal således være tale om en frivillig aftale mellem  

 arbejdsgiver og arbejdstager, og arbejdstageren skal have mulighed for -  

 eventuelt med et rimeligt varsel - at udtræde af ordningen.
 SKAT indstiller,  

 at der svares ja til spørgsmål 1. SKAT forudsætter i det bindende svar, at  

 alle  

 betingelser til en ændret vederlagsaftale er opfyldt jf. ovennævnte.
 Ad spørgsmål 2)  

 Spørgsmålet bortfalder.
Svaret er  

 bindende for skattemyndighederne i følgende periode Svaret er  

 bindende i 5 år fra afgørelsens dato.
