 Der kan ydes tilskud til nettoudgifterne ved Samarbejdsnævnets  

 gennemførelse af produktivitetsfremmende aktiviteter efter nedenstående  

 regler.
 Indhold:
Aktiviteterne kan bla. omfatte Formål:
 Formålet med de aktiviteter, hvortil der kan ydes tilskud, er at udbrede  

 kendskabet til samarbejdsaftalen, fremme samarbejdet mellem ledelse og  

 medarbejdere på forskellig niveauer i de enkelte virksomheder og at forbedre  

 virksomhedernes produktivitet.
 Tilskud:
 Inden for et årligt fastsat rammebeløb kan der ydes et tilskud på indtil  

 100 procent af alle eksterne udgifter, som kommer til i forbindelse med  

 aktivitetens gennemførelse.
 Ansøgning:
Tilskuddet fastsættes på grundlag af en til Teknologistyrelsen indsendt  

 ansøgning.
Denne må indsendes mindst 14 dage forud for påbegyndelsen af den  

 pågældende aktivitet og må omfatte en projektbeskrivelse samt et budget over  

 fornødne udgifter og eventuelle indtægter (fx. hidrørende fra salg af  

 publikationer). Hertil kommer tidsplan for gennemførelsen.
 Regnskabsaflæggelse:
 Senest 2 måneder efter projektets afslutning skal tilsagnsmodtageren  

 indsende følgende dokumentation til Teknologistyrelsen:
 Et med det fremlagte budget sammenligneligt og af en statsautoriseret  

 eller registreret revisor udarbejdet og revideret regnskab over udgifter og  

 indtægter.
 En kort rapport vedrørende arrangementets forløb og de resultater, der  

 måtte være opnået.
 Et eksemplar af alt trykt materiale, hvortil der ønskes tilskud.
 Regnskabsaflæggelse for kurser og konferencer vedrørende  

 produktivitetsspørgsmål sker i overensstemmelse med »Regler for  

 beregning af tilskud til kurser og konferencer om  

 produktivitetsspørgsmål«.
 Teknologistyrelsen vil efterfølgende kunne indkalde dokumentation for  

 indtægter og udgifter ved de støttede aktiviteter.
