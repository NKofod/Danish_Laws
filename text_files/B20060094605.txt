Bekendtgørelse  

 af forretningsorden for Skibsfartsnævnet I medfør af § 4, stk. 5,  

 i lov nr. 1432 af 21. december 2005 om overtagelse af brugsretten til danske  

 skibe  

 fastsættes:
 § 1.  

  

 Skibsfartsnævnet nedsættes af økonomi- og erhvervsministeren i medfør af §  

 4, stk. 1, i lov nr. 1432 af 21. december 2005 om overtagelse af brugsretten  

 til danske skibe.
Stk. 2.  

  

 Nævnet består af en  

 formand samt af seks andre medlemmer, der alle udnævnes af ministeren.
Af de  

 seks menige medlemmer indstilles tre af Danmarks Rederiforening, to af de  

 søfarendes organisationer og et af Søfartsstyrelsen.  

 For  

 hvert medlem udpeges på samme vis en suppleant.
 Stk. 3.  

  

 Formanden,  

 medlemmerne og suppleanter udnævnes for en periode på 4 år og kan  

 genudnævnes.
§ 2.  

  

 I tilfælde af et medlems forfald fungerer så vidt muligt den for medlemmet  

 udpegede suppleant i dennes sted.
Har også den udpegede suppleant forfald,  

 kan  

 medlemmet vælge at lade sig repræsentere af en af de andre suppleanter.  

 Suppleanter kan i øvrigt tilkaldes til uden stemmeret at deltage i nævnets  

 møder og holdes i nødvendigt omfang underrettet om forholdenes udvikling.
 Stk. 2.  

  

 Nævnet kan indkalde  

 repræsentanter for de rederier, til hvis skibe brugsretten overtages, til  

 drøftelse af foreliggende spørgsmål og kan endvidere tilkalde sagkyndige i  

 det  

 omfang, dette findes nødvendigt.
 § 3.  

  

 Skibsfartsnævnets opgave er at iværksætte de foranstaltninger, som  

 påhviler nævnet i henhold til lov nr. 1432 af 21. december 2005 om  

 overtagelse  

 af brugsretten til danske skibe.
Stk. 2.  

  

 Skibsfartsnævnet har  

 ansvaret for, at et skib, hvor staten efter en regeringsbeslutning har  

 overtaget brugsretten, udnyttes i overensstemmelse med det søtransportbehov,  

 som har dannet grundlag for overtagelsen.
Dette sker ved, at nævnet enten  

 bortchartrer skibet eller påbyder rederiet at indgå en charteraftale med en  

 befragter, der er anvist af nævnet.
Skibsfartsnævnet har i disse tilfælde  

 ansvaret for at fastsætte fragtraten for de overtagne skibe.  

 Skibsfartsnævnet  

 kan  

 i øvrigt fastsætte vilkår i forbindelse hermed.
 Stk. 3.  

  

 Såfremt rederierne i  

 forbindelse med overtagelsen af brugsretten lider andre tab end tab af  

 fragtindtægter, tager nævnet stilling til, om der skal ydes yderligere  

 kompensation for at sikre, at der ydes fuld erstatning.
 Stk. 4.  

  

 Det påhviler  

 endvidere nævnet at rådgive økonomi- og erhvervsministeren i alle  

 skibsfartsmæssige  

 forhold i forbindelse med en beslutning om overtagelse af brugsretten til et  

 skib og i forbindelse med en beslutning om, hvorvidt der ikke længere er  

 behov  

 for en sådan disposition.
 Stk. 5.  

  

 Nævnet rådgiver  

 endelig ministeren i alle skibsfartsmæssige forhold i forbindelse med  

 internationale  

 kriser, som kan berøre danske skibes sikkerhed.
 § 4.  

  

 I medfør af lovens § 2, stk. 3, har nævnet endvidere til opgave at indgå  

 forudgående aftaler med rederierne om udpegning af en række grupper af egnede  

 skibe, blandt hvilke man i givet fald vil kunne udvælge skibe til anvendelse  

 i  

 de i lovens § 1, stk. 1, nr. 3 og 4, nævnte situationer.
 Stk. 2.  

  

 Nævnet skal orientere  

 økonomi- og erhvervsministeren, såfremt det møder vanskeligheder i  

 forbindelse med indgåelse af de i lovens § 2, stk. 3, nævnte aftaler om  

 udpegning af skibe.
 § 5.  

  

 For at en beslutning kan træffes af nævnet, skal formanden eller dennes  

 suppleant, og mindst tre andre medlemmer eller suppleanter, deltage i  

 beslutningen.
Stk. 2.  

  

 Afgørelser træffes  

 ved stemmeflertal.
I tilfælde af stemmelighed gør formandens eller dennes  

 suppleants stemme udslaget.
§ 6.  

  

 Formanden eller dennes suppleant, indkalder nævnet til møde, så ofte denne  

 finder det nødvendigt.
Endvidere skal nævnet indkaldes til møde, når mindst  

 to  

 af medlemmerne fremsætter ønske herom overfor formanden eller dennes  

 suppleant.
 Stk. 2.  

  

 Tid og sted for  

 nævnets møder fastsættes af formanden eller dennes suppleant, der  

 foranlediger  

 medlemmerne, eventuelt også suppleanterne, indkaldt til møderne.
 § 7.  

  

 Skibsfartsnævnet kan udøve sin virksomhed i udlandet, såfremt forholdene  

 kræver dette.
Stk. 2.  

  

 Hvis formanden eller  

 dennes suppleant er til stede på det sted, hvorfra Skibsfartsnævnet under de  

 givne forhold bedst kan udøve sin virksomhed, fungerer denne fortsat som  

 nævnets formand.
I modsat fald er den danske repræsentationschef, som er  

 akkrediteret i det pågældende land, bemyndiget til at udpege en formand, der  

 skal være skibsfarts- og rederikyndig.
 Stk. 3.  

  

 Den nævnte  

 repræsentationschef er endvidere bemyndiget til, i fornødent omfang efter  

 forhandlinger  

 med formanden eller dennes suppleant, at udnævne nye medlemmer af nævnet,  

 idet  

 dette om muligt sker under iagttagelse af § 1, stk. 2.
 Stk. 4.  

  

 Allerede udnævnte  

 medlemmer eller suppleanter, der er eller måtte blive i stand til at deltage  

 i  

 nævnets arbejde i en situation omfattet af stk. 1, er automatisk medlemmer af  

 nævnet.
§ 8.  

  

 Nævnets sekretariatsforretninger varetages af Søfartsstyrelsen og Danmarks  

 Rederiforening.
Nævnet kan i fornødent omfang antage yderligere medhjælp.
 § 9.  

  

 Skibsfartsnævnets medlemmer, suppleanter og medhjælpere udøver deres hverv  

 under ansvar efter straffelovens §§ 152-  

 152 f.
 § 10.  

  

 Der føres protokol over nævnets forhandlinger, der underskrives af  

 medlemmerne og sekretæren, Formanden eller dennes suppleant sørger for  

 udførelsen af nævnets beslutninger i overensstemmelse med de skete  

 vedtagelser  

 og underskriver på nævnets vegne.
 § 11.  

  

 Denne forretningsorden træder i kraft den 23. september 2006.
 Stk. 2.  

  

 Forretningsordenerne  

 for Skibsfartsnævnet af 17. august 1953 ophæves samtidig.
