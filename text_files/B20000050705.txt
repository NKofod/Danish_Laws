Bekendtgørelse om fastsættelse af  

 skattemyndighed efter afskrivningsloven og ejendomsavancebeskatningsloven I medfør af § 45, stk. 4, og § 53 i lov nr. 433 af  

 26. juni 1998 om skattemæssige afskrivninger (afskrivningsloven), (som  

 ændret ved § 1 i lov nr. 958 af 20. december 1999 og senest ved  

 § 40 i lov nr. 165 af 15. marts 2000), og § 4, stk. 7, og  

 § 14 B i lov om beskatning af fortjeneste ved afståelse af fast  

 ejendom (ejendomsavancebeskatningsloven), jf. lovbekendtgørelse nr.  

 656 af 12. august 1999, som ændret ved § 4 i lov nr. 958 af 20.  

 december 1999, fastsættes følgende:
 § 1. Er de skatteansættende  

 myndigheder for sælgerne forskellige kommunale skattemyndigheder,  

 vælger disse hvilken kommunal skattemyndighed, der skal træffe  

 afgørelse om den samlede kontantomregnede overdragelsessum og  

 fordelingen af denne for aktiver som nævnt i afskrivningslovens  

 § 45, stk. 2, og for fast ejendom som nævnt i  

 ejendomsavancebeskatningslovens § 4, stk. 5, med direkte bindende  

 virkning for alle sælgere og alle købere.
 Stk. 2. Kan de kommunale skattemyndigheder ikke opnå  

 enighed om valg af en kommunal skattemyndighed efter stk. 1,  

 træffer den told- og skatteregion, der omfatter de  

 pågældende kommuner, afgørelse om overdragelsessum og  

 fordeling som angivet i stk. 1. Er de pågældende kommuner  

 beliggende i flere told- og skatteregioner, vælger disse hvilken told-  

 og skatteregion, der træffer afgørelsen.
 § 2. Er en told- og skatteregion  

 skatteansættende myndighed for en eller flere sælgere,  

 træffer told- og skatteregionen afgørelse om overdragelsessum og  

 fordeling som angivet i § 1, stk. 1.
 Stk. 2. Er der flere told- og skatteregioner som  

 skatteansættende myndigheder for sælgerne, vælger de  

 pågældende told- og skatteregioner hvilken told- og skatteregion,  

 der skal træffe afgørelsen.
 § 3. Er Told- og Skattestyrelsen  

 skatteansættende myndighed for en eller flere sælgere,  

 træffer Told- og Skattestyrelsen afgørelse om overdragelsessum  

 og fordeling som angivet i § 1, stk. 1.
 § 4. Har ingen sælger en  

 skatteansættende myndighed, træffer den skatteansættende  

 myndighed for køber afgørelse om overdragelsessum og fordeling  

 som angivet i § 1, stk. 1.
 Stk. 2. Er der flere skatteansættende myndigheder for  

 køberne, finder §§ 1 - 3 tilsvarende anvendelse.
 § 5. Ved valg af skattemyndighed efter §§ 1,  

 2 og 4 lægges der vægt på antallet af sælgere  

 henholdsvis købere og disses ejerandele samt aktivernes eller den  

 faste ejendoms beliggenhed i de berørte kommuner henholdsvis told- og  

 skatteregioner.
 § 6. Bekendtgørelsen træder i kraft  

 den 21. juni 2000.
 Stk. 2. Bekendtgørelsen har virkning for  

 skatteansættelser vedrørende salg af aktiver som nævnt i  

 afskrivningslovens § 45, stk. 2, og fast ejendom som nævnt i  

 ejendomsavancebeskatningslovens § 4, stk. 5, der finder sted den 1.  

 januar 2000 eller senere.
