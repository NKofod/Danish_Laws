Nr LSF 52 Forslag til Lov om ændring af kildeskatteloven, virksomhedsskatteloven,  

 konkursskatteloven og boafgiftsloven (Ægtefællers fordeling af resultat fra  

 fælles drevet erhvervsvirksomhed og lempelse af beskatningen af gaver mellem  

 ugifte samlevende m.v.) Fremsat af skatteministeren (Carsten Koch) den 29. oktober 1997 Vedtaget ved tredjebehandling den 16. december 1997 Lov nr. 976 af 17/12/1997 § 1 I lov om opkrævning af indkomstskat for personer m.v. (kildeskat), jf.  

 lovbekendtgørelse nr. 614 af 10. juli 1997, foretages følgende ændringer:
 1. I § 25 A, stk. 1, 2. pkt., ændres »1. og 2.  

 pkt.« til: »1. pkt.«, og efter »i overvejende grad driver  

 virksomheden« indsættes: », jf. dog stk. 8«.
 2. I § 25 A, stk. 2, indsættes efter »der har rådighed  

 over virksomheden som nævnt i § 24 A«: », jf. dog stk. 8«.
3. I § 25 A, stk. 3, 1. pkt., ændres »jf. dog stk.  

 7.« til: »jf. dog stk. 7 og 8.« 4. I § 25 A, stk. 7, 1. pkt., indsættes efter »efter  

 denne lov«: »og lov om arbejdsmarkedsfonde« og efter  

 »A-skat«: »og arbejdsmarkedsbidrag«.
 5. I § 25 A, stk. 7, 2. pkt., ændres »stk. 3«  

 til: »stk. 3 og 8«.
 6. I § 25 A indsættes som stk. 8 og 9:
»Stk. 8. Deltager begge ægtefæller i væsentligt og ligeligt  

 omfang i driften af den enes eller begges erhvervsvirksomhed, og hæfter  

 ægtefællerne i samme omfang for virksomhedens forpligtelser, kan ægtefællerne  

 efter anmodning fordele virksomhedens resultat mellem sig, i det omfang  

 fordelingen sagligt kan begrundes i virksomhedens drift.
Virksomhedens  

 resultat opgøres under eet efter skattelovgivningens almindelige regler,  

 hvorefter hver af ægtefællerne medregner sin andel af resultatet ved  

 opgørelsen af skattepligtig indkomst, personlig indkomst og kapitalindkomst,  

 jf. personskattelovens §§ 2-4.
Stk. 9 . Ægtefæller kan omgøre deres beslutning om at anvende  

 reglerne i stk. 3 og 8, hvis tilkendegivelse herom sker fra begge ægtefæller  

 til den kommunale skattemyndighed inden udløbet af den i  

 skattestyrelseslovens § 3, stk. 1, nævnte frist.« § 2 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 67 af 25. januar 1997,  

 foretages følgende ændringer:
 1. I § 2 indsættes efter stk. 3 som nyt stykke:
»Stk. 4. Er den skattepligtige gift, og anvender ægtefællerne  

 bestemmelsen i kildeskattelovens § 25 A, stk. 8, anvender ægtefællerne under  

 eet virksomhedsordningen på indkomst fra virksomheden, hvorefter hver af  

 ægtefællerne medregner sin andel af de opgjorte beløb.« Stk. 4-6 bliver herefter stk. 5-7.
 2. I § 2, stk. 4, der bliver stk. 5, ændres »jf. dog  

 stk. 5« til: »jf. dog stk. 6«.
 3. I § 22 a, stk. 1, indsættes efter 2. pkt.:
»Er den skattepligtige gift, og anvender ægtefællerne bestemmelsen i  

 kildeskattelovens § 25 A, stk. 8, beregner ægtefællerne under eet et  

 kapitalafkast, hvorefter hver af ægtefællerne medregner sin andel af  

 kapitalafkastet ved opgørelsen af den personlige indkomst og  

 kapitalindkomsten.« 4. I § 22 a, stk. 1, 3. pkt., der bliver 4. pkt., ændres  

 »stk. 6« til: »stk. 7«.
 5. I § 22 b, stk. 1, indsættes efter 1. pkt.:
»Er den skattepligtige gift, og anvender ægtefællerne bestemmelsen i  

 kildeskattelovens § 25 A, stk. 8, anvender ægtefællerne under eet reglerne om  

 henlæggelse til konjunkturudligning, hvorefter hver af ægtefællerne medregner  

 sin andel af fradrag for henlæggelser henholdsvis indtægtsføring af  

 henlæggelser.« 6. I § 23 a indsættes som stk. 2:
»Stk. 2. Er den skattepligtige gift, og anvender ægtefællerne  

 bestemmelsen i kildeskattelovens § 25 A, stk. 8, kan hver af ægtefællerne  

 anvende reglerne i stk. 1.« § 3 I konkursskatteloven, jf. lovbekendtgørelse nr. 745 af 21. september 1997,  

 som ændret ved § 5 i lov nr. 440 af 10. juni 1997, foretages følgende  

 ændring:
 1. I § 9, stk. 1, 2. pkt., og § 13 C, stk. 1, ændres  

 »Kildeskattelovens § 25 A, stk. 7,» til: »Kildeskattelovens §  

 25 A, stk. 7 og 8,».
§ 4 I lov om afgift af dødsboer og gaver (boafgiftsloven), jf.  

 lovbekendtgørelse nr. 642 af 2. august 1997, foretages følgende ændringer:
 1. § 22, stk. 1, affattes således:
»En person kan afgiftsfrit give gaver, hvis samlede værdi inden for  

 et kalenderår ikke overstiger et grundbeløb (i 1987-niveau) på 32.100 kr. til a) afkom, stedbørn og deres afkom, b) afdødt barns eller stedbarns efterlevende ægtefælle, c) forældre, d) personer, der har haft fælles bopæl med gavegiver i de sidste 2 år før  

 modtagelsen af gaven, og personer, der tidligere har haft fælles bopæl med  

 gavegiver i en sammenhængende periode på mindst 2 år, når den fælles bopæl  

 alene er ophørt på grund af institutionsanbringelse, herunder i en  

 ældrebolig, e) plejebørn, der har haft bopæl hos gavegiver i en sammenhængende periode  

 på mindst 5 år, når opholdet er begyndt, inden plejebarnet fyldte 15 år, og  

 højst en af plejebarnets forældre har haft bopæl hos gavegiver sammen med  

 plejebarnet, og f) stedforældre og bedsteforældre.« 2. § 23, stk. 1, 1. pkt., affattes således:
»Der skal betales 15 pct. i afgift af gaver til personer som nævnt i  

 § 22, stk. 1, litra a-e, i det omfang gaverne i et kalenderår overstiger det  

 i § 22, stk. 1, nævnte beløb.« 3. I § 23, stk. 2 , ændres »stedforældre og  

 bedsteforældre« til: »personer som nævnt i § 22, stk. 1, litra  

 f«.
 4. I § 50 indsættes som stk. 2:
»Stk. 2. Har en person inden denne lovs ikrafttræden givet  

 forskud på forventet arv til en person, der på tidspunktet for givers død er  

 omfattet af § 22, stk. 1 eller stk. 2, og er forskuddet ikke blevet  

 afgiftsberigtiget på det tidspunkt, hvor det blev givet, skal der ved givers  

 død betales en gaveafgift på 15 pct. af forskuddet.« § 5 Stk. 1 . Loven træder i kraft dagen efter bekendtgørelsen i  

 Lovtidende.
 Stk. 2 . §§ 1-3 har virkning fra og med indkomståret 1998.
 Stk. 3 . § 4, nr. 1-3, har virkning for gaver modtaget den 1.  

 januar 1998 eller senere.
Stk. 4. § 4, nr. 4, har virkning for forskud på forventet arv,  

 hvor giver er død den 1. januar 1998 eller senere.
Er giver død i perioden 1.  

 juli 1995-31. december 1997, nedsættes gaveafgiften til 15 pct. af forskud på  

 forventet arv, der er givet til personer, som ved givers død ville have været  

 omfattet af boafgiftslovens § 22, stk. 1, litra d eller e, som affattet ved §  

 4, nr. 1, den 1. januar 1998.
Oprindeligt fremsat forslag § 1 I lov om opkrævning af indkomstskat for personer m.v. (kildeskatteloven),  

 jf. lovbekendtgørelse nr. 614 af 10. juli 1997, foretages følgende ændringer:
 1. I § 25 A, stk. 1, 2. pkt. , ændres »1. og 2.  

 pkt.« til: »1. pkt.« og efter »i overvejende grad driver  

 virksomheden« indsættes: », jf. dog stk. 8«.
 2. I § 25 A, stk. 2 , indsættes efter »der har  

 rådighed over virksomheden som nævnt i § 24 A«: », jf. dog stk.  

 8«.
 3. I § 25 A, stk. 3, 1. pkt. , ændres »jf. dog stk.  

 7.« til: »jf. dog stk. 7 og 8.«.
 4. I § 25 A, stk. 7, 1. pkt. , indsættes efter »efter  

 denne lov«: »og lov om arbejdsmarkedsfonde« og efter  

 »A-skat«: »og arbejdsmarkedsbidrag«.
 5. I § 25 A, stk. 7, 2. pkt. , ændres »stk. 3«  

 til: »stk. 3 og 8«.
 6. I § 25 A indsættes som stk. 8 og 9 :
» Stk. 8 . Deltager begge ægtefæller i væsentligt og ligeligt  

 omfang i driften af den enes eller begges erhvervsvirksomhed, og hæfter  

 ægtefællerne i samme omfang for virksomhedens forpligtelser, kan ægtefællerne  

 efter anmodning fordele virksomhedens resultat mellem sig i det omfang,  

 fordelingen sagligt kan begrundes i virksomhedens drift.
Virksomhedens  

 resultat opgøres under eet efter skattelovgivningens almindelige regler,  

 hvorefter hver af ægtefællerne medregner sin andel af resultatet ved  

 opgørelsen af skattepligtig indkomst, personlig indkomst og kapitalindkomst,  

 jf. personskattelovens §§ 2-4.
 Stk. 9 . Ægtefæller kan omgøre deres beslutning om at anvende  

 reglerne i stk. 3 og 8, hvis tilkendegivelse herom sker fra begge ægtefæller  

 til den kommunale skattemyndighed inden udløbet af den i  

 skattestyrelseslovens § 3, stk. 1, nævnte frist.«.
§ 2 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 67 af 25. januar 1997,  

 foretages følgende ændringer:
 1. I § 2 indsættes efter stk. 3 som nyt stykke:
 » Stk. 4 . Er den skattepligtige gift, og anvender  

 ægtefællerne bestemmelsen i kildeskattelovens § 25 A, stk. 8, anvender  

 ægtefællerne under eet virksomhedsordningen på indkomst fra virksomheden,  

 hvorefter hver af ægtefællerne medregner sin andel af de opgjorte  

 beløb.«.
 Stk. 4-6 bliver herefter stk. 5-7.
 2. I § 22 a, stk. 1 , indsættes efter 2. pkt. :
 »Er den skattepligtige gift, og anvender ægtefællerne bestemmelsen i  

 kildeskattelovens § 25 A, stk. 8, beregner ægtefællerne under eet et  

 kapitalafkast, hvorefter hver af ægtefællerne medregner sin andel af  

 kapitalafkastet ved opgørelsen af den personlige indkomst og  

 kapitalindkomsten.«.
 3. I § 22 a, stk. 1, 3. pkt. , der bliver 4. pkt., ændres  

 »stk. 6« til: »stk. 7«.
 4. I § 22 b, stk. 1 , indsættes efter 1. pkt. :
 »Er den skattepligtige gift, og anvender ægtefællerne bestemmelsen i  

 kildeskattelovens § 25 A, stk. 8, anvender ægtefællerne under eet reglerne om  

 henlæggelse til konjunkturudligning, hvorefter hver af ægtefællerne medregner  

 sin andel af fradrag for henlæggelser henholdsvis indtægtsføring af  

 henlæggelser.«.
 5. I § 23 a indsættes som stk. 2 :
 » Stk. 2 . Er den skattepligtige gift, og anvender  

 ægtefællerne bestemmelsen i kildeskattelovens § 25 A, stk. 8, kan hver af  

 ægtefællerne anvende reglerne i stk. 1.«.
§ 3 I konkursskatteloven, jf. lovbekendtgørelse nr. 745 af 21. september 1997,  

 foretages følgende ændringer:
 1. I § 9, stk. 1, 2. pkt. , og § 13 C, stk. 1 ,  

 ændres »Kildeskattelovens § 25 A, stk. 7,» til:  

 »Kildeskattelovens § 25 A, stk. 7 og 8,».
§ 4 I lov om afgift af dødsboer og gaver (boafgiftsloven), jf.  

 lovbekendtgørelse nr. 642 af 2. august 1997, foretages følgende ændringer:
 1. § 22, stk. 1, affattes således:
»En person kan afgiftsfrit give gaver, hvis samlede værdi inden for  

 et kalenderår ikke overstiger et grundbeløb (i 1987-niveau) på 32.100 kr. til a) afkom, stedbørn og deres afkom, b) afdødt barns eller stedbarns efterlevende ægtefælle, c) forældre, d) personer, der har haft fælles bopæl med gavegiver i de sidste 2 år før  

 modtagelsen af gaven, og personer, der tidligere har haft fælles bopæl med  

 gavegiver i en sammenhængende periode på mindst 2 år, når den fælles bopæl  

 alene er ophørt på grund af institutionsanbringelse, herunder i en  

 ældrebolig, e) plejebørn, der har haft bopæl hos gavegiver i en sammenhængende periode  

 på mindst 5 år, når opholdet er begyndt, inden plejebarnet fyldte 15 år, og  

 højst en af plejebarnets forældre har haft bopæl hos gavegiver sammen med  

 plejebarnet, og f) stedforældre og bedsteforældre.«.
 2. § 23, stk. 1, 1. pkt., affattes således:
 »Der skal betales 15 pct. i afgift af gaver til personer som nævnt i  

 § 22, stk. 1, litra a-e, i det omfang gaverne i et kalenderår overstiger det  

 i § 22, stk. 1, nævnte beløb.«.
 3. I § 23, stk. 2 , ændres »stedforældre og  

 bedsteforældre« til: »personer som nævnt i § 22, stk. 1, litra  

 f«.
 4. I § 50 indsættes som stk. 2 :
 » Stk. 2 . Har en person inden denne lovs ikrafttræden givet  

 forskud på forventet arv til en person, der på tidspunktet for givers død er  

 omfattet af § 22, stk. 1 eller stk. 2, og er forskuddet ikke blevet  

 afgiftsberigtiget på det tidspunkt, hvor det blev givet, skal der ved givers  

 død betales en gaveafgift på 15 pct. af forskuddet.«.
§ 5 Stk. 1 . Loven træder i kraft dagen efter bekendtgørelsen i  

 Lovtidende.
 Stk. 2 . §§ 1-3 har virkning fra og med indkomståret 1998.
 Stk. 3 . § 4, nr. 1-3, har virkning for gaver modtaget den 1.  

 januar 1998 eller senere og § 4, nr. 4, har virkning for forskud på forventet  

 arv, hvor giver er død den 1. januar 1998 eller senere.
Bemærkninger til lovforslaget Almindelige bemærkninger Lovforslaget indeholder forslag til ændring af kildeskatteloven,  

 virksomhedsskatteloven og konkursskatteloven med henblik på at udvide  

 ægtefællers mulighed for, med skattemæssig virkning, at fordele resultatet  

 fra fælles drevet erhvervsvirksomhed.
Lovforslaget indeholder endvidere  

 forslag til ændring af boafgiftsloven med henblik på lempelse af beskatningen  

 af gaver mellem ugifte samlevende m.v.
 Ægtefællers fordeling af resultat fra fælles drevet  

 erhvervsvirksomhed.
Formålet med lovforslaget er at give ægtefæller, der i væsentligt og  

 ligeligt omfang deltager i driften af den enes eller begges  

 erhvervsvirksomhed, udvidede muligheder for med skattemæssig virkning at  

 fordele virksomhedens resultat mellem sig.
Hidtil har disse ægtefæller været  

 henvist til at anvende reglerne om medarbejdende ægtefælle eller reglerne om  

 lønaftaler mellem ægtefæller ved fordelingen af virksomhedens overskud.
Disse  

 regler, som findes i kildeskattelovens § 25 A, foreslås opretholdt.
1. Gældende regler Efter gældende regler beskattes indkomst vedrørende en erhvervsvirksomhed  

 ved opgørelsen af skattepligtig indkomst, personlig indkomst og  

 kapitalindkomst hos den ægtefælle, der i overvejende grad driver  

 virksomheden, uanset hvem af ægtefællerne, der ejer virksomheden.
Benyttes  

 virksomhedsordningen, medregnes evt. kapitalafkast efter  

 virksomhedsskattelovens § 7 dog ved ejerens indkomstopgørelse.
Hvis ingen af  

 ægtefællerne deltager aktivt i driften af virksomheden, beskattes over- eller  

 underskud dog hos den ægtefælle, der har rådighed over virksomheden.
 Medarbejdende ægtefælle:
Deltager begge ægtefæller i væsentligt omfang i driften af  

 erhvervsvirksomheden, kan ægtefæller, der er samlevende ved indkomstårets  

 udløb, overføre indtil 50 pct. af virksomhedens overskud til den  

 medarbejdende ægtefælle som skattepligtig indkomst (personlig indkomst) hos  

 denne.
Det overførte beløb kan dog ikke overstige et grundbeløb på 117.300  

 kr., som reguleres efter personskattelovens § 20. For 1998 kan overførslen  

 maksimalt udgøre 155.100 kr.
 Beregningsgrundlaget for det overskud, der maksimalt kan overføres til den  

 medarbejdende ægtefælle, er virksomhedens skattepligtige overskud før  

 kapitalindtægter og kapitaludgifter, jf. kildeskattelovens § 25 A, stk. 4.
Skattemæssige afskrivninger m.v. foretages således inden der sker  

 beregning af den del af overskuddet, der kan overføres til den medarbejdende  

 ægtefælle.
På tilsvarende måde skal der ske tillæg af skattepligtige tilskud  

 m.v., der vedrører virksomheden, sygedagpenge efter reglerne om frivillig  

 forsikring og evt. værdi af forbrug af egne varer fra virksomheden, inden den  

 medarbejdende ægtefælles andel af overskuddet kan beregnes.
Endvidere fragår  

 underskud fra tidligere år i det omfang, det hidrører fra virksomheden.
 Når virksomhedens overskud på den anførte måde er opgjort efter de  

 almindelige regler, skal der herefter ske tillæg af renteudgifter og kurstab  

 på fordringer og gæld og fradrag af rente- og udbytteindtægter, samt  

 kursgevinster på fordringer og gæld, som indgår i opgørelsen af virksomhedens  

 overskud.
Det overførte beløb må ikke stå i åbenbart misforhold til den  

 medarbejdende ægtefælles arbejdsindsats i erhvervsvirksomheden.
Der kan  

 herved tages hensyn til såvel arbejdets tidsmæssige udstrækning som  

 karakteren af det udførte arbejde.
Den personlige indkomst for den ægtefælle,  

 der i overvejende grad driver virksomheden, nedsættes med det overførte  

 beløb.
Det er en betingelse, at den medarbejdende ægtefælle i væsentligt omfang  

 har deltaget i driften af erhvervsvirksomheden.
Det beror på en konkret  

 afgørelse, om ægtefællens deltagelse i det enkelte tilfælde har haft et  

 væsentligt omfang.
 Der skal være tale om medarbejde af fastere karakter, som lægger beslag på  

 en betydelig del af ægtefællens arbejdskraft.
Endvidere må ægtefællens medvirken have haft et sådant omfang, at der ved  

 tilrettelæggelsen af virksomhedens drift er regnet med ægtefællens deltagelse  

 i arbejdet.
Normalt er der således sparet udgift til anvendelse af fremmed  

 arbejdskraft.
Det vil i almindelighed ikke være tilstrækkeligt, at ægtefællen  

 har passet virksomhedens forretningstelefon.
Arbejdet med regnskabsføring i  

 virksomheden kan begrunde skattemæssig stilling som medarbejdende ægtefælle,  

 hvis virksomheden har et sådant omfang, at regnskabsføringen stiller  

 betydelige krav til ægtefællens arbejdsindsats.
I en mindre virksomhed, hvor  

 regnskabsføringen væsentligt består i nogle få daglige poster, kan det ikke  

 danne grundlag for beskatning som medarbejdende ægtefælle.
Hvor ægtefællen arbejder med i virksomheden hver dag, skal der i  

 almindelighed være tale om en daglig arbejdsindsats på mindst 3-4 timer.
Er  

 der ikke tale om daglig medvirken eller medvirken i hele indkomståret kræves  

 normalt en væsentlig større daglig arbejdsindsats.
Reglerne om medarbejdende ægtefælle er udelukkende skattemæssige  

 beregningsregler, der fastsætter den skattemæssige fordeling af overskuddet  

 mellem ægtefællerne, og forhindrer ikke, at ægtefællerne civilretligt  

 foretager en anden fordeling.
Overførsel til medarbejdende ægtefælle er  

 frivillig og sker på ægtefællernes anmodning, normalt i forbindelse med  

 indgivelsen af selvangivelsen for det pågældende indkomstår.
 Reglerne er et værn mod misbrug, der skal sikre, at ægtefæller ikke har  

 mulighed for at opdele et overskud, som faktisk kun er optjent af den ene  

 ægtefælle.
 Lønaftale mellem ægtefæller:
 Som et alternativ til reglerne om overførsel af overskud til medarbejdende  

 ægtefælle kan ægtefæller, der begge deltager i driften af den ene ægtefælles  

 eller begges erhvervsvirksomhed, indgå en lønaftale, jf. kildeskattelovens §  

 25 A, stk. 7. Indgår ægtefællerne en lønaftale, betragtes den ægtefælle, der  

 i overvejende grad driver virksomheden og dermed skal medregne overskuddet  

 vedrørende erhvervsvirksomheden, som arbejdsgiver, mens den anden ægtefælle  

 betragtes som lønmodtager.
 Det indebærer, at ægtefællerne i skattemæssig henseende har de rettigheder  

 og forpligtelser, som knytter sig til at have status som arbejdsgiver og  

 lønmodtager.
Den aftalte løn beskattes hos lønmodtagerægtefællen og fratrækkes ved  

 opgørelsen af virksomhedens overskud hos den anden ægtefælle.  

 Arbejdsgiverægtefællen skal indeholde A-skat efter reglerne i  

 kildeskatteloven og arbejdsmarkedsbidrag efter reglerne i lov om  

 arbejdsmarkedsfonde.
Indgåelse af en lønaftale vil også bevirke, at  

 lønmodtagerægtefællen kan foretage indskud på etableringskonto, modtage  

 skattefri befordrings- og rejsegodtgørelse og fradrage faglige kontingenter.
Lønaftalen kan først tillægges skattemæssig virkning fra det tidspunkt,  

 hvor aftalen træder i kraft.
Lønaftalens skattemæssige gyldighed er betinget  

 af, at pligterne efter kildeskatteloven om indeholdelse og indbetaling af  

 A-skat overholdes.
Hvis arbejdsgiverægtefællen undlader at indeholde A-skat,  

 eller hvis indeholdt A-skat ikke indbetales eller indbetales så sent, at det  

 kan medføre strafansvar som ved manglende indbetaling, bortfalder  

 ægtefællernes mulighed for at opretholde lønaftalen.
Hvis virksomheden udover  

 ægtefællerne har ansatte, dækker indbetalinger af indeholdt A-skat først de  

 øvrige ansattes A-skattetilsvar.
Lønaftalen kan kun anerkendes skattemæssigt, hvis aftalen dækker over et  

 reelt arbejdsforhold, og lønnen ikke står i åbenbart misforhold til  

 lønmodtagerægtefællens arbejdsindsats i virksomheden.
Ved afgørelsen af om  

 lønnen er i overensstemmelse med lønmodtagerægtefællens kvalifikationer og  

 arbejdsindsats, skal der lægges vægt på, om ægtefællen kunne have opnået den  

 samme løn i et tilsvarende ansættelsesforhold hos en anden arbejdsgiver.
Det er ikke en betingelse for en skattemæssig anerkendelse af lønaftalen,  

 at der er tale om en væsentlig arbejdsindsats i virksomheden.
Også i de  

 tilfælde, hvor en ægtefælle arbejder i virksomheden 1-2 timer dagligt eller  

 kun lejlighedsvis deltager i driften af virksomheden, kan ægtefællerne indgå  

 en lønaftale med skattemæssig gyldighed.
 Lønaftalen anerkendes skattemæssigt, uanset om den gælder hele  

 indkomståret, ligesom det ikke i sig selv har betydning for lønaftalen, hvis  

 ægtefællerne ophæver samlivet i løbet af indkomståret.
I de indkomstår, hvor en lønaftale finder anvendelse i hele året eller en  

 del af året, kan reglerne om overførsel af overskud til medarbejdende  

 ægtefælle ikke anvendes.
Indgår ægtefællerne i løbet af et indkomstår en  

 lønaftale, kan der ikke overføres til medarbejdende ægtefælle af den del af  

 virksomhedens overskud i det pågældende indkomstår, som ligger forud for  

 lønaftalens indgåelse.
Tilsvarende kan reglerne om overførsel til  

 medarbejdende ægtefælle ikke anvendes på overskuddet i den resterende del af  

 et indkomstår i de tilfælde, hvor ægtefællerne har ophævet en lønaftale i  

 løbet af indkomståret.
2. Lovforslaget Efter gældende regler kan ægtefæller, der driver virksomhed fra fælles  

 lokaler og med fælles ansatte, i visse tilfælde fravige fordelingsreglerne i  

 kildeskattelovens § 25 A, forudsat begge ægtefæller har de nødvendige  

 kvalifikationer til at drive den pågældende virksomhed.
Det kræver  

 imidlertid, at ægtefællerne sandsynliggør, at de har hver sin kundekreds, og  

 at der sker en dokumenterbar fordeling af indtægter og udgifter på et  

 objektivt grundlag.
I sådanne tilfælde vil ægtefællerne - uanset om de  

 civilretligt har indgået en interessentskabskontrakt - kunne anses for at  

 drive hver sin virksomhed.
 Med lovforslaget udvides de tilfælde, hvor de nuværende fordelingsregler i  

 kildeskattelovens § 25 A kan fraviges, til også at gælde, når ægtefællerne  

 sammen driver en virksomhed med samme kundekreds og uden opdeling af  

 indtægter og udgifter, og derfor ikke kan anses for at drive hver sin  

 virksomhed.
 Det foreslås således, at ægtefæller frit kan dele resultatet fra  

 erhvervsvirksomheden mellem sig, hvis ægtefællerne begge deltager i  

 væsentligt og ligeligt omfang i driften af virksomheden, hvis de hæfter i  

 samme omfang for virksomhedens forpligtelser og fordelingen er sagligt  

 begrundet i virksomhedens drift.
 For ægtefæller, der opfylder disse betingelser, medfører bestemmelsen, at  

 begge ægtefæller - afhængig af virksomhedens overskud - har mulighed for at  

 medregne indkomst fra virksomheden uden begrænsning og derfor kan udnytte  

 bundfradraget ved beregning af topskatten på 251.200 kr. (1998) fuldt ud.  

 Hvis ægtefællerne udelukkende kan anvende reglerne om overførsel til  

 medarbejdende ægtefælle, vil den ene ægtefælle højst kunne medregne 155.100  

 kr. (1998) af virksomhedens overskud ved opgørelsen af sin skattepligtige  

 indkomst. Ægtefællernes samlede skat bliver således mindre end, det ville  

 være tilfældet, hvis reglerne om overførsel til medarbejdende ægtefælle  

 anvendes.
 Hvis ægtefællerne ikke opfylder betingelserne for frit at fordele  

 virksomhedens resultat, og værdien af den medarbejdende ægtefælles  

 arbejdsindsats overstiger beløbsbegrænsningen for overførsel af overskud på  

 155.100 kr. (1998), har ægtefællerne mulighed for at indgå en lønaftale, idet  

 det aftalte vederlag kan fastsættes til, hvad der kan opnås i et tilsvarende  

 ansættelsesforhold i en anden virksomhed.
 Nedenfor er angivet en oversigt over ægtefællernes mulighed for at fordele  

 overskud fra deres fælles erhvervsvirksomhed mellem sig efter lovforslaget:
Oversigt: Ægtefællers fordeling af resultat fra fælles  

 erhvervsvirksomhed Lempelse af beskatningen af gaver mellem ugifte samlevende m.v.
 Lovforslaget går ud på at lempe beskatningen af gaver mellem ugifte  

 samlevende og gaver til plejebørn, således at de ikke blot boafgiftsmæssigt,  

 men også i relation til gaveafgift ligestilles med andre nærtstående.
Efter de gældende regler er gaver mellem ægtefæller, der ikke er  

 fraseparerede, afgiftsfri.
For gaver mellem andre nærtstående f.eks. gaver  

 til børn, børnebørn eller forældre gælder, at de første 41.400 kr. (1997) er  

 afgiftsfri.
Såfremt gavens værdi overstiger dette beløb, betales en  

 gaveafgift på 15 pct. af det overskydende beløb.
Gaver mellem ugifte  

 samlevende og gaver til plejebørn er ikke omfattet af gaveafgiftsreglerne i  

 boafgiftsloven, og sådanne gaver udløser derfor indkomstskat.
Arv mellem ægtefæller, der ikke er fraseparerede, er afgiftsfri.
For andre  

 nærtstående f.eks. børn, børnebørn og forældre gælder, at de betaler boafgift  

 på 15 pct. af den arvebeholdning, der overstiger et bundfradrag på 186.000  

 kr. (1997). For ugifte samlevende gælder, at de betaler boafgift på 15 pct.,  

 men ikke tillægsboafgift, hvis parterne har haft fælles bopæl de sidste 2 år  

 før dødsfaldet, eller hvis den fælles bopæl alene er ophørt på grund af  

 institutionsanbringelse.
For plejebørn gælder, at de betaler boafgift på 15  

 pct., men ikke tillægsboafgift, hvis de har haft bopæl hos afdøde i en  

 sammenhængende periode på mindst 5 år, når opholdet er begyndt, inden  

 plejebarnet fyldte 15 år, og højst en af plejebarnets forældre har haft bopæl  

 hos afdøde sammen med plejebarnet.
I relation til arv ligestilles ugifte  

 samlevende og plejebørn, der opfylder bopælskravet, således med andre  

 nærtstående.
 Det foreslås i relation til gaveafgiftsreglerne at ligestille ugifte  

 samlevende og plejebørn med andre nærtstående.
Flere personer kan samtidig opfylde bopælskravet og dermed være omfattet  

 af den gaveafgiftspligtige personkreds.
Dette er i overensstemmelse med, hvad  

 der gælder på boafgiftsområdet.
Det behøver således ikke være personer, der  

 samlever i et ægteskabslignende forhold, men kan også være slægtninge,  

 plejebørn, der har fælles bopæl med gavegiver, eller parter i et  

 bofællesskab.
Det indebærer, at skattemyndighederne ikke skal foretage nogen  

 vurdering af samlivsforholdets nærmere indhold.
Administrative konsekvenser Ægtefællers fordeling af resultat fra fælles drevet erhvervsvirksomhed.
Gennemførelse af forslaget skønnes at medføre engangsudgifter til  

 edb-udvikling på 1 mill. kr.
Udgifterne vil fordele sig således over tiden:  

 1997: 0,2 mill. kr., 1998: 0,6 mill. kr. og 1999: 0,2 mill. kr.
 Lempelse af beskatningen af gaver mellem ugifte samlevende m.v.
 Forslaget skønnes ikke at have nævneværdige administrative konsekvenser.
Provenumæssige konsekvenser Ægtefællers fordeling af resultat fra fælles drevet  

 erhvervsvirksomhed.
 Forslaget medfører, at der under visse betingelser kan overføres mere end  

 155.100 kr. (1998) af en virksomheds overskud til den af ægtefællerne, der  

 anses for medarbejdende ægtefælle.
I tilfælde, hvor en fælles drevet erhvervsvirksomhed giver et  

 tilstrækkeligt stort overskud, udgør den skattemæssige fordel ved den ekstra  

 overførsel, der efter forslaget kan foretages til den medarbejdende  

 ægtefælle, op til ca. 12.000 kr. årligt.
Den maksimale skattebesparelse  

 svarer til topskatten efter skatteloftsnedslag af et beløb på 96.100 kr.  

 (1998). (Topskattegrænsen på 251.200 kr. minus den gældende overførselsgrænse  

 på 155.100 kr.).
I indkomståret 1995 benyttede ca. 32.000 erhvervsdrivende ægtepar reglerne  

 om overførsel af overskud til medarbejdende ægtefælle.
Det gennemsnitlige  

 overførte beløb udgjorde ca. 108.000 kr.
Knap 15.000 medarbejdende ægtefæller  

 fik overført det maksimale beløb.
 I tabel 1 er vist fordelingen af medarbejdende ægtefæller indenfor  

 forskellige erhverv.
 Tabel 1. Personer med indkomst som medarbejdende ægtefælle. 1995.
 Anm: Lovmodelberegninger på stikprøve på 3 pct. af befolkningen.
Den største andel, ca. 37 pct., af de medarbejdende ægtefæller findes  

 indenfor landbruget, hvor den gennemsnitlige indkomst som medarbejdende  

 ægtefælle udgør ca. 107.000 kr.
Den højeste gennemsnitlige indkomst findes  

 indenfor fremstilling, bygge- og anlægsvirksomhed.
Andelen af medarbejdende  

 ægtefæller, der får overført det maksimale beløb er størst indenfor  

 fremstillings-, bygge- og anlægsvirksomhed.
 Det er ikke på grundlag af de foreliggende statistiske oplysninger muligt  

 at udarbejde et præcist skøn over forslagets provenumæssige konsekvenser.
 Ægtepar, der opfylder betingelserne for at kunne udnytte forslagets  

 regler, skønnes at være en begrænset andel af dem, der befinder sig blandt de  

 15.000 par, der efter gældende regler overfører det maksimale beløb.
Provenutabet vurderes på denne baggrund til i størrelsesordenen 10-20  

 mill. kr. årligt.
Provenutabet vedrører alene staten.
 For finansåret 1998 skønnes provenutabet ligeledes at udgøre ca. 10-20  

 mill. kr.
 Lempelse af beskatningen af gaver mellem ugifte samlevende m.v.
 Efter forslaget foreslås en i gaveafgiftsmæssig sammenhæng ligestilling  

 mellem ugifte samlevende og plejebørn med andre nærtstående familiemedlemmer,  

 således at gaver ydet til ugifte samlevende og plejebørn overgår fra  

 almindelig indkomstbeskatning til den lempeligere gavebeskatning.
 Der foreligger ingen tilgængelige statistiske oplysninger, der kan danne  

 grundlag for et underbygget skøn over provenutabet ved forslaget.
Det antages dog, at der kun i begrænset omfang forekommer  

 indkomstskattepligtige gaveoverdragelser til de omfattede persongrupper, og  

 provenutabet skønnes derfor ikke at ville overstige ca. 5-10 mill. kr.  

 årligt.
Ca. halvdelen af provenutabet vedrører kommunerne.
 For finansåret 1998 skønnes provenutabet ligeledes til ca. 5-10 mill. kr.
Erhvervsøkonomiske konsekvenser Ægtefællers fordeling af resultat fra fælles drevet  

 erhvervsvirksomhed.
 Forslaget betyder en skattemæssig lempelse for ægtefæller i tilfælde, hvor  

 de sammen driver en erhvervsvirksomhed på lige vilkår.
 Forslaget har været forelagt et udsnit af Testpanelet.
 Generelt har de berørte virksomheder vurderet, at forslaget ikke vil  

 medføre ændringer i virksomhedernes administrative byrder.
 Lempelse af beskatningen af gaver mellem ugifte samlevende m.v.
 Forslaget har ingen erhvervsøkonomiske konsekvenser.
Miljømæssige konsekvenser Lovforslaget anses ikke for at indeholde miljømæssige konsekvenser.
EU-retlige aspekter Lovforslaget skønnes ikke at indeholde EU-retlige aspekter.
Bemærkninger til de enkelte bestemmelser Til § 1 Til nr. 1 og 3 Det foreslås, at der i kildeskattelovens § 25 A, stk. 1 og 3, indsættes en  

 henvisning til den under nr. 6 foreslåede bestemmelse, der under visse  

 betingelser giver ægtefæller mulighed for frit at fordele virksomhedens  

 resultat.
Derved tydeliggøres, at hovedreglen om, at indkomst fra  

 virksomheden beskattes hos den ægtefælle, der i overvejende grad driver  

 virksomheden, kan fraviges, hvis betingelserne for fri fordeling af  

 virksomhedens resultatet opfyldes.
Til nr. 2 Det foreslås, at der i kildeskattelovens § 25 A, stk. 2, indsættes en  

 henvisning til den under nr. 6 foreslåede bestemmelse, der under visse  

 betingelser giver ægtefæller mulighed for frit at fordele virksomhedens  

 resultat.
Derved tydeliggøres, at reglen om, at kapitalafkast efter  

 virksomhedsskattelovens § 7, der overføres til den skattepligtige, beskattes  

 hos den ægtefælle, der efter ægteskabslovgivningens regler har rådighed over  

 virksomheden, kan fraviges, hvis betingelserne for fri fordeling af  

 virksomhedens resultat er opfyldt.
Til nr. 4 I henhold til kildeskattelovens § 25 A, stk. 7, er det en betingelse for  

 at tillægge en lønaftale skattemæssig virkning, at pligterne efter  

 kildeskatteloven til at indeholde og indbetale A-skat overholdes.
Det fremgår  

 imidlertid ikke af bestemmelsen, hvorvidt det er en betingelse for at  

 tillægge en lønaftale skattemæssig virkning, at der indeholdes og indbetales  

 arbejdsmarkedsbidrag efter reglerne i lov om arbejdsmarkedsfonde.
Det  

 præciseres med den foreslåede ændring.
Til nr. 5 Det foreslås med ændringen i 2. pkt., at den nye bestemmelse om fri  

 fordeling af resultatet mellem ægtefællerne - ligesom reglerne om overførsel  

 til medarbejdende ægtefælle - ikke kan anvendes i de indkomstår, hvor en  

 lønaftale helt eller delvist har fundet anvendelse i hele året eller en del  

 af året.
Til nr. 6 Der foreslås indsat en ny bestemmelse i kildeskattelovens § 25 A, stk. 8,  

 der gør det muligt for ægtefæller med skattemæssig virkning frit at fordele  

 resultatet fra en virksomhed, som de driver i fællesskab.
Efter de gældende  

 regler beskattes resultatet hos den ægtefælle, der i overvejende grad driver  

 virksomheden.
Da det altid vil være muligt at udpege en af ægtefællerne som  

 den, der i overvejende grad driver virksomheden, er ægtefællerne begrænset i  

 deres mulighed for at fordele resultatet mellem sig.
Dette kan synes  

 urimeligt, når der kun er en uvæsentlig forskel på ægtefællernes deltagelse i  

 driften af virksomheden.
 Hensigten med den foreslåede bestemmelse er at gøre reglerne mere  

 fleksible, således at den skattemæssige behandling af ægtefællerne i disse  

 tilfælde i videst muligt omfang svarer til den skattemæssige behandling af  

 erhvervsfællesskaber, hvor der ikke er et interessefællesskab mellem  

 deltagerne.
Væsentlig og ligelig deltagelse i virksomhedens drift Det er en betingelse for at anvende den foreslåede bestemmelse, at begge  

 ægtefæller deltager i væsentligt og ligeligt omfang i virksomhedens drift.  

 Deltagelse i væsentligt omfang svarer til betingelsen for at anvende reglerne  

 om medarbejdende ægtefælle.
Hvis ingen af ægtefællerne deltager aktivt i  

 driften af virksomheden, beskattes over- eller underskud som efter gældende  

 regler hos den ægtefælle, der har rådighed over virksomheden.
Derudover kræves, at ægtefællerne deltager i ligeligt omfang i  

 virksomhedens drift.
Hermed menes først og fremmest, at ægtefællerne yder  

 tilnærmelsesvis den samme arbejdsindsats i virksomheden.
Det er ikke et krav,  

 at arbejdsindsatsen er nøjagtig den samme, men hvis den ene ægtefælle  

 deltager heltids i virksomhedens drift, og den anden ægtefælle har lønarbejde  

 - eksempelvis 15 timer om ugen - udover deltagelsen i virksomheden, er der en  

 formodning for, at ægtefællerne ikke deltager i ligeligt omfang i driften af  

 virksomheden.
Deltager begge ægtefæller heltids i driften af virksomheden uden samtidig  

 at have lønarbejde, må ægtefællerne derimod antages at deltage ligeligt i  

 virksomhedens drift.
Deltager ingen af ægtefællerne heltids i virksomheden,  

 vil bestemmelsen også kunne anvendes, hvis ægtefællerne deltager væsentligt  

 og ligeligt i virksomhedens drift.
Baggrunden for det anførte er, at målgruppen for den nye  

 fordelingsbestemmelse er ægtefæller, der driver virksomhed sammen som  

 ligeværdige partnere.
Det er ikke hensigten, at ægtefæller skal kunne anvende  

 bestemmelsen, hvis den ene af ægtefællerne har lønarbejde i ikke uvæsentligt  

 omfang ved siden af arbejdet i virksomheden, mens den anden ægtefælle  

 arbejder heltids i virksomheden.
Lønarbejde i ubetydeligt omfang ved siden af  

 virksomhedsdeltagelsen, udelukker derimod ikke anvendelse af bestemmelsen.
 Der er tale om en »formodningsregel«, som kan fraviges af  

 ligningsmyndighederne, hvis ægtefællerne kan dokumentere, at de trods den ene  

 ægtefælles lønarbejde deltager ligeligt i driften.
 Ægtefællernes faglige baggrund er uden betydning for anvendelsen af  

 bestemmelsen.
Efter gældende regler kan der ikke ske overførsel til medarbejdende  

 ægtefælle, hvis en ægtefælle er syg eller har orlov i så lang en periode, at  

 vedkommende ikke kan siges, at have ydet en væsentlig arbejdsindsats i  

 virksomheden set over hele indkomståret.
Tilsvarende gælder i relation til  

 den nye bestemmelses betingelse om deltagelse i virksomhedens drift i  

 væsentligt og ligeligt omfang.
Hæftelse i samme omfang Det er endvidere en betingelse, at begge ægtefæller hæfter i samme omfang  

 for virksomhedens forpligtelser.
Derved bærer begge ægtefæller en økonomisk  

 risiko i relation til virksomheden, hvilket understreger det ligeværdige  

 partnerskab mellem ægtefællerne.
Tilsvarende gælder for personer uden  

 interessefællesskab.
Eksempelvis hæfter to interessenter i et interessentskab  

 personligt, solidarisk og direkte for virksomhedens forpligtelser.
 Den omstændighed, at der er tale om ægtefæller, der driver virksomhed  

 sammen, betyder, at der ikke altid - som det typisk er tilfældet, når  

 personer uden interessefællesskab driver virksomhed sammen - er oprettet en  

 interessentskabskontrakt eller lignende, og at virksomheden ikke nødvendigvis  

 ejes i fællesskab.
 For ikke at afskære ægtepar, der ønsker at drive virksomhed sammen uden  

 formel indbyrdes aftale og uden fælles ejerskab, fra at anvende bestemmelsen,  

 stilles der hverken krav om, at samarbejdet er formaliseret gennem en  

 interessentskabskontrakt eller lignende eller om, at begge ægtefæller skal  

 være ejere af virksomheden.
Til gengæld skal ægtefællerne - for at kunne fordele resultatet som  

 ligeværdige partnere - på anden måde end ved fælles deltagelse i  

 interessentskab eller lignede hæfte som ligeværdige partnere.
Det medfører,  

 at hvis kun den ene ægtefælle ejer virksomheden, kan bestemmelsen ikke  

 anvendes, medmindre den anden ægtefælle hæfter i samme omfang for  

 virksomhedens forpligtelser, eksempelvis gennem påtagelse af en  

 kautionsforpligtelse.
 I erkendelse af at det i en sådan situation vil være besværligt for  

 ægtefællerne i ethvert tilfælde at tilkendegive overfor leverandører m.v., at  

 begge hæfter for betalingen, vil det være tilstrækkeligt til at opfylde  

 betingelsen, at der hæftes i samme omfang for virksomhedens kassekredit og  

 banklån m.v. og over for hovedleverandører.
Det er udelukkende den fælles drevne virksomheds forpligtelser, som  

 ægtefællerne skal hæfte for i samme omfang.
Hvis den ene ægtefælle har en  

 anden virksomhed ved siden af - eksempelvis en udlejningsejendom - kræves det  

 ikke, at ægtefællerne hæfter i samme omfang vedrørende denne virksomhed,  

 heller ikke hvis ejendommen er udlejet til den fælles drevne virksomhed.
Hvis  

 udlejningsejendommen derimod er en del af den fælles drevne virksomhed, skal  

 ægtefællerne også hæfte i samme omfang vedrørende ejendommen.
Indkomstopgørelse og fordeling Der stilles ikke krav om, at virksomhedens resultat deles i et bestemt  

 forhold mellem ægtefællerne, men fordelingen skal kunne begrundes sagligt i  

 virksomhedens drift i bred forstand. Ændring af fordelingsnormen fra et  

 indkomstår til et andet skal ligeledes kunne begrundes med en reel udvikling  

 i virksomhedens drift.
Udgangspunktet vil være, at ægtefællerne deler resultatet ligeligt,  

 eftersom bestemmelsens målgruppe er ægtefæller, som er ligeværdige partnere i  

 virksomheden.
En ligedeling vil altid kunne accepteres skattemæssigt.
En  

 skævdeling af resultatet kan imidlertid også accepteres i skatteretlig  

 henseende, hvis fordelingen er sagligt begrundet.
Derved sikres bl.a., at to  

 interessenter, der bliver gift, kan bevare samme fordelingsnorm, hvis  

 virksomheden drives uændret videre efter ægteskabet.
 Kravet om fordelingens saglige begrundelse er en mulighed for  

 ligningsmyndighederne for at korrigere i de tilfælde, hvor resultatet  

 skævdeles i betydelig grad uden sammenhæng med ægtefællernes økonomiske og  

 arbejdsmæssige indsats i virksomheden.
Det forventes, at betingelsen om fordelingens saglige begrundelse kun vil  

 få betydning i ganske sjældne tilfælde.
Hvis betingelserne for at anvende  

 bestemmelsen i øvrigt er opfyldt, anerkendes ægtefællernes skævdeling af  

 resultatet i samme omfang som skævdeling anerkendes i erhvervsfællesskaber  

 mellem personer, der ikke er interesseforbundne.
Det betyder eksempelvis, at  

 en vis skævdeling under hensyntagen til, at den ene ægtefælle har foretaget  

 et større kapitalindskud i virksomheden end den anden ægtefælle, er tilladt.
Det foreslås, at virksomhedens skattemæssige resultat opgøres under eet,  

 før ægtefællerne fordeler overskuddet, hvilket bl.a. har den konsekvens, at  

 skattemæssige afskrivninger fragår i virksomhedens resultat inden fordelingen  

 mellem ægtefællerne, og at ægtefællerne derfor ikke kan anvende forskellige  

 afskrivningssatser.
Renteudgifter vedrørende virksomheden medregnes ligeledes  

 hos ægtefællerne efter samme forhold, som virksomhedens resultat fordeles  

 mellem ægtefællerne.
Virksomhedsordningen og kapitalafkastordningen foreslås  

 ligeledes at skulle anvendes af ægtefællerne under eet, jf. bemærkningerne  

 til § 2.
 Dette er en afvigelse i forhold til de almindelige regler om opgørelse af  

 det skattepligtige resultat for interessenter, hvor hver enkelt interessent  

 kan foretage individuelle skattemæssige afskrivninger, ligesom hver enkelt  

 interessent individuelt kan vælge, hvorvidt den pågældende vil anvende  

 virksomhedsordningen, kapitalafkastordningen eller personskattelovens regler.
 Afvigelsen skyldes, at anvendelsen af bestemmelserne derved kompliceres  

 mindst muligt for alle parter, bl.a. kan ægtefællerne undgå at føre hvert sit  

 skatteregnskab vedrørende deres fælles virksomhed.
Dødsfald I det indkomstår en af ægtefællerne dør, beskattes indkomst fra  

 virksomheden hos den ægtefælle, der ejer virksomheden.
Hvis en efterlevende ægtefælle har drevet afdødes erhvervsvirksomhed  

 (eller har været medarbejdende ægtefælle) indeholder dødsboskatteloven  

 regler, der gør det muligt for dødsboet at bestemme, at den efterlevende  

 ægtefælle beskattes af et rimeligt arbejdsvederlag for den indsats, der er  

 ydet i virksomheden fra indkomstårets begyndelse til dødsfaldet.
Beløbet kan  

 så fradrages hos afdøde/boet.
Hvis omvendt afdøde har drevet den efterlevende ægtefælles  

 erhvervsvirksomhed (eller har været medarbejdende ægtefælle) har den  

 efterlevende ægtefælle mulighed for at bestemme, at et rimeligt  

 arbejdsvederlag for afdødes arbejdsindsats i virksomheden beskattes hos  

 afdøde/boet.
Beløbet kan så fradrages ved opgørelsen af den efterlevende  

 ægtefælles skattepligtige indkomst.
Disse regler vil også gælde for ægtefæller, som opfylder betingelserne for  

 at anvende den nye bestemmelse i kildeskattelovens § 25 A, stk. 8, indtil  

 dødsfaldet.
Hele virksomhedens resultat indtil dødsfaldet vil således ikke  

 skulle beskattes hos ejeren af virksomheden, men vil i henhold til  

 dødsboskattelovens regler kunne fordeles mellem ægtefællerne efter en  

 fordelingsnorm begrundet i virksomhedens drift.
Omgørelse af valg Anvendelsen af den foreslåede bestemmelse er frivillig og kan - ligesom  

 overførsel til medarbejdende ægtefælle - ske på ægtefællernes anmodning i  

 forbindelse med indgivelsen af selvangivelsen for det pågældende indkomstår.  

 Hvis reglen anvendes, vil begge ægtefæller i skattemæssig henseende blive  

 anset som selvstændigt erhvervsdrivende.
Hvis reglen ikke (kan) anvendes i et  

 efterfølgende indkomstår, vil den ene ægtefælle ikke længere kunne anses for  

 selvstændigt erhvervsdrivende, men den anden ægtefælle vil kunne succedere i  

 dennes skattemæssige forhold vedrørende virksomheden.
 Det foreslås, at der i kildeskattelovens § 25 A, stk. 9, indsættes en  

 regel, der gør det muligt for ægtefællerne at omgøre deres anmodning om at  

 anvende reglerne om overførsel til medarbejdende ægtefælle eller om at  

 anvende den foreslåede fordelingsbestemmelse i stk. 8. Det foreslås, at  

 ægtefællerne kan omgøre deres valg, hvis begge ægtefæller inden  

 ligningsfristens udløb - dvs. inden den 30. juni i det andet kalenderår efter  

 udløbet af det pågældende indkomstår, jf. skattestyrelseslovens § 3, stk. 1,  

 - tilkendegiver over for den kommunale skattemyndighed, at de ikke ønsker at  

 anvende den pågældende bestemmelse.
Den foreslåede omgørelsesadgang er også ny i relation til reglerne om  

 overførsel til medarbejdende ægtefælle.
Det er herefter muligt for  

 ægtefæller, der har anmodet om at anvende reglerne om overførsel til  

 medarbejdende ægtefælle, at ændre dette valg indtil ligningsfristens udløb.  

 På tilsvarende måde kan anvendelse af den nye fordelingsregel ændres til  

 anvendelse af reglerne om overførsel til medarbejdende ægtefælle, forudsat  

 betingelserne herfor er opfyldt.
Efter ligningsfristens udløb har ægtefællerne ikke mulighed for at ændre  

 deres valg.
Det gælder, uanset om den kommunale skattemyndighed i medfør af  

 skattestyrelseslovens § 4, stk. 1, genoptager skatteansættelsen for den ene  

 eller begge ægtefæller, fordi der fremlægges nye oplysninger, som kan medføre  

 en ændret skatteansættelse.
 En tilsvarende omgørelsesadgang kendes fra virksomhedsskattelovens § 2,  

 stk. 2, hvor en skattepligtig - indtil ligningsfristens udløb - har mulighed  

 for at omgøre beslutningen om, hvorvidt virksomhedsordningen skal anvendes  

 eller ej.
Til § 2 Til nr. 1 Skattepligtige personer, der driver selvstændig erhvervsvirksomhed, kan  

 anvende virksomhedsordningen efter reglerne i virksomhedsskattelovens afsnit  

 I på indkomst fra virksomheden.
Ved lovforslagets § 1, nr. 6, foreslås indsat en ny bestemmelse i  

 kildeskattelovens § 25 A, der gør det muligt for ægtefæller med skattemæssig  

 virkning frit at fordele resultatet af en virksomhed, som de driver i  

 fællesskab.
Efter forslaget opgøres virksomhedens skattemæssige resultat  

 under eet, før ægtefællerne fordeler overskuddet eller underskuddet.
 Vælger ægtefællerne at anvende virksomhedsordningen, foreslås det, at  

 ægtefællerne under eet skal anvende virksomhedsordningen på indkomst fra  

 virksomheden, hvorefter hver af ægtefællerne skal medregne sin andel af de  

 opgjorte beløb.
Dette indebærer bl.a., at kapitalafkast efter virksomhedsskattelovens § 7,  

 der overføres til den skattepligtige, fordeles mellem ægtefællerne.
Dette er  

 tydeliggjort ved forslagets § 2, nr. 2.
Resterende overskud (skattepligtigt overskud med fradrag af kapitalafkast  

 efter § 7, der overføres til den skattepligtige,) fordeles ligeledes mellem  

 ægtefællerne.
Dette gælder, hvad enten overskuddet overføres med virkning for  

 indkomståret, jf. § 10, stk. 1, eller overskuddet spares op, jf. § 10, stk.  

 2.
Beløb, der overføres fra virksomhedens konto for opsparet overskud, jf. §  

 10, stk. 3, fordeles mellem ægtefællerne.
Dette gælder, selv om overskuddet  

 er opsparet på et tidspunkt, hvor virksomhedens overskud blev beskattet hos  

 den ene af ægtefællerne.
 Underskud i virksomhedsordningen, der ikke kan modregnes i eventuelt  

 opsparet overskud med tillæg af hertil svarende virksomhedsskat, jf. § 13,  

 fordeles mellem ægtefællerne.
Rentekorrektion, jf. § 11, fordeles mellem ægtefællerne.
Ligeledes  

 fordeles overførsel af værdier til og fra indskudskontoen mellem  

 ægtefællerne.
Virksomhedsskatteloven indeholder ikke regler om konsekvenserne af, at en  

 virksomhed, der hidtil har været drevet - eller i overvejende grad har været  

 drevet - af den ene af ægtefællerne, overgår til at være drevet af  

 ægtefællerne i fællesskab eller omvendt.
Det antages imidlertid i praksis, at  

 anvendelsen af de generelle regler i kildeskattelovens § 25 A ikke indebærer,  

 at virksomhedsordningen anses for ophørt.
Det vil sige, at der i de nævnte  

 situationer finder succession sted mellem ægtefællerne.
Til nr. 2 Skattepligtige personer, der driver selvstændig erhvervsvirksomhed, kan i  

 stedet for at anvende virksomhedsordningen vælge at beregne et kapitalafkast  

 af erhvervsmæssige aktiver efter reglerne i virksomhedsskattelovens § 22 a  

 (kapitalafkastordningen). Kapitalafkastet fragår i den personlige indkomst og  

 lægges til kapitalindkomsten.
Ved lovforslagets § 1, nr. 6, foreslås indsat en ny bestemmelse i  

 kildeskattelovens § 25 A, der gør det muligt for ægtefæller med skattemæssig  

 virkning frit at fordele resultatet af en virksomhed, som de driver i  

 fællesskab.
Efter forslaget opgøres virksomhedens skattemæssige resultat  

 under eet, før ægtefællerne fordeler overskuddet eller underskuddet.
 Vælger ægtefællerne at anvende kapitalafkastordningen, skal  

 kapitalafkastet efter forslaget beregnes for ægtefællerne under eet,  

 hvorefter hver af ægtefællerne medregner sin andel af kapitalafkastet ved  

 opgørelsen af den personlige indkomst og kapitalindkomsten.
Til nr. 3 Ændringen i det nugældende § 22 a, stk. 1, 3. pkt., er en  

 konsekvensændring som følge af, at der indsættes en ny bestemmelse i  

 virksomhedsskattelovens § 2, jf. ovenfor under nr. 1.
Til nr. 4 Skattepligtige personer, der anvender kapitalafkastordningen kan foretage  

 henlæggelse til konjunkturudligning efter reglerne i virksomhedsskattelovens  

 § 22 b (konjunkturudligningsordningen). Efter forslaget skal  

 konjunkturudligningsordningen anvendes for ægtefællerne under eet, hvorefter  

 hver af ægtefællerne medregner sin andel af fradrag for henlæggelser  

 henholdsvis sin andel af indtægtsføring af henlæggelser.
Indtægtsføring af  

 henlæggelser skal fordeles mellem ægtefællerne, selv om henlæggelsen blev  

 foretaget på et tidspunkt, hvor virksomhedens overskud blev beskattet hos den  

 ene ægtefælle.
Som nævnt i bemærkningerne til nr. 1 indeholder virksomhedsskatteloven  

 ikke regler om konsekvenserne af, at en virksomhed, der hidtil har været  

 drevet - eller i overvejende grad har været drevet - af den ene ægtefælle,  

 overgår til at være drevet af ægtefællerne i fællesskab eller omvendt.
Det må  

 antages, at anvendelsen af de generelle regler i kildeskattelovens § 25 A  

 ikke indebærer, at kapitalafkastordningen i disse tilfælde anses for ophørt.  

 Det vil sige, at der i de nævnte situationer finder succession sted mellem  

 ægtefællerne.
Til nr. 5 For at give selvstændige erhvervsdrivende, der anvender  

 virksomhedsordningen eller kapitalafkastordningen større mulighed for at  

 foretage indskud på kapitalpensionsordninger, er der i  

 virksomhedsskattelovens § 23 a givet den skattepligtige mulighed for at vælge  

 at medregne højst 25.000 kr. af kapitalafkast, som overføres efter § 5, stk.  

 1, nr. 3, eller som beregnes efter § 22 a, til den personlige indkomst.  

 Beløbet på 25.000 kr. er et grundbeløb, der reguleres efter  

 personskattelovens § 20.
 Er den skattepligtige gift, og vælger ægtefællerne at anvende den  

 foreslåede nye bestemmelse i kildeskattelovens § 25 A, stk. 8, foreslås det,  

 at hver af ægtefællerne skal kunne vælge at medregne højst 25.000 kr. af  

 kapitalafkastet til den personlige indkomst.
Til § 3 I henhold til konkursskattelovens § 9, stk. 1, 1. pkt., finder  

 kildeskattelovens § 25 A ikke anvendelse, hvis den ægtefælle, der ejer  

 virksomheden, er under konkurs ved udgangen af indkomståret.
Dog gælder en  

 lønaftale mellem ægtefællerne i henhold til kildeskattelovens § 25 A, stk. 7,  

 fra indkomstårets begyndelse indtil konkursdekretets afsigelse.
Det foreslås,  

 at dette også skal gælde den foreslåede bestemmelse i kildeskattelovens § 25  

 A, stk. 8. Derved får ægtefællerne mulighed for at fordele virksomhedens  

 resultat indtil konkursdekretets afsigelse på samme måde som ugifte.
 Tilsvarende foreslås, at kildeskattelovens § 25 A, stk. 8, også skal gælde  

 for insolvente dødsboer fra indkomstårets begyndelse indtil det tidspunkt,  

 hvor skifteretten træffer beslutning om insolvensbehandling.
Til § 4 Til nr. 1 Det foreslås at ændre bestemmelsen, således at det gaveafgiftspligtige  

 område udvides med:
- personer, der har haft fælles bopæl med gavegiver i de sidste 2 år før  

 modtagelsen af gaven, og personer der tidligere har haft fælles bopæl med  

 gavegiver i en sammenhængende periode på mindst 2 år, når den fælles bopæl  

 alene er ophørt på grund af institutionsanbringelse, herunder i en  

 ældrebolig, - plejebørn, der har haft bopæl hos gavegiver i en sammenhængende periode  

 på mindst 5 år, når opholdet er begyndt, inden plejebarnet fyldte 15 år, og  

 højst en af plejebarnets forældre har haft bopæl hos gavegiver sammen med  

 plejebarnet.
 Det indebærer en lempelse af beskatningen, idet sådanne gaver fremover  

 ikke udløser indkomstskat, men alene gaveafgift i det omfang det afgiftsfri  

 beløb er overskredet.
 Det foreslås, at der skal gælde en tilsvarende afgiftsfri bundgrænse som  

 ved gaver til børn, børnebørn eller forældre.
 Ugifte samlevende og plejebørn, der opfylder bopælskravet, vil fremover  

 være ligestillet med andre nærtstående, såvel i boafgiftsmæssig som i  

 gaveafgiftsmæssig henseende.
 Retningslinierne i Skatteministeriets vejledning nr. 77 af 6. april 1990  

 om arveafgift for plejebørn, samlevende personer og registrerede partnere  

 m.v. vil være retningsgivende for told- og skatteregionernes afgørelser af om  

 bopælskravet er opfyldt.
Til nr. 2 Det foreslås, at der betales 15 pct. i afgift af gaver til personer, der  

 efter den foreslåede bestemmelse i § 4, nr. 1, ligestilles med andre  

 nærtstående, i det omfang gaverne overstiger det afgiftsfri beløb.
 Det indebærer, at der ved gaver mellem ugifte samlevende og gaver til  

 plejebørn, der opfylder bopælskravet, skal betales en tilsvarende afgift (15  

 pct.) som i afgift af gaver til børn, børnebørn og forældre og med en  

 tilsvarende afgiftsfri bundgrænse (41.400 kr. i 1997).
Til nr. 3 Ændringen er af redaktionel karakter.
Til nr. 4 Efter reglerne i arveafgiftsloven blev forskud på forventet arv til  

 personer, der ikke var omfattet af gaveafgiftsreglerne, arveafgiftsberigtiget  

 ved givers død.
Efter reglerne i boafgiftsloven anses forskud på forventet  

 arv som gave, og det er indkomstskattepligtigt for personer, der ikke er  

 omfattet af gaveafgiftsreglerne.
Afgiftsberigtigelsen udskydes således ikke  

 længere til givers død.
Forskud på forventet arv, der inden den 1. juli 1995 er givet til  

 personer, der på det tidspunkt ikke var omfattet af gaveafgiftsreglerne,  

 f.eks. ugifte samlevende, plejebørn eller eget barn eller stedbarns ugifte  

 samlevende, blev efter de dagældende regler ikke afgiftsberigtiget på det  

 tidspunkt, hvor forskuddet blev givet.
På denne baggrund indeholder den  

 gældende bestemmelse i § 50 en regel om, at der ved givers død betales  

 gaveafgift på 36,25 pct. af forskuddet, når modtageren, hverken på det  

 tidspunkt, hvor forskuddet blev givet eller ved givers død, var omfattet af §  

 22.
 Ugifte samlevende og plejebørn vil med lovforslagets § 4, nr. 1, blive  

 omfattet af § 22, og § 50 finder derfor ikke anvendelse. § 50 finder heller  

 ikke anvendelse, hvis eget barn eller stedbarn og dennes ugifte samlevende  

 har indgået ægteskab efter det tidspunkt, hvor forskud på forventet arv blev  

 givet, idet barn eller stedbarns ægtefælle, herunder efterlevende ægtefælle,  

 er omfattet af § 22.
 Det foreslås derfor, at der i § 50 indsættes et stk. 2, hvorefter der af  

 forskud på forventet arv, der er givet inden den 1. juli 1995, skal betales  

 en gaveafgift på 15 pct. ved givers død, når modtageren er omfattet af § 22,  

 stk. 1 eller stk. 2, på tidspunktet for givers død, og forskuddet ikke blev  

 afgiftsberigtiget på det tidspunkt, hvor det blev givet.
Til § 5 Ægtefællers fordeling af resultat fra fælles drevet  

 erhvervsvirksomhed.
 Det foreslås, at bestemmelserne skal have virkning fra og med indkomståret  

 1998.
 Lempelse af beskatningen af gaver mellem ugifte samlevende m.v.
 Det foreslås, at ændringerne af reglerne om det gaveafgiftspligtige område  

 får virkning for gaver modtaget den 1. januar 1998 eller senere.
Det indebærer, at gaver, der modtages i kalenderåret 1998, ud over det  

 afgiftsfri beløb, er afgiftspligtige, og der skal senest den 1. maj 1999  

 indgives gaveanmeldelse.
Gaver, der modtages i kalenderåret 1997 eller  

 tidligere, er indkomstskattepligtige for modtageren.
 Det foreslås, at ændringen af reglerne for behandling af forskud på  

 forventet arv får virkning for forskud, hvor giver er død den 1. januar 1998  

 eller senere.
 Det indebærer, at der af forskud på forventet arv til ugifte samlevende og  

 plejebørn givet inden den 1. juli 1995, og hvor giver er død inden den 1.  

 januar 1998 skal betales en gaveafgift på 36,25 pct. af forskuddet.
Skriftlig fremsættelse (29. oktober 1997) Skatteministeren (Carsten Koch):
 Jeg skal herved tillade mig at fremsætte:
 Forslag til lov om ændring af kildeskatteloven,  

 virksomhedsskatteloven, konkursskatteloven og boafgiftsloven. (Ægtefællers  

 fordeling af resultat fra fælles drevet erhvervsvirksomhed og lempelse af  

 beskatningen af gaver mellem ugifte samlevende m.v.).
(Lovforslag nr.
L 52).
Lovforslaget indeholder forslag til ændring af kildeskatteloven,  

 virksomhedsskatteloven og konkursskatteloven med henblik på at udvide  

 ægtefællers mulighed for, med skattemæssig virkning, at fordele resultatet  

 fra fælles drevet erhvervsvirksomhed.
Lovforslaget indeholder endvidere  

 forslag til ændring af boafgiftsloven med henblik på lempelse af beskatningen  

 af gaver mellem ugifte samlevende m.v.
 Ægtefællers fordeling af resultat fra fælles drevet erhvervsvirksomhed.
Formålet med lovforslaget er at give ægtefæller, der som ligeværdige  

 partnere driver den enes eller begges erhvervsvirksomhed, udvidede muligheder  

 for med skattemæssig virkning at fordele resultatet fra virksomheden mellem  

 sig.
Hidtil har disse ægtefæller været henvist til at anvende reglerne om  

 medarbejdende ægtefælle eller reglerne om lønaftaler mellem ægtefæller ved  

 fordelingen af virksomhedens overskud.
Disse regler foreslås opretholdt  

 sideløbende med den nye bestemmelse.
 Det foreslås, at ægtefæller frit kan dele resultatet fra  

 erhvervsvirksomheden mellem sig, hvis ægtefællerne begge deltager i  

 væsentligt og ligeligt omfang i driften af virksomheden, ægtefællerne hæfter  

 i samme omfang for virksomhedens forpligtelser og fordelingen er sagligt  

 begrundet i virksomhedens drift.
 For ægtefæller, der opfylder disse betingelser, medfører forslaget, at  

 begge ægtefæller - afhængig af virksomhedens overskud - har mulighed for at  

 medregne indkomst fra virksomheden uden begrænsning og derfor kan udnytte  

 bundfradraget ved beregning af topskatten på 251.200 kr. (1998) fuldt ud.  

 Hvis ægtefællerne udelukkende kan anvende reglerne om overførsel til  

 medarbejdende ægtefælle, vil den ene ægtefælle højst kunne medregne 155.100  

 kr. (1998) af virksomhedens overskud ved opgørelsen af sin skattepligtige  

 indkomst. Ægtefællernes samlede skat bliver således mindre end det ville være  

 tilfældet, hvis reglerne om overførsel til medarbejdende ægtefælle anvendes.
 Det er ikke på grundlag af de foreliggende statistiske oplysninger muligt  

 at udarbejde et præcist skøn over forslaget provenumæssige konsekvenser.
 Ægtepar, der opfylder betingelserne for at kunne udnytte forslagets  

 regler, skønnes at være en begrænset andel af dem, der befinder sig blandt de  

 15.000 par, der efter gældende regler overfører det maksimale beløb.
Forslaget vurderes at medføre et provenutab i størrelsesordenen 10-20  

 mill. kr. årligt.
Provenutabet vedrører alene staten.
 Lempelse af beskatningen af gaver mellem ugifte samlevende m.v.
 Forslaget går ud på at lempe beskatningen af gaver mellem ugifte  

 samlevende og gaver til plejebørn, således at de ikke blot boafgiftsmæssigt,  

 men også i relation til gaveafgift ligestilles med andre nærtstående.
 Efter de gældende regler er gaver mellem ugifte samlevende og gaver til  

 plejebørn ikke omfattet af gaveafgiftsreglerne i boafgiftsloven og sådanne  

 gaver udløser derfor indkomstskat.
 Efter forslaget skal der af gaver mellem ugifte samlevende og gaver til  

 plejebørn betales 15 pct. i afgift og med tilsvarende afgiftsfri bundgrænse  

 som for børn m.v. (41.400 kr. i 1997).
 De foreslåede ændringer vil være lempende for gavemodtagere, men skærpende  

 for gavegivere, idet de fremover vil hæfte solidarisk for afgiftens betaling.
 Forslaget skønnes ikke at have nævneværdige administrative konsekvenser.
Der foreligger ingen tilgængelige statistiske oplysninger, der kan danne  

 grundlag for et underbygget skøn over provenutabet ved forslaget.
Det antages  

 dog, at der kun i begrænset omfang forekommer indkomstskattepligtige  

 gaveoverdragelser til de omfattede persongrupper, og provenutabet skønnes  

 derfor ikke at ville overstige ca. 5-10 mill. kr. årligt.
Ca. halvdelen af  

 provenutabet vedrører kommunerne.
 Idet jeg i øvrigt henviser til bemærkningerne til lovforslaget, skal jeg  

 anbefale forslaget til Folketingets hurtige og velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om opkrævning af indkomstskat for personer m.v. (kildeskatteloven),  

 jf. lovbekendtgørelse nr. 614 af 10. juli 1997, foretages følgende ændringer:
 1. I § 25 A, stk. 1, 2. pkt. , ændres »1. og 2.  

 pkt.« til: »1. pkt.« og efter »i overvejende grad driver  

 virksomheden« indsættes: », jf. dog stk. 8«.
 2. I § 25 A, stk. 2 , indsættes efter »der har  

 rådighed over virksomheden som nævnt i § 24 A«: », jf. dog stk.  

 8«.
 3. I § 25 A, stk. 3, 1. pkt. , ændres »jf. dog stk.  

 7.« til: »jf. dog stk. 7 og 8.«.
 4. I § 25 A, stk. 7, 1. pkt. , indsættes efter »efter  

 denne lov«: »og lov om arbejdsmarkedsfonde« og efter  

 »A-skat«: »og arbejdsmarkedsbidrag«.
 5. I § 25 A, stk. 7, 2. pkt. , ændres »stk. 3«  

 til: »stk. 3 og 8«.
 6. I § 25 A indsættes som stk. 8 og 9 :
» Stk. 8 . Deltager begge ægtefæller i væsentligt og ligeligt  

 omfang i driften af den enes eller begges erhvervsvirksomhed, og hæfter  

 ægtefællerne i samme omfang for virksomhedens forpligtelser, kan ægtefællerne  

 efter anmodning fordele virksomhedens resultat mellem sig i det omfang,  

 fordelingen sagligt kan begrundes i virksomhedens drift.
Virksomhedens  

 resultat opgøres under eet efter skattelovgivningens almindelige regler,  

 hvorefter hver af ægtefællerne medregner sin andel af resultatet ved  

 opgørelsen af skattepligtig indkomst, personlig indkomst og kapitalindkomst,  

 jf. personskattelovens §§ 2-4.
 Stk. 9 . Ægtefæller kan omgøre deres beslutning om at anvende  

 reglerne i stk. 3 og 8, hvis tilkendegivelse herom sker fra begge ægtefæller  

 til den kommunale skattemyndighed inden udløbet af den i  

 skattestyrelseslovens § 3, stk. 1, nævnte frist.«.
§ 25 A.
Indkomst, der vedrører en erhvervsvirksomhed, medregnes  

 ved opgørelsen af skattepligtig indkomst, personlig indkomst og  

 kapitalindkomst, jf. personskattelovens §§ 2-4, hos den ægtefælle, der driver  

 virksomheden.
Deltager begge ægtefæller i driften, medregnes indkomst som  

 nævnt i 1. og 2. pkt. hos den ægtefælle, der i overvejende grad driver  

 virksomheden.
 Stk. 2 . Kapitalafkast efter virksomhedsskattelovens § 7, der  

 overføres til den skattepligtige, medregnes dog ved opgørelsen af  

 skattepligtig indkomst og kapitalindkomst hos den af ægtefællerne, der har  

 rådighed over virksomheden som nævnt i § 24 A.
Stk. 3 . Hvis ægtefæller, der er samlevende ved indkomstårets  

 udgang, begge har deltaget i væsentligt omfang i driften af den ene  

 ægtefælles eller begges erhvervsvirksomhed, kan ægtefællerne anmode om, at  

 indtil 50 pct., dog højst et grundbeløb på 117.300 kr., af virksomhedens  

 overskud opgjort efter stk. 4 overføres til den ægtefælle, der ikke i  

 overvejende grad driver virksomheden, som skattepligtig indkomst og personlig  

 indkomst hos denne, jf. dog stk. 7. Det overførte beløb må dog ikke stå i  

 åbenbart misforhold til den medarbejdende ægtefælles arbejdsindsats i  

 erhvervsvirksomheden.
Grundbeløbet på 117.300 kr. reguleres efter  

 personskattelovens § 20.
 Stk. 4 . Ved beregningen af den del af overskuddet, der efter stk.  

 3 overføres til den anden ægtefælle, opgøres virksomhedens overskud efter  

 reglerne for opgørelsen af skattepligtig almindelig indkomst med tillæg af  

 renteudgifter og kurstab på fordringer og gæld og med fradrag af rente- og  

 udbytteindtægter samt kursgevinster på fordringer og gæld, som indgår i  

 opgørelsen af dette overskud.
 Stk. 5 . Den skattepligtige indkomst og den personlige indkomst  

 efter stk. 1 nedsættes med det beløb, der overføres til den medarbejdende  

 ægtefælle efter stk. 3.
Stk. 6 . Er samlivet mellem ægtefællerne ophørt i løbet af  

 indkomståret, gælder stk. 1-5 ikke.
Er samlivet ophørt af anden grund end en  

 ægtefælles død, medregnes den i stk. 1 nævnte indkomst fra virksomheden  

 indtil samlivets ophør dog ved indkomstopgørelsen for den ægtefælle, der i  

 overvejende grad har drevet virksomheden.
Stk. 7 . En lønaftale mellem ægtefæller, der begge deltager i  

 driften af den ene ægtefælles eller begges erhvervsvirksomhed, kan tillægges  

 skattemæssig virkning, hvis pligterne efter denne lov til at indeholde og  

 indbetale A-skat overholdes.
I de indkomstår, hvor en lønaftale finder  

 anvendelse i hele året eller en del af året, kan stk. 3 ikke anvendes.  

 Lønaftalen kan først tillægges skattemæssig virkning fra det tidspunkt, hvor  

 aftalen træder i kraft.
Lønnen til den ægtefælle, der ikke i overvejende grad  

 driver virksomheden, må ikke stå i åbenbart misforhold til ægtefællens  

 arbejdsindsats i erhvervsvirksomheden.
Den ægtefælle, der efter stk. 1 skal  

 medregne indkomst vedrørende erhvervsvirksomheden, betragtes som arbejdsgiver  

 med de pligter, der følger af skattelovgivningens almindelige regler.
Den  

 anden ægtefælle betragtes som lønmodtager.
§ 2 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 67 af 25. januar 1997,  

 foretages følgende ændringer:
 1. I § 2 indsættes efter stk. 3 som nyt stykke:
 » Stk. 4 . Er den skattepligtige gift, og anvender  

 ægtefællerne bestemmelsen i kildeskattelovens § 25 A, stk. 8, anvender  

 ægtefællerne under eet virksomhedsordningen på indkomst fra virksomheden,  

 hvorefter hver af ægtefællerne medregner sin andel af de opgjorte  

 beløb.«.
 Stk. 4-6 bliver herefter stk. 5-7.
§ 2. - - - Stk. 3 . Driver den skattepligtige flere virksomheder, behandles  

 samtlige virksomheder som een virksomhed ved anvendelsen af  

 virksomhedsordningen.
 Stk. 4 . Beløb, der overføres mellem virksomhedsordningen og  

 privatøkonomien, skal bogføres særskilt for hver post med virkning fra det  

 tidspunkt, hvor overførslen finder sted, jf. dog stk. 6.
Stk. 5 . Overførsel af biler, der benyttes både til  

 erhvervsmæssige og private formål, skal bogføres med virkning fra starten af  

 indkomståret.
Overførsel af finansielle aktiver og passiver, indskud og  

 overførsler efter § 5, der kan foretages inden fristen for indgivelse af  

 selvangivelse, skal bogføres med virkning fra indkomstårets udløb.
 Stk. 6 . Skatteministeren kan fastsætte nærmere regler om  

 regnskabet samt om den form, hvori oplysningerne til brug for selvangivelsen  

 skal afgives.
 2. I § 22 a, stk. 1 , indsættes efter 2. pkt. :
 »Er den skattepligtige gift, og anvender ægtefællerne bestemmelsen i  

 kildeskattelovens § 25 A, stk. 8, beregner ægtefællerne under eet et  

 kapitalafkast, hvorefter hver af ægtefællerne medregner sin andel af  

 kapitalafkastet ved opgørelsen af den personlige indkomst og  

 kapitalindkomsten.«.
 3. I § 22 a, stk. 1, 3. pkt. , der bliver 4. pkt., ændres  

 »stk. 6« til: »stk. 7«.
§ 22 a.
Skattepligtige personer, der driver selvstændig  

 erhvervsvirksomhed, kan i stedet for at anvende virksomhedsordningen efter  

 afsnit I vælge at beregne et kapitalafkast af de erhvervsmæssige aktiver  

 efter reglerne i dette afsnit.
Kapitalafkastet fragår i den personlige  

 indkomst og lægges til kapitalindkomsten. § 2, stk. 2, 1.-3. pkt. og stk. 6,  

 finder tilsvarende anvendelse.
- - - 4. I § 22 b, stk. 1 , indsættes efter 1. pkt. :
 »Er den skattepligtige gift, og anvender ægtefællerne bestemmelsen i  

 kildeskattelovens § 25 A, stk. 8, anvender ægtefællerne under eet reglerne om  

 henlæggelse til konjunkturudligning, hvorefter hver af ægtefællerne medregner  

 sin andel af fradrag for henlæggelser henholdsvis indtægtsføring af  

 henlæggelser.«.
§ 22 b.
Skattepligtige personer, der anvender § 22 a, kan foretage  

 henlæggelse til konjunkturudligning.
Henlæggelsen kan fradrages ved  

 opgørelsen af den skattepligtige indkomst for det indkomstår, for hvilket  

 henlæggelsen foretages (henlæggelsesåret). Henlæggelsen kan højst udgøre 25  

 pct. af overskuddet af selvstændig erhvervsvirksomhed i henlæggelsesåret,  

 opgjort efter reglerne for opgørelse af skattepligtig indkomst før fradrag  

 for henlæggelse til investeringsfonds, med tillæg af renteudgifter og kurstab  

 på fordringer og gæld og med fradrag af rente- og udbytteindtægter samt  

 kursgevinst på fordringer og gæld, som indgår i opgørelsen af dette overskud.  

 Henlæggelsen skal mindst udgøre 5.000 kr.
Der kan ikke foretages henlæggelse  

 for indkomstår, for hvilke der indtægtsføres henlæggelser, jf. stk. 4, 6 og  

 7. Procentsatserne for henlæggelse til konjunkturudligning og  

 investeringsfonds kan tilsammen højst udgøre 25 pct.
- - - 5. I § 23 a indsættes som stk. 2 :
 » Stk. 2 . Er den skattepligtige gift, og anvender  

 ægtefællerne bestemmelsen i kildeskattelovens § 25 A, stk. 8, kan hver af  

 ægtefællerne anvende reglerne i stk. 1.«.
§ 23 a.
Den skattepligtige kan vælge at medregne højst 25.000 kr.  

 af kapitalafkast, som overføres efter § 5, stk. 1, nr. 3, litra a, eller som  

 beregnes efter § 22 a, til den personlige indkomst.
Beløbet reguleres efter  

 personskattelovens § 20.
§ 3 I konkursskatteloven, jf. lovbekendtgørelse nr. 745 af 21. september 1997,  

 foretages følgende ændringer:
 1. I § 9, stk. 1, 2. pkt. , og § 13 C, stk. 1 ,  

 ændres »Kildeskattelovens § 25 A, stk. 7,» til:  

 »Kildeskattelovens § 25 A, stk. 7 og 8,».
§ 9. Kildeskattelovens § 25 A finder ikke anvendelse, hvis den  

 ægtefælle, der ejer virksomheden, er under konkurs ved udgangen af  

 indkomståret.
Kildeskattelovens § 25 A, stk. 7, gælder dog fra indkomstårets  

 begyndelse indtil konkursdekretets afsigelse.
- - - § 13 C.
Kildeskattelovens § 25 A, stk. 7, gælder fra indkomstårets  

 begyndelse indtil det tidspunkt, hvor skifteretten træffer beslutning om  

 insolvensbehandling.
- - - § 4 I lov om afgift af dødsboer og gaver (boafgiftsloven), jf.  

 lovbekendtgørelse nr. 642 af 2. august 1997, foretages følgende ændringer:
 1. § 22, stk. 1, affattes således:
»En person kan afgiftsfrit give gaver, hvis samlede værdi inden for  

 et kalenderår ikke overstiger et grundbeløb (i 1987-niveau) på 32.100 kr. til a) afkom, stedbørn og deres afkom, b) afdødt barns eller stedbarns efterlevende ægtefælle, c) forældre, d) personer, der har haft fælles bopæl med gavegiver i de sidste 2 år før  

 modtagelsen af gaven, og personer, der tidligere har haft fælles bopæl med  

 gavegiver i en sammenhængende periode på mindst 2 år, når den fælles bopæl  

 alene er ophørt på grund af institutionsanbringelse, herunder i en  

 ældrebolig, e) plejebørn, der har haft bopæl hos gavegiver i en sammenhængende periode  

 på mindst 5 år, når opholdet er begyndt, inden plejebarnet fyldte 15 år, og  

 højst en af plejebarnets forældre har haft bopæl hos gavegiver sammen med  

 plejebarnet, og f) stedforældre og bedsteforældre.«.
 § 22. En person kan afgiftsfrit give afkom, stedbørn og deres  

 afkom, afdødt barns eller stedbarns efterlevende ægtefælle, forældre,  

 stedforældre og bedsteforældre gaver, hvis samlede værdi inden for et  

 kalenderår ikke overstiger et grundbeløb (i 1987-niveau) på 32.100 kr.
- - - 2. § 23, stk. 1, 1. pkt., affattes således:
 »Der skal betales 15 pct. i afgift af gaver til personer som nævnt i  

 § 22, stk. 1, litra a-e, i det omfang gaverne i et kalenderår overstiger det  

 i § 22, stk. 1, nævnte beløb.«.
 3. I § 23, stk. 2, ændres »stedforældre og  

 bedsteforældre« til: »personer som nævnt i § 22, stk. 1, litra  

 f«.
§ 23. Der skal betales 15 pct. i afgift af gaver til afkom,  

 stedbørn og deres afkom, afdødt barns eller stedbarns efterlevende ægtefælle  

 og forældre, i det omfang gaverne i et kalenderår overstiger det i § 22, stk.  

 1, nævnte beløb.
Der skal ligeledes betales 15 pct. i afgift af gaver til  

 barns eller stedbarns ægtefælle, i det omfang gaverne i et kalenderår  

 overstiger det i § 22, stk. 2, nævnte beløb.
 Stk. 2 . Der skal betales 36,25 pct. i afgift af gaver til  

 stedforældre og bedsteforældre, i det omfang gaverne i et kalenderår  

 overstiger det i § 22, stk. 1, nævnte beløb.
- - - 4. I § 50 indsættes som stk. 2 :
 » Stk. 2 . Har en person inden denne lovs ikrafttræden givet  

 forskud på forventet arv til en person, der på tidspunktet for givers død er  

 omfattet af § 22, stk. 1 eller stk. 2, og er forskuddet ikke blevet  

 afgiftsberigtiget på det tidspunkt, hvor det blev givet, skal der ved givers  

 død betales en gaveafgift på 15 pct. af forskuddet.«.
 § 50 . Har en person inden denne lovs ikrafttræden givet forskud  

 på forventet arv til en person, der på det tidspunkt, hvor forskuddet blev  

 givet, eller ved givers død ikke var omfattet af § 22, skal der ved givers  

 død betales en gaveafgift på 36,25 pct. af forskuddet.
§ 5 Stk. 1 . Loven træder i kraft dagen efter bekendtgørelsen i  

 Lovtidende.
 Stk. 2 . §§ 1-3 har virkning fra og med indkomståret 1998.
 Stk. 3 . § 4, nr. 1-3 har virkning for gaver modtaget den 1.  

 januar 1998 eller senere og § 4, nr. 4, har virkning for forskud på forventet  

 arv, hvor giver er død den 1. januar 1998 eller senere.
Efter 2. behandling den 11. december 1997 § 1 I lov om opkrævning af indkomstskat for personer m.v. (kildeskat), jf.  

 lovbekendtgørelse nr. 614 af 10. juli 1997, foretages følgende ændringer:
 1. I § 25 A, stk. 1, 2. pkt., ændres »1. og 2.  

 pkt.« til: »1. pkt.«, og efter »i overvejende grad driver  

 virksomheden« indsættes: », jf. dog stk. 8«.
 2. I § 25 A, stk. 2, indsættes efter »der har rådighed  

 over virksomheden som nævnt i § 24 A«: », jf. dog stk. 8«.
3. I § 25 A, stk. 3, 1. pkt., ændres »jf. dog stk.  

 7.« til: »jf. dog stk. 7 og 8.« 4. I § 25 A, stk. 7, 1. pkt., indsættes efter »efter  

 denne lov«: »og lov om arbejdsmarkedsfonde« og efter  

 »A-skat«: »og arbejdsmarkedsbidrag«.
 5. I § 25 A, stk. 7, 2. pkt., ændres »stk. 3«  

 til: »stk. 3 og 8«.
 6. I § 25 A indsættes som stk. 8 og 9:
»Stk. 8. Deltager begge ægtefæller i væsentligt og ligeligt  

 omfang i driften af den enes eller begges erhvervsvirksomhed, og hæfter  

 ægtefællerne i samme omfang for virksomhedens forpligtelser, kan ægtefællerne  

 efter anmodning fordele virksomhedens resultat mellem sig, i det omfang  

 fordelingen sagligt kan begrundes i virksomhedens drift.
Virksomhedens  

 resultat opgøres under eet efter skattelovgivningens almindelige regler,  

 hvorefter hver af ægtefællerne medregner sin andel af resultatet ved  

 opgørelsen af skattepligtig indkomst, personlig indkomst og kapitalindkomst,  

 jf. personskattelovens §§ 2-4.
Stk. 9 . Ægtefæller kan omgøre deres beslutning om at anvende  

 reglerne i stk. 3 og 8, hvis tilkendegivelse herom sker fra begge ægtefæller  

 til den kommunale skattemyndighed inden udløbet af den i  

 skattestyrelseslovens § 3, stk. 1, nævnte frist.« § 2 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 67 af 25. januar 1997,  

 foretages følgende ændringer:
 1. I § 2 indsættes efter stk. 3 som nyt stykke:
»Stk. 4. Er den skattepligtige gift, og anvender ægtefællerne  

 bestemmelsen i kildeskattelovens § 25 A, stk. 8, anvender ægtefællerne under  

 eet virksomhedsordningen på indkomst fra virksomheden, hvorefter hver af  

 ægtefællerne medregner sin andel af de opgjorte beløb.« Stk. 4-6 bliver herefter stk. 5-7.
 2. I § 2, stk. 4, der bliver stk. 5, ændres »jf. dog  

 stk. 5« til: »jf. dog stk. 6«.
 3. I § 22 a, stk. 1, indsættes efter 2. pkt.:
»Er den skattepligtige gift, og anvender ægtefællerne bestemmelsen i  

 kildeskattelovens § 25 A, stk. 8, beregner ægtefællerne under eet et  

 kapitalafkast, hvorefter hver af ægtefællerne medregner sin andel af  

 kapitalafkastet ved opgørelsen af den personlige indkomst og  

 kapitalindkomsten.« 4. I § 22 a, stk. 1, 3. pkt., der bliver 4. pkt., ændres  

 »stk. 6« til: »stk. 7«.
 5. I § 22 b, stk. 1, indsættes efter 1. pkt.:
»Er den skattepligtige gift, og anvender ægtefællerne bestemmelsen i  

 kildeskattelovens § 25 A, stk. 8, anvender ægtefællerne under eet reglerne om  

 henlæggelse til konjunkturudligning, hvorefter hver af ægtefællerne medregner  

 sin andel af fradrag for henlæggelser henholdsvis indtægtsføring af  

 henlæggelser.« 6. I § 23 a indsættes som stk. 2:
»Stk. 2. Er den skattepligtige gift, og anvender ægtefællerne  

 bestemmelsen i kildeskattelovens § 25 A, stk. 8, kan hver af ægtefællerne  

 anvende reglerne i stk. 1.« § 3 I konkursskatteloven, jf. lovbekendtgørelse nr. 745 af 21. september 1997,  

 som ændret ved § 5 i lov nr. 440 af 10. juni 1997, foretages følgende  

 ændring:
 1. I § 9, stk. 1, 2. pkt., og § 13 C, stk. 1, ændres  

 »Kildeskattelovens § 25 A, stk. 7,» til: »Kildeskattelovens §  

 25 A, stk. 7 og 8,».
§ 4 I lov om afgift af dødsboer og gaver (boafgiftsloven), jf.  

 lovbekendtgørelse nr. 642 af 2. august 1997, foretages følgende ændringer:
 1. § 22, stk. 1, affattes således:
»En person kan afgiftsfrit give gaver, hvis samlede værdi inden for  

 et kalenderår ikke overstiger et grundbeløb (i 1987-niveau) på 32.100 kr. til a) afkom, stedbørn og deres afkom, b) afdødt barns eller stedbarns efterlevende ægtefælle, c) forældre, d) personer, der har haft fælles bopæl med gavegiver i de sidste 2 år før  

 modtagelsen af gaven, og personer, der tidligere har haft fælles bopæl med  

 gavegiver i en sammenhængende periode på mindst 2 år, når den fælles bopæl  

 alene er ophørt på grund af institutionsanbringelse, herunder i en  

 ældrebolig, e) plejebørn, der har haft bopæl hos gavegiver i en sammenhængende periode  

 på mindst 5 år, når opholdet er begyndt, inden plejebarnet fyldte 15 år, og  

 højst en af plejebarnets forældre har haft bopæl hos gavegiver sammen med  

 plejebarnet, og f) stedforældre og bedsteforældre.« 2. § 23, stk. 1, 1. pkt., affattes således:
»Der skal betales 15 pct. i afgift af gaver til personer som nævnt i  

 § 22, stk. 1, litra a-e, i det omfang gaverne i et kalenderår overstiger det  

 i § 22, stk. 1, nævnte beløb.« 3. I § 23, stk. 2 , ændres »stedforældre og  

 bedsteforældre« til: »personer som nævnt i § 22, stk. 1, litra  

 f«.
 4. I § 50 indsættes som stk. 2:
»Stk. 2. Har en person inden denne lovs ikrafttræden givet  

 forskud på forventet arv til en person, der på tidspunktet for givers død er  

 omfattet af § 22, stk. 1 eller stk. 2, og er forskuddet ikke blevet  

 afgiftsberigtiget på det tidspunkt, hvor det blev givet, skal der ved givers  

 død betales en gaveafgift på 15 pct. af forskuddet.« § 5 Stk. 1 . Loven træder i kraft dagen efter bekendtgørelsen i  

 Lovtidende.
 Stk. 2 . §§ 1-3 har virkning fra og med indkomståret 1998.
 Stk. 3 . § 4, nr. 1-3, har virkning for gaver modtaget den 1.  

 januar 1998 eller senere.
Stk. 4. § 4, nr. 4, har virkning for forskud på forventet arv,  

 hvor giver er død den 1. januar 1998 eller senere.
Er giver død i perioden 1.  

 juli 1995-31. december 1997, nedsættes gaveafgiften til 15 pct. af forskud på  

 forventet arv, der er givet til personer, som ved givers død ville have været  

 omfattet af boafgiftslovens § 22, stk. 1, litra d eller e, som affattet ved §  

 4, nr. 1, den 1. januar 1998.
