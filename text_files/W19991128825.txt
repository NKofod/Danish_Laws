 Der blev klaget over, at vagtlægen vurderede, at der ikke var tale  

 om lungebetændelse, og at vagtlægen ikke sagde, at manden ikke  

 alene kunne - men skulle - gå til egen læge næste  

 dag.
Telefonisk henvendelse til lægevagten  

 angående mistanke om lungebetændelse Patientklagenævnet fandt, at vagtlægen  

 relevant vurderede, at der ikke var tale om en akut behandlingskrævende  

 luftvejsinfektion.
Nævnet fandt følgelig ikke grundlag for  

 kritik af, at manden blev anbefalet, at han kunne kontakte egen læge  

 næste dag ved fortsatte symptomer.
Nævnet lagde vægt på, at vagtlægen  

 fik oplyst, at manden ikke følte sig meget syg, at han ikke hostede  

 slim op, og at han ikke havde smerter eller besvær med  

 vejrtrækning.
Endvidere havde manden ifølge journalen feber og  

 hoste.
Nævnet oplyste, at ikke alle typer  

 lungebetændelse er akut behandlingskrævende.
Kun hvis der tillige  

 er tale om åndedrætsbesvær og/eller stingsmerter, er akut  

 behandling med antibiotika påkrævet.
