Nr LSF 70 Forslag til Lov om statstilskud til produktrettede energibesparelser Fremsat af miljø- og energiministeren (Svend Auken) den 14. november 1997 Vedtaget ved tredjebehandling den 5. februar 1998 Lov nr. 129 af 25/02/1998 § 1. Der kan gives statstilskud til at fremme produktrettede  

 energibesparelser i boliger og i offentlige institutioner i overensstemmelse  

 med samfundsøkonomiske og miljømæssige hensyn.
 Stk. 2. Tilskud kan gives til følgende aktiviteter:
 1) Udvikling af nye energieffektive produkter.
 2) Initiativer til at fremme markedsføring og anskaffelse af  

 energieffektive produkter, her-under tilskud til køb eller installation af  

 nye produkter.
 3) Initiativer til at fremme en energieffektiv anvendelse af produkter.
 4) Undersøgelser, forsøgs- og demonstrationsprojekter m.v. om mulighederne  

 for at fremme produktrettede energibesparelser.
 Stk. 3. Energistyrelsen kan træffe bestemmelse om prioritering af  

 nærmere angivne kategorier af tilskudsberettigede aktiviteter og om fordeling  

 af tilskudsmidlerne mellem forskellige kategorier af tilskudsberettigede  

 aktiviteter.
 § 2. Tilskud til aktiviteter, der udføres af erhvervsvirksomheder,  

 er betinget af, at virksomheden er registreret efter momsloven.
 Stk. 2. Den del af udgifterne til installationsarbejde i boliger,  

 som svarer til tilskudsbeløbet, medregnes ikke ved beregningen af  

 lejeforhøjelse og kan ikke afskrives på vedligeholdelseskontoen.
§ 3. Ansøgning om tilskud indsendes til Energistyrelsen, som på  

 grundlag af ansøgningen kan meddele tilsagn om tilskud.
Tilskudsberettigede  

 aktiviteter kan udbydes i konkurrence.
 Stk. 2. Energistyrelsen udbetaler tilskuddet efter ansøgning.  

 Ansøgningen bilægges fornøden dokumentation for afholdelsen af de  

 tilskudsberettigede udgifter.
 Stk. 3 . Det er en betingelse for udbetaling af tilskud, at den  

 tilskudsberettigede aktivitet ikke er påbegyndt, før der er givet tilsagn om  

 tilskud, og at aktiviteten er afsluttet og ansøgning om udbetaling indsendt  

 inden en nærmere angivet frist, jf. § 6, stk. 1, nr. 6.
 Stk. 4. Ansøgeren er forpligtet til efter anmodning at meddele  

 Energistyrelsen enhver oplysning, som har betydning for meddelelsen af  

 tilsagn og udbetalingen af tilskud og for kontrollen med overholdelsen af  

 vilkår i forbindelse hermed.
Stk. 5. Energistyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at give tilsagn eller udbetale tilskud ikke længere er  

 til stede.
Hvis tilskuddet er udbetalt, kan det kræves tilbagebetalt.
 Stk. 6. Der kan gives tilsagn om tilskud ud over finansåret.
 § 4. Miljø- og energiministeren kan i nærmere angivet omfang  

 henlægge administrationen af de i § 3 nævnte opgaver til andre myndigheder,  

 sagkyndige institutioner, virksomheder eller organisationer m.v.
 § 5. Energistyrelsens afgørelser efter denne lov og bestemmelser,  

 som er udstedt i medfør af loven, kan ikke indbringes for miljø- og  

 energiministeren.
 Stk. 2. Hvis afgørelser efter denne lov henlægges til andre, jf. §  

 4, kan disse afgørelser påklages til Energistyrelsen inden for en frist af 4  

 uger efter, at afgørelsen er meddelt til pågældende.
 Stk. 3. Miljø- og energiministeren kan bestemme, at de i stk. 2  

 nævnte afgørelser i nærmere angivet omfang ikke kan påklages.
§ 6. Miljø- og energiministeren kan fastsætte regler om lovens  

 gennemførelse og administrationen af tilskudsordningen, herunder om 1) afgrænsning af tilskudsberettigede aktiviteter og arbejder og af  

 tilskudsmodtagere, 2) størrelsen og beregningen af tilskud, 3) tilskudsberettigede kategorier af boliger og institutioner, 4) ansøgningers indhold, 5) meddelelse af tilsagn og vilkår herfor samt ændring af tilsagn, 6) udbetaling af tilskud, herunder om frister efter § 3, stk. 3, 7) anvisning af tilskud til en konto i et pengeinstitut samt 8) kontrol, tilsyn, regnskaber og revision.
 Stk. 2. Miljø- og energiministeren kan fastsætte regler om,  

 hvorledes administrative opgaver, som er henlagt til andre, jf. § 4, skal  

 udføres, herunder om pågældendes kompetence og ansvar i forbindelse med  

 administrationen af opgaverne.
 Stk. 3. Miljø- og energiministeren kan fastsætte regler om, at  

 produkter, hvortil der gives tilskud, samt dertil hørende bygninger og anlæg  

 skal opfylde nærmere angivne betingelser om energieffektivitet eller  

 miljøpåvirkning eller om dokumentation af disse forhold.
 Stk. 4. Miljø- og energiministeren kan fastsætte regler om,  

 hvorvidt der kan gives tilskud til aktiviteter, der også kan få tilskud efter  

 anden lovgivning.
 Stk. 5. Miljø- og energiministeren kan bemyndige Energistyrelsen  

 til at udøve de beføjelser, der i denne lov er tillagt ministeren.
 Stk. 6. Miljø- og energiministeren eller den, som ministeren  

 bemyndiger hertil, kan hos tilskudsansøgere og -modtagere, leverandører,  

 installatører, offentlige myndigheder samt den i § 4 nævnte myndighed,  

 sagkyndige institution, virksomhed eller organisation m.v. indhente alle  

 sådanne oplysninger, som er nødvendige for varetagelsen af de i loven nævnte  

 opgaver.
 § 7. Den, der giver urigtige eller vildledende oplysninger i  

 forbindelse med ansøgning om tilsagn eller om udbetaling af tilskud eller  

 undlader at give oplysninger til brug for kontrollen med overholdelsen af  

 vilkår i forbindelse med tilsagn om og udbetaling af tilskud efter § 3, stk.  

 4, straffes med bøde eller hæfte, medmindre højere straf er forskyldt efter  

 anden lovgivning.
 Stk. 2. I regler, der fastsættes i medfør af denne lov, kan der  

 fastsættes straf af bøde for overtrædelse af reglerne.
 Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
§ 8 . Miljø- og energiministeren fastsætter tidspunktet for lovens  

 ikrafttrædelse.
Miljø- og energiministeren kan herunder bestemme, at nærmere  

 angivne dele af loven træder i kraft.
 § 9. I lov om påligningen af indkomstskat til staten  

 (ligningsloven), jf. lovbekendtgørelse nr. 819 af 3. november 1997, som  

 ændret senest ved lov nr. 1105 af 29. december 1997, foretages følgende  

 ændring:
 1. I § 7 F, stk. 1, ændres i nr. 12 ».«  

 til: »,», og der indsættes som nr. 13:
»13) tilskud til forbrugere ved køb af nye energieffektive produkter  

 samt installation af disse som nævnt i § 1, stk. 2, nr. 2, i lov om  

 statstilskud til produktrettede energibesparelser.« § 10. Loven gælder ikke for Færøerne og Grønland.
Oprindeligt fremsat forslag § 1. Der kan gives statstilskud til at fremme produktrettede  

 energibesparelser i boliger og i offentlige institutioner i overensstemmelse  

 med samfundsøkonomiske og miljømæssige hensyn.
 Stk. 2. Tilskud kan gives til følgende aktiviteter:
 1) Udvikling af nye energieffektive produkter.
 2) Initiativer til at fremme markedsføring og anskaffelse af  

 energieffektive produkter, her-under tilskud til køb eller installation af  

 nye produkter.
 3) Initiativer til at fremme en energieffektiv anvendelse af produkter.
 4) Undersøgelser, forsøgs- og demonstrationsprojekter m.v. om mulighederne  

 for at fremme produktrettede energibesparelser.
 Stk. 3. Energistyrelsen kan træffe bestemmelse om prioritering af  

 nærmere angivne kategorier af tilskudsberettigede aktiviteter og om fordeling  

 af tilskudsmidlerne mellem forskellige kategorier af tilskudsberettigede  

 aktiviteter.
 § 2. Tilskud til aktiviteter, der udføres af erhvervsvirksomheder,  

 er betinget af, at virksomheden er registreret efter momsloven.
 Stk. 2. Den del af udgifterne til installationsarbejde i boliger,  

 som svarer til tilskudsbeløbet, medregnes ikke ved beregningen af  

 lejeforhøjelse og kan ikke afskrives på vedligeholdelseskontoen.
§ 3. Ansøgning om tilskud indsendes til Energistyrelsen, som på  

 grundlag af ansøgningen kan meddele tilsagn om tilskud.
Tilskudsberettigede  

 aktiviteter kan udbydes.
 Stk. 2. Energistyrelsen udbetaler tilskuddet efter ansøgning.  

 Ansøgningen bilægges fornøden dokumentation for afholdelsen af de  

 tilskudsberettigede udgifter.
 Stk. 3 . Det er en betingelse for udbetaling af tilskud, at den  

 tilskudsberettigede aktivitet ikke er påbegyndt, før der er givet tilsagn om  

 tilskud, og at aktiviteten er afsluttet og ansøgning om udbetaling indsendt  

 inden en nærmere angivet frist, jf. § 6, stk. 1, nr. 6.
 Stk. 4. Ansøgeren er forpligtet til efter anmodning at meddele  

 Energistyrelsen enhver oplysning, som har betydning for meddelelsen af  

 tilsagn og udbetalingen af tilskud og for kontrollen med overholdelsen af  

 vilkår i forbindelse hermed.
Stk. 5. Energistyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at give tilsagn eller udbetale tilskud ikke længere er  

 til stede.
Hvis tilskuddet er udbetalt, kan det kræves tilbagebetalt.
 Stk. 6. Der kan gives tilsagn om tilskud ud over finansåret.
 § 4. Miljø- og energiministeren kan i nærmere angivet omfang  

 henlægge administrationen af de i § 3 nævnte opgaver til andre myndigheder,  

 sagkyndige institutioner, virksomheder eller organisationer m.v.
 § 5. Energistyrelsens afgørelser efter denne lov og bestemmelser,  

 som er udstedt i medfør af loven, kan ikke indbringes for miljø- og  

 energiministeren.
 Stk. 2. Hvis afgørelser efter denne lov henlægges til andre. jf. §  

 4, kan disse afgørelser påklages til Energistyrelsen inden for en frist af 4  

 uger efter, at afgørelsen er meddelt til pågældende.
 Stk. 3. Miljø- og energiministeren kan bestemme, at de i stk. 2  

 nævnte afgørelser i nærmere angivet omfang ikke kan påklages.
§ 6. Miljø- og energiministeren kan fastsætte regler om lovens  

 gennemførelse og administrationen af tilskudsordningen, herunder om 1) afgrænsning af tilskudsberettigede aktiviteter og arbejder og af  

 tilskudsmodtagere, 2) størrelsen og beregningen af tilskud, 3) tilskudsberettigede kategorier af boliger og institutioner, 4) ansøgningers indhold, 5) meddelelse af tilsagn og vilkår herfor samt ændring af tilsagn, 6) udbetaling af tilskud, herunder om frister efter § 3, stk. 3, 7) anvisning af tilskud til en konto i et pengeinstitut samt 8) kontrol, tilsyn, regnskaber og revision.
 Stk. 2. Miljø- og energiministeren kan fastsætte regler om,  

 hvorledes administrative opgaver, som er henlagt til andre, jf. § 4, skal  

 udføres, herunder om pågældendes kompetence og ansvar i forbindelse med  

 administrationen af opgaverne.
 Stk. 3. Miljø- og energiministeren kan fastsætte regler om, at  

 produkter, hvortil der gives tilskud, samt dertil hørende bygninger og anlæg  

 skal opfylde nærmere angivne betingelser om energieffektivitet eller  

 miljøpåvirkning eller om dokumentation af disse forhold.
 Stk. 4. Miljø- og energiministeren kan fastsætte regler om,  

 hvorvidt der kan gives tilskud til aktiviteter, der også kan få tilskud efter  

 anden lovgivning.
 Stk. 5. Miljø- og energiministeren kan bemyndige Energistyrelsen til at  

 udøve de beføjelser, der i denne lov er tillagt ministeren.
 Stk. 6. Miljø- og energiministeren eller den, som ministeren  

 bemyndiger hertil, kan hos tilskudsansøgere og -modtagere, leverandører,  

 installatører, offentlige myndigheder samt den i § 4 nævnte myndighed,  

 sagkyndige institution, virksomhed eller organisation m.v. indhente alle  

 sådanne oplysninger, som er nødvendige for varetagelsen af de i loven nævnte  

 opgaver.
 § 7. Den, der giver urigtige eller vildledende oplysninger i  

 forbindelse med ansøgning om tilsagn eller om udbetaling af tilskud eller  

 undlader at give oplysninger til brug for kontrollen med overholdelsen af  

 vilkår i forbindelse med tilsagn om og udbetaling af tilskud efter § 3, stk.  

 4, straffes med bøde eller hæfte, med mindre højere straf er forskyldt efter  

 anden lovgivning.
 Stk. 2. I regler, der fastsættes i medfør af denne lov, kan der  

 fastsættes straf af bøde for overtrædelse af reglerne.
 Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
§ 8 . Miljø- og energiministeren fastsætter tidspunktet for lovens  

 ikrafttrædelse.
Miljø- og energiministeren kan herunder bestemme, at nærmere  

 angivne dele af loven træder i kraft.
 § 9. I lov om påligningen af indkomstskat til staten  

 (ligningsloven), jf. lovbekendtgørelse nr. 869 af 15. november 1995, som  

 ændret bl.a. ved § 1 i lov nr. 399 af 22. maj 1996, § 10 i lov nr. 1209 af  

 27. december 1996, § 1 i lov nr. 239 af 2. april 1997 og senest ved lov nr.  

 452 af 10. juni 1997, foretages følgende ændringer:
 1. I § 7 F, stk. 1, ændres i nr. 12 : ».«  

 til: »,», og der indsættes som nr. 13:
 »13) tilskud til forbrugere ved køb af nye energieffektive produkter  

 samt installation af disse, som nævnt i § 1, stk. 2, nr. 2, i lov om  

 statstilskud til produktrettede energibesparelser.«.
 § 10. Loven gælder ikke for Færøerne og Grønland.
Bemærkninger til lovforslaget Almindelige bemærkninger Ved lovforslaget indføres en tilskudsordning til fremme af energieffektive  

 produkter, såsom vinduer, fyringsanlæg, isoleringsmaterialer m.v., i boliger  

 og offentlige institutioner.
Lovforslagets baggrund Lovforslaget er et led i opfølgningen af regeringens energihandlingsplan  

 Energi 21, som har til formål at reducere energisektorens CO2-udledning.
Det  

 er et vigtigt led i handlingsplanen at reducere og effektivisere forbruget af  

 energi.
Der er store muligheder for at gennemføre rentable energibesparelser i  

 husholdninger og i den offentlige sektor, hvis energieffektive produkter får  

 en større udbredelse.
Mange af de energibesparelser, som kan opnås på denne  

 måde, er imidlertid ikke blevet udnyttet tilstrækkeligt p.g.a. en række  

 forskellige barrierer, bl.a. af privatøkonomisk art.
I handlingsplanen Energi 21 fremhæves, at regeringen vil anlægge en  

 fleksibel, produktorienteret strategi for at fremme energibesparelser.
En  

 produktorienteret indsats retter sig mod alle led i produktets livsforløb,  

 herunder forskning og udvikling, anskaffelse, anvendelse og bortskaffelse.
Lovforslaget er et led i denne strategi, idet ordningen rettes imod  

 produktorienterede energibesparelser i boliger og offentlige institutioner.  

 Lovforslaget skal særligt fremme varmebesparelser og effektiv  

 varmeproduktion, således at energiforbruget til rumopvarmning bliver  

 nedbragt.
Et vigtigt anvendelsesområde vil være energi- og miljøvenlige  

 isoleringsmaterialer og -metoder; andre områder vil bl.a. være  

 lavenergivinduer og energieffektive fyringsanlæg.
 Tilskudsordningen supplerer allerede eksisterende tilskudsordninger til  

 energibesparelser på andre områder, og ordningen skal således sikre, at  

 indsatsen for produktrettede energibesparelser bliver sammenhængende og  

 konsekvent.
Med Elsparefonden (oprettet ved lov nr. 1209 af 27. december 1996) er der  

 blevet indført tilskud til elbesparelser i boliger og offentlige  

 institutioner, dels ved omstilling af elopvarmede bygninger til kollektiv  

 varmeforsyning, dels ved tilskud til elbesparende apparater.
Der kan  

 endvidere gives tilskud til el- og varmebesparelser i erhvervsvirksomheder  

 efter den allerede eksisterende tilskudsordning til energibesparelser i  

 erhvervsvirksomheder.
På finansloven for 1997 (§ 23.74.13) er afsat en tilsagnsramme på 20 mio.  

 kr. til produktrettede energibesparelser i boliger og offentlige  

 institutioner.
Der er i 1997 givet tilskud indenfor denne ramme med henblik  

 på at igangsætte en mere langsigtet indsats på området.
Nærværende lovforslag  

 fastlægger de fornødne permanente rammer (tilskudskriterier, administrative  

 bestemmelser etc.) for tilskudsordningens opbygning og drift.
Lovforslagets hovedindhold Ved lovforslaget indføres en tilskudsordning til produktrettede  

 energibesparelser i boliger og offentlige institutioner.
Tilskudsgivningen  

 vil blive koncentreret omkring produkter, der kan fremme varmebesparelser og  

 effektiv produktion af varme til rumopvarmning, såsom isolationsmaterialer,  

 lavenergivinduer, opvarmningsanlæg, jf. nf.
Formålet med at give produktrettede tilskud er at sikre, at der bliver  

 udviklet energieffektive produkter, og at disse bliver introduceret på  

 markedet.
Tilskuddene skal således medvirke til at skabe et kommercielt  

 bæredygtigt marked for de energieffektive produkter og at nedbryde de  

 økonomiske og holdningsmæssige barrierer for udbredelsen og anvendelsen af  

 disse produkter.
Tilskud skal gives i overensstemmelse med samfundsøkonomiske og  

 miljømæssige hensyn, så at der opnås størst mulig miljømæssig effekt af  

 tilskudsmidlerne.
Der skal således foretages en afvejning, hvor  

 energibesparelsen holdes op mod andre faktorer.
Ved vurderingen af den  

 miljømæssige effekt skal der først og fremmest lægges vægt på de miljømæssige  

 forbedringer, som følger af, at mere energieffektive produkter bliver  

 udviklet og får en større udbredelse.
Denne energibesparelse skal samtidig  

 afvejes overfor de øvrige miljøforhold, som er forbundet med frembringelse,  

 anvendelse og skrotning af det energieffektive produkt.
Der vil endvidere  

 kunne gives tilskud til udvikling af energieffektive produkter og  

 anvendelsesmetoder, således at disse bliver mindre miljøbelastende.
Der skal kunne gives tilskud til en række forskellige aktiviteter, som kan  

 fremme udbredelsen af energieffektive produkter: Produktudvikling,  

 markedsføring samt initiativer, der sikrer, at forbrugerne anskaffer  

 produkterne, herunder tilskud til køb af særlig energieffektive produkter.  

 Hovedsigtet med tilskudsordningen vil således være produktorienteret, men der  

 vil også kunne gives tilskud til at fremme en energieffektiv anvendelse af  

 produkter gennem holdningbearbejdelse etc., idet anvendelsen af produkterne  

 også har betydning for, hvorvidt energibesparelserne bliver gennemført.
Der  

 vil således f.eks. kunne gives tilskud til informations- og  

 demonstrationskampagner.
 Ved valget mellem aktiviteter skal hensynet til markedsforholdene  

 inddrages, således at man vælger de aktiviteter, der har størst effekt på  

 udbredelsen af produkterne.
Der vil kunne gives tilskud til en række produkter, som har betydning for  

 energieffektiviteten.
Et vigtigt indsatsområde vil være udvikling af nye  

 miljø- og arbejdsmiljøvenlige isoleringsmaterialer og -metoder, herunder  

 papiruld (jf. i øvrigt bemærkningerne til forslagets § 1). Ved disse  

 produkter vil de energimæssige egenskaber kunne afvejes overfor miljøhensyn  

 og hensynet til arbejdsmiljøforhold, som er knyttet til produkterne.
Andre  

 væsentlige områder vil være lavenergivinduer og -ruder, energieffektive  

 fyringsanlæg etc.
Det er hensigten, at der som udgangspunkt ikke skal gives tilskud til  

 elbesparelser, idet Elsparefonden kan give statstilskud til udvikling,  

 udbredelse etc. af elbesparende apparater i boliger og offentlige  

 institutioner.
Hvis der f.eks. gives tilskud efter den her foreslåede  

 tilskudsordning til samlede informations- og demonstrationskampagner for  

 energibesparelser i boliger og institutioner, vil tilskuddet dog også kunne  

 dække den del af kampagnen, der drejer sig om elbesparelser.
 Der skal anlægges en fleksibel strategi for tildeling af tilskud, således  

 at midlerne kanaliseres til de produkter og tilskudsaktiviteter, hvor man  

 efter en konkret vurdering må forvente at kunne opnå de bedste resultater.  

 Energistyrelsen, som skal administrere tilskudsordningen, vil således efter  

 behov udarbejde tilskudsprogrammer, hvori områder, som skal prioriteres,  

 bliver udpeget, og hvorved der sættes rammer for anvendelsen af  

 tilskudsmidler.
 Tilskuddene skal administreres af Energistyrelsen, men visse  

 administrative og tekniske opgaver skal kunne uddelegeres til organisationer,  

 sagkyndige m.v. for at forenkle administrationen og inddrage ekstern  

 ekspertise.
Energistyrelsen skal koordinere administrationen af tilskuddene med andre  

 statslige tilskudsordninger, som har betydning for de produktrettede  

 energibesparelser, således at de samlede tilskudsmidler, som står til  

 rådighed, anvendes mest hensigtsmæssigt.
Herunder kan der blive tale om  

 fælles finansiering af projekter eller tilrettelæggelse af fælles  

 aktiviteter.
Der skal især koordineres med følgende ordninger:
 - Ved lovforslaget om ændring af miljøbeskyttelsesloven, som fremsættes i  

 denne Folketingssamling, sker der en væsentlig udvidelse af tilskud til  

 renere produkter m.v.; denne tilskudsordning administreres af Miljøstyrelsen.  

 Efter denne ordning kan der gives tilskud til udvikling og afsætning af  

 renere produkter, hvorved produkternes miljøbelastning vurderes fra vugge til  

 grav.
 - Miljø- og Energiministeriets Energiforskningsprogram, som administreres  

 af Energistyrelsen, giver fortrinsvis tilskud til indledende stadier af  

 forskning og udvikling.
- I medfør af lov om statstilskud til energibesparelser m.v. i  

 erhvervsvirksomheder kan der bl.a. gives tilskud til udbredelse i  

 erhvervsvirksomheder af udstyr eller komponenter, der er særlig  

 energieffektive.
Denne ordning administreres af Energistyrelsen.
- Elsparefonden giver tilskud til elbesparelsesaktiviteter i boliger og  

 offentlige institutioner; Energistyrelsen udmelder forudsætninger for fondens  

 tilskudspolitik.
Der vil være behov for koordinering af initiativer mellem de  

 to tilskudsordninger, idet målgrupper, aktivitetsområder m.v. ofte vil være  

 sammenfaldende.
 - Endvidere vil Energistyrelsen forhandle med andre aktører på  

 energibesparelsesområdet, især forsyningsvirksomhederne, for at koordinere  

 initiativerne i fornødent omfang.
 - Der er støttemulighederne i den nugældende og den nye byfornyelseslov i  

 forbindelse med renovering af boliger, som vil kunne falde sammen med de her  

 foreslåede tilskud til køb og installation af energieffektive produkter.
 Energistyrelsen vil sædvanligvis forelægge tilskudsprogrammerne for det af  

 miljø- og energiministeren nedsatte Energimiljøråd for at sikre sammenhængen  

 med det arbejde, som foregår i dette råd.
 Ved behandlingen af de enkelte indsatsområder vil Energistyrelsen kunne  

 nedsætte rådgivende udvalg med repræsentanter for de berørte brancher,  

 forbrugere m.v.
 Der vil med mellemrum blive foretaget ekstern evaluering af de resultater,  

 som er opnået ved tilskudsordningen.
Økonomiske og administrative konsekvenser Lovforslaget etablerer en tilskudsordning med en årlig tilsagnsramme, som  

 i finansloven for 1997 er budgetteret med følgende tilsagnsrammer: 45 mio.  

 kr. i 1998, 40 mio. kr. i 1999 og 30 mio. kr. i 2000. I finansloven for 1997  

 er der afsat en tilsagnsramme på 20 mio. kr. til produktrettede  

 energibesparelser.
En ikke udnyttet del af tilsagns- og/ eller udbetalingsrammen kan  

 overføres til følgende år.
Annullerede tilsagn og tilskud, der tilbagebetales  

 i henhold til gældende bestemmelser, giver også i følgende finansår adgang  

 til afgivelse af nye tilsagn om tilskud samt udbetaling heraf.
 Udgifter til anskaffelse af energieffektive produkter til  

 udlejningsejendomme ventes at udløse mindre huslejeforhøjelser og vil derfor  

 medføre merudgifter til individuel boligstøtte.
Særlige driftsudgifter til fremme af tilskudsordningen, herunder til  

 udvikling, etablering og drift af edb-systemer til administration af  

 ordningen, og til evaluering af ordningen kan afholdes inden for tilsagns- og  

 udbetalingsrammen.
Tilsvarende gælder udgifter til administrative opgaver,  

 som henlægges til organer udenfor Miljø- og Energiministeriet, jf. forslagets  

 § 4.
 De administrative opgaver i Miljø- og Energiministeriet i forbindelse med  

 tilskudsordningen ventes afholdt inden for de bestående rammer.
Miljømæssige konsekvenser Ifølge regeringens energihandlingsplan Energi 21 forventes det, at de  

 produktrettede energibesparelser skal kunne reducere Danmarks samlede  

 CO2-emissioner med 0,6 % i 2005, svarende til årligt 0,35 mio. tons CO2. Til  

 sammenligning er Danmarks CO2-målsætning for perioden frem til 2005 en samlet  

 reduktion på 20 %. Samtidig er det målet med ordningen at foretage  

 produktudvikling af energieffektive produkter og anvendelsesmetoder, så at de  

 bliver mindre miljøbelastende; indenfor isoleringsmaterialer vil  

 arbejdsmiljøhensyn kunne inddrages.
Erhvervsmæssige konsekvenser De vil ikke kunne gives tilskud til at gennemføre energibesparende  

 foranstaltninger i erhvervsvirksomheder efter den foreslåede ordning.
 Tilskudsordningen vil have en vis positiv erhvervs- og  

 beskæftigelsesmæssig virkning, idet tilskuddet vil fremme udvikling,  

 udbredelse og installering af lavenergiprodukter.
 Udførelsen af tilskudsberettigede opgaver vil blive udbudt efter gældende  

 regler om udbud af statslige opgaver.
Forholdet til EU-retten Forslagets bestemmelser om tilskud til udvikling af nye energieffektive  

 produkter ( § 1, stk. 2, nr. 1) rejser spørgsmål i forhold til  

 statsstøttereglerne i EF-traktaten.
Disse bestemmelser er derfor blevet  

 notificeret for Europa-Kommissionen, jf. bestemmelserne i Traktatens art. 93,  

 stk. 3, i forbindelse med fremsættelsen af lovforslaget.
Kommissionens  

 godkendelse skal foreligge, før de notificerede dele af lovforslaget sættes i  

 kraft.
 Bestemmelser, som fastsætter nærmere retningslinier om anvendelse af  

 tekniske forskrifter og standarder, anses for omfattet af EF-reglerne om en  

 informationsprocedure med hensyn til tekniske standarder og forskrifter.  

 Sådanne bestemmelser vil blive notificeret efter de nævnte regler inden deres  

 ikrafttræden.
 Ved fastsættelsen af tilskudsbetingelser og tilskudsstørrelser vil  

 EF-rammebestemmelserne for statsstøtte til forskning og udvikling,  

 statsstøtte til miljøbeskyttelse og statsstøtte til små og mellemstore  

 virksomheder blive lagt til grund.
 Forslagets øvrige bestemmelser anses ikke for at have EU-retlige aspekter.  

 Ved tilskud til markedsføring og anskaffelse vil produkter, som omfattes af  

 pågældende tilskudsordning, blive udvalgt efter objektive, saglige og ikke  

 diskriminerende kriterier.
Bemærkninger til de enkelte bestemmelser Til § 1 Ved forslaget indføres der statstilskud til at fremme produktrettede  

 energibesparelser i boliger og i offentlige institutioner.
Tilskuddene  

 koncentreres om produkter, der kan fremme varmebesparelser og effektiv  

 produktion af varme til rumopvarmning (om elbesparelser henvises til de  

 almindelige bemærkninger).
Tilskud skal gives i overensstemmelse med samfundsøkonomiske og  

 miljømæssige hensyn.
Med hensyn til kriterier for at give tilskud, samarbejde  

 med andre tilskudsordninger m.v. henvises i øvrigt til omtalen under de  

 almindelige bemærkninger.
Tilskudsordningen omfatter husholdningsområdet, d.v.s. boliger, og  

 offentlige institutioner.
Boliger omfatter en- og tofamiliehuse og  

 beboelsesejendomme uanset ejerform.
Med offentlige institutioner menes  

 institutioner med offentligt formål, som drives af staten, kommuner,  

 amtskommuner, selvejende institutioner og lignende i egne eller lejede  

 bygninger.
Ifølge forslagets § 6, stk. 1, nr. 3, kan miljø- og  

 energiministeren fastsætte nærmere regler om, hvilke kategorier af boliger og  

 institutioner der kan få tilskud.
 De tilskudsberettigede aktiviteter er nævnt i stk. 2 . Der kan  

 fastsættes nærmere bestemmelser om afgrænsning af tilskudsberettigede  

 aktiviteter og om tilskudsstørrelser, jf. § 6, stk. 1, nr. 1 og 2 .  

 Tilskuddene vil blive fastsat ud fra en vurdering af støttebehov, ventet  

 effekt af aktiviteten o.l. (om tilskud til produktudvikling henvises til  

 næste afsnit).
Der kan ifølge nr. 1 gives tilskud til udvikling af nye  

 energieffektive produkter.
Tilskuddet kan gives til en producent, en teknisk  

 sagkyndig institution eller en forskningsinstitution.
Tilskudsstørrelser og  

 -kriterier vil blive fastsat i overensstemmelse med EF-rammebestemmelserne om  

 statsstøtte til forskning og udvikling, statsstøtte til miljøbeskyttelse og  

 om statsstøtte til små og mellemstore virksomheder.
Udvælgelsen af  

 tilskudsberettigede projekter vil ske efter objektive, saglige og rimelige  

 kriterier.
Et vigtigt indsatsområde inden for udvikling af nye energibesparende  

 produkter vil være udvikling af nye miljø- og arbejdsmiljøvenlige  

 isoleringsmaterialer og -metoder, herunder papiruld.
Herudover vil en række  

 andre produkter kunne få tilskud, såsom lavenergivinduer og -ruder,  

 ventilationssystemer, døre og energieffektive opvarmningsanlæg.
 Ifølge nr. 2 kan der gives tilskud til initiativer til at fremme  

 markedsføring og anskaffelse af energieffektive produkter, herunder tilskud  

 til køb eller installation af produkterne (f.eks. lavenergivinduer og -ruder,  

 fyringsanlæg). Der er tale om en bred kategori af aktiviteter, som skal  

 sikre, at lavenergiprodukter i praksis får et gennembrud på markedet og slår  

 igennem i forbrugsleddet.
Hvad angår markedsføringen, kan der f.eks. gives tilskud til  

 brancheforeninger eller andre organisationer m.v. til dækning af udgifter,  

 der er forbundet med at indgå og gennemføre aftaler om udbud og markedsføring  

 af energieffektive produkter.
Det vil især dreje sig om aftaler om, at mindre  

 energieffektive produkter fremover ikke skal markedsføres (frivillige  

 normer), eller aftaler om, at produkterne skal forsynes med oplysninger om  

 energiforbrug (energimærkning o.l).
 Endvidere kan der gives tilskud til informationskampagner, der skal  

 motivere forbrugerne til at vælge lavenergiprodukter, og til uddannelse af  

 forhandlere, installatører etc. i at markedsføre lavenergiprodukter o.l.  

 Tilskuddene vil blive givet til andre led end producentleddet.
Der vil kunne gives tilskud til almennyttige boligorganisationer,  

 offentlige institutioner m.v. til at sikre udbredelsen af lavenergiprodukter,  

 f.eks. tilskud til anskaffelse af de mest energieffektive produkter og støtte  

 til informationsaktiviteter.
Disse forbrugerkategorier køber ind i større  

 mængder og kan derved i deres indkøbspolitik påvirke afsætningsmulighederne  

 væsentligt.
Tilskuddet kan eventuelt knyttes sammen med udviklingskontrakter,  

 som boligselskaber m.v. indgår med producenter om udviklingen af  

 energieffektive produkter.
Endvidere kan der gives tilskud til kunden ved køb af nye energieffektive  

 produkter samt installation af disse, f.eks. energieffektive  

 opvarmningsanlæg.
Tilskuddet kan begrænses til introduktionsfasen for at  

 nedbringe prisen for de første eksemplarer, som leveres.
Det kan gøres til en  

 betingelse for tilskud, at forbrugeren samtidig afleverer tilsvarende, mindre  

 effektive produkter.
Tilskud til anskaffelse af energieffektive produkter vil kunne udgøre en  

 større eller mindre del af prisforskellen mellem dette produkt og et  

 gennemsnitligt produkt.
Tilskuddet vil blive fastsat som standardbeløb og vil  

 sædvanligvis udgøre et mindre beløb pr. modtager.
Tilskud til forbrugernes køb af energieffektive produkter vil blive  

 organiseret i kampagner, hvor forbrugerne i en periode kan få tilskud til køb  

 af produktet.
Udbetalingen af tilskuddet vil bl.a. kunne ske ved, at  

 forbrugeren i forbindelse med købet får udleveret en anvisning på  

 tilskudsbeløbet.
Der vil blive udvalgt en koordinator for den enkelte  

 kampagne, eksempelvis en organisation, en forsyningsvirksomhed m.v.  

 Koordinatoren skal bl.a. informere forbrugerne om tilskudsmulighederne, indgå  

 aftale med forhandlere af produktet om deres medvirken, forestå anvisningen  

 af tilskud og eventuelt sørge for skrotning af brugte produkter.
Om  

 koordinatorens funktioner henvises til bemærkningerne til § 4.
Der kan gives tilskud til ledsagende installationsarbejder, som er  

 nødvendige ved anvendelsen af det energieffektive produkt.
Udbetalingen kan  

 ske efter samme retningslinier som tilskud til selve anskaffelsen.
Tilskuddet  

 vil blive givet som standardbeløb til dækning af en større eller mindre andel  

 af de skønnede gennemsnitlige udgifter.
Endvidere kan der ifølge nr. 3 gives tilskud til initiativer til at  

 fremme en energieffektiv anvendelse af produkter.
Initiativerne skal fremme  

 en energieffektiv adfærd i husholdninger og institutioner, dels ved  

 benyttelsen af allerede anskaffede produkter, dels ved valget af nye  

 produkter.
Tilskuddet kan gives til energirådgivning, oplysningskampagner,  

 efteruddannelse o.l.
 Ifølge nr. 4 kan der gives tilskud til undersøgelser, forsøgs- og  

 demonstrationsprojekter m.v. om mulighederne for at fremme produktrettede  

 energibesparelser.
Der vil kunne gives tilskud til både produktorienterede undersøgelser,  

 f.eks. måling af energieffektivitet i produkter, og adfærdsorienterede  

 undersøgelser, såsom undersøgelser af forbrugeradfærd og påvirkningen af  

 denne.
Eksempelvis vil der kunne gives tilskud til gennemførelsen af  

 informations- og demonstrationskampagner i nærmere bestemte offentlige  

 institutioner.
Tilskud til udvikling af produkter omfattes derimod af  

 bestemmelserne i nr. 1.
 Ved udvælgelsen af produkter, som indgår i tilskudsberettigede  

 markedsførings- og demonstrationsaktiviteter m.v., vil der blive anvendt  

 saglige, objektive og ikke diskriminerende kriterier.
 Energistyrelsen kan efter stk. 3 træffe bestemmelse om prioritering  

 af nærmere angivne kategorier af tilskudsberettigede aktiviteter og om  

 fordeling af tilskudsmidler mellem forskellige kategorier af  

 tilskudsberettigede aktiviteter.
Det er hensigten, at Energistyrelsen som et led i administrationen af  

 tilskudsordningen skal udarbejde tilskudsprogrammer for de væsentligste  

 indsatsområder og opstille budgetter for fordelingen af midler til disse  

 inden for de rammer, som følger af finansloven.
Der skal dog kunne afsættes  

 midler til at tage andre initiativer op ved siden af de aktiviteter, som er  

 medtaget i tilskudsprogrammerne.
Ved prioriteringen skal der lægges vægt på,  

 at tilskudsmidlerne bliver anvendt, hvor der kan ventes størst  

 samfundsøkonomisk og miljømæssig effekt.
Denne prioritering vil skabe  

 gennemsigtighed for potentielle ansøgere om tilskud.
Tilskudsprogrammerne skal udarbejdes og revideres efter behov.
De enkelte  

 tilskudsaktiviteter og spørgsmålet om deres varighed vil blive evalueret i  

 lyset af de indhentede resultater og erfaringer.
Til § 2 Når de tilskudsberettigede aktiviteter udføres af erhvervsvirksomheder  

 (udvikling, installation m.v.), er det ifølge stk. 1 en betingelse for  

 at give tilskud, at virksomheden er momsregistreret.
Dette gælder ikke  

 tilskud til almene boligorganisationer m.fl., som ikke er momspligtige, og  

 tilskud til forbrugerne.
 Det følger af stk. 2 , at den del af udgifterne til  

 installationsarbejder i boliger, som svarer til tilskudsbeløbet, ikke kan  

 udløse lejeforhøjelser og ikke kan afskrives på vedligeholdelseskontoen.
Til § 3 Ordningen administreres af Energistyrelsen, som ifølge stk. 1  

  meddeler tilsagn om tilskud.
Der kan fastsættes nærmere regler om indholdet  

 af ansøgninger og om meddelelse af tilsagn, jf. § 6, stk. 1, nr. 4 og  

 5. Energistyrelsen kan foretage en samlet vurdering af ansøgninger om  

 tilskud på bestemte tidspunkter af året.
 Tilskud kan gives efter individuel ansøgning eller efter afholdelse af  

 udbud (f.eks. udbud af opgaver vedrørende produktudvikling,  

 informationskampagner etc.). Udbud vil ske efter gældende regler for udbud af  

 offentlige kontrakter.
 Energistyrelsen kan som led i tilskudsprogrammer afholde idekonkurrencer  

 (eksempelvis konkurrencer om tilrettelæggelse og gennemførelse af  

 informationskampagner om energieffektivisering i kommunale institutioner  

 m.v.).
 Ved projekter af længere varighed vil der kunne gives tilsagn om periodisk  

 udbetaling af dele af tilskuddet, efter at tilsvarende dele af aktiviteten er  

 gennemført, og afholdelsen af de dermed forbundne udgifter er dokumenteret.
Et tilsagnsbeløb kan ikke forhøjes.
Et tilsagn vil kunne bortfalde efter  

 bestemmelserne i stk. 5 . Efter omstændighederne kan et tilsagn  

 ændres, f.eks. således at tilsagnet reduceres, hvis et tilskudsberettiget  

 projekt reduceres i omfang p.g.a. indtrufne forhold.
Der kan fastsættes  

 nærmere regler om ændring af tilsagn efter bestemmelserne i § 6, stk. 1,  

 nr. 5.
Energistyrelsen udbetaler tilskuddet, jf. stk. 2 , når aktiviteten  

 er udført og udgifterne afholdt.
Tilskud udbetales til den, der har afholdt  

 udgifterne.
Ved udbetalingen påses, at aktiviteten er udført, og at  

 betingelserne for at udbetale tilskuddet i øvrigt er opfyldt.
Tilskuddet skal beregnes på grundlag af nødvendige medgåede udgifter til  

 at gennemføre aktiviteten.
Der kan fastsættes nærmere regler, jf. § 6,  

 stk. 1, nr. 1 og 2 , om afgrænsning af tilskudsberettigede arbejder og om  

 beregningen af tilskud.
Der kan fastsættes nærmere bestemmelser, jf. § 6, stk. 1, nr. 6 ,  

 om udbetalingen af tilskud, herunder fornødne rimelige frister for udførelsen  

 af aktiviteten.
Videre kan der fastsættes bestemmelser om, at tilskud skal  

 udbetales direkte til tilskudsmodtagerens konto i et pengeinstitut jf. §  

 6, stk. 1, nr. 7.
 Ved tilskud til forbrugeren til anskaffelse af energieffektive produkter  

 kan der fastsættes en enkel procedure, f.eks. således at forbrugeren i  

 forbindelse med købet får udleveret en anvisning på udbetaling af tilskuddet,  

 jf. i øvrigt bemærkningerne til § 1, stk. 2, nr. 2.
Der kan endelig efter § 6, stk. 1, nr. 8, fastsættes bestemmelser  

 om tilsyn, kontrol, regnskab og revision.
Disse bestemmelser skal sikre  

 fornøden dokumentation for, at tilskudsmodtageren er berettiget til  

 tilskuddet.
 Bestemmelserne i stk. 3 om, at aktiviteten ikke må være påbegyndt,  

 før der gives tilsagn, og om frister for opgavens gennemførelse svarer til  

 bestemmelser i andre tilskudslove.
 Ved bestemmelsen i stk. 4 pålægges tilskudsansøgeren en  

 oplysningspligt overfor Energistyrelsen, når styrelsen anmoder om oplysninger  

 til behandlingen af spørgsmål om tilskudsberettigelse.
Stk. 5 indeholder bestemmelser om bortfald af tilsagn og  

 tilbagebetaling af udbetalt tilskud.
Bestemmelsen om tilbagebetaling af  

 udbetalt tilskud vil kun finde anvendelse i særlige tilfælde, hvor  

 tilskudsmodtagerens forhold taler herfor.
 I stk. 6 præciseres, at der kan afgives tilsagn om tilskud ud over  

 finansåret.
Til § 4 Administrationen og afgørelseskompetencen ved tilsagn og udbetaling af  

 tilskud skal i nærmere fastsat omfang kunne henlægges til andre myndigheder,  

 offentlige eller private sagkyndige institutioner, virksomheder eller  

 organisationer m.v.
Det vil bl.a. dreje sig om opgaven som koordinator af  

 standardtilskud til køb af produkter (jf. bemærkningerne til § 1, stk. 2, nr.  

 2). Formålet er at inddrage sagkyndig kompetence og etablere en fleksibel og  

 enkel administration.
 Bestemmelserne om udbud af offentlige tjenesteydelser vil finde anvendelse  

 på området.
 Der kan fastsættes bestemmelser om den pågældendes ansvar og kompetence,  

 jf. bestemmelserne i § 6, stk. 2 , således at ansvaret for de  

 administrative og regnskabsmæssige opgaver bliver fastlagt.
Til § 5 Det følger af stk. 1 , at Energistyrelsens afgørelser om tilskud  

 ikke kan indbringes for miljø- og energiministeren.
Når afgørelser henlægges til andre, som nævnt i § 4, kan disses afgørelser  

 ifølge stk. 2 påklages til Energistyrelsen inden for 4 uger efter, at  

 afgørelsen er meddelt til pågældende.
Efter stk. 3  kan miljø- og  

 energiministeren dog bestemme, at afgørelserne i nærmere angivet omfang ikke  

 kan påklages.
Det er hensigten at udelukke klageadgang i sagstyper, hvor  

 afgørelsen træffes på et enkelt og overskueligt grundlag.
 Klager over udbud behandles efter de almindelige regler om klage over  

 offentlige udbud.
Til § 6 Miljø- og energiministeren kan efter bestemmelserne i stk. 1-4  

  fastsætte nærmere regler om tilskudsordningens tilrettelæggelse og  

 administration.
 Vedrørende stk. 1 henvises til omtalen af de enkelte led under  

 bemærkningerne til §§ 1, 3 og 4.
Der kan ifølge stk. 2 fastsættes regler om udførelsen af opgaver,  

 som er henlagt til andre efter bestemmelserne i § 4, herunder om pågældendes  

 kompetence og ansvar i forbindelse med administrationen af opgaverne.
Der kan  

 herunder fastsættes bestemmelser om, hvorledes koordinatoren skal udføre sine  

 opgaver ved sager om standardtilskud til køb af energieffektive produkter,  

 bl.a. ved meddelelse af tilsagn og anvisning af tilskud til udbetaling.
Efter stk. 3 kan tilskud gøres betinget af, at produkter, som der  

 gives tilskud til, samt dertil hørende bygninger eller anlæg opfylder nærmere  

 angivne krav til energieffektivitet eller miljøpåvirkning eller opfylder krav  

 til dokumentation af disse forhold.
Der kan stilles krav om overholdelse af  

 energi- og miljøstandarder eller krav om, at produkter skal være energi- og  

 miljødeklarerede.
Hvor der findes fælles standarder, vil disse blive lagt til  

 grund.
Miljø- og energiministeren kan ifølge stk. 4 bestemme, hvorvidt der  

 kan gives tilskud til aktiviteter, som også kan få tilskud efter anden  

 lovgivning.
Andre tilskudsordninger på området er omtalt i de almindelige  

 bemærkninger.
 Det er hensigten, at Energistyrelsen ved administrationen af tilskud skal  

 kunne tage stilling til samfinansiering med andre, relevante  

 tilskudsordninger, hvis dette er hensigtsmæssigt for at opnå en effektiv  

 anvendelse af tilskudsmidlerne.
Det fremgår af stk. 5 , at miljø- og energiministerens beføjelser  

 efter lovforslagets bestemmelser kan overdrages til Energistyrelsen.
Det  

 drejer sig om ministerens beføjelser efter § 4 (overdragelse til andre af  

 visse administrative opgaver), § 5, stk. 3 (afskærelse af klageadgang i  

 afgørelser, som er henlagt til andre), § 6, stk. 1-4 (regler om lovens  

 gennemførelse i øvrigt), § 6, stk, 6 (indhentning af oplysninger) samt § 8  

 (fastsættelse af lovens ikrafttræden).
 Bestemmelserne i stk. 6 om indhentning af oplysninger svarer til  

 bestemmelserne i anden tilskudslovgivning.
Til § 7 I § 7 foreslås straf med bøde ved overtrædelse af loven eller  

 bestemmelser, udstedt i medfør af loven.
Bestemmelsen svarer til  

 straffebestemmelserne i en række andre tilskudslove.
Til § 8 Europa-Kommissionens godkendelse efter statsstøttereglerne skal foreligge,  

 før bestemmelser om tilskud til udviklingsaktiviteter (§ 1, stk. 2, nr. 1)  

 kan sættes i kraft.
 Det er hensigten, at forslagets bestemmelser i øvrigt vil blive sat i  

 kraft snarest muligt efter vedtagelsen.
Til § 9 Der foreslås indsat en ny bestemmelse i ligningslovens § 7 F, stk. 1, som  

 nr. 13, hvorefter tilskud, der gives til forbrugerne ved køb af nye  

 energieffektive produkter samt til installation af disse, som nævnt i § 1,  

 stk. 1, nr. 2 i nærværende lov, ikke medregnes til modtagerens skattepligtige  

 indkomst.
Skriftlig fremsættelse (14. november 1997) Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om statstilskud til produktrettede  

 energibesparelser.
(Lovforslag nr.
L 70).
 Lovforslaget om statstilskud til produktrettede energibesparelser er et  

 led i opfølgningen på regeringens handlingsplan Energi 21.
Der skal kunne gives tilskud til at udvikle og udbrede energieffektive  

 produkter, som anvendes i boliger og offentlige institutioner.
Tilskuddene  

 skal koncentreres om varmebesparelser og effektiv produktion af varme til  

 rumopvarmning.
De produkter, som kan få tilskud, vil især være miljøvenlige  

 isoleringsmaterialer, lavenergivinduer og -ruder, effektive opvarmningsanlæg  

 m.v.
Den foreslåede tilskudsordning vil supplere eksisterende tilskudsordninger  

 til energibesparelser på andre områder.
Elbesparelser i boliger og offentlige  

 institutioner kan således få tilskud fra Elsparefonden, mens el- og  

 varmebesparelser i erhvervsvirksomheder kan få tilskud efter  

 tilskudsordningen til energibesparelser i erhvervsvirksomheder.
 Det vurderes, at de produktrettede energibesparelser vil kunne reducere  

 Danmarks samlede CO2-emissioner med 0,6 % i 2005. Det samlede reduktionsmål i  

 Energi 21 er 20 %.
