FORORD Reglerne i dansk lovgivning om social sikring suppleres af en række  

 EF-regler, som koordinerer anvendelsen af lovgivningen i de forskellige  

 medlemsstater for personer, der flytter inden for EF.
Kendskab til disse  

 EF-regler er af betydning ved administrationen af dansk lovgivning, når der  

 opstår spørgsmål om rettigheder for personer med bopæl eller beskæftigelse i  

 EF.
 I december 1986 udsendte Sikringsstyrelsen »Vejledning om social  

 sikring for vandrende arbejdstagere.« Da EF-reglerne og dansk lovgivning  

 siden er ændret, erstatter denne vejledning Sikringsstyrelsens vejledning af  

 december 1986. Målgruppen for denne vejledning er ikke blot de kommunale  

 forvaltninger, men alle med behov for viden om personers sociale  

 sikringsrettigheder inden for EF.
EF-reglerne findes i forordning (EØF) 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet.
Regler om den praktiske  

 gennemførelse af forordning 1408/71 findes i forordning (EØF) 574/72.
Når aftalen mellem EF og EFTA-landene Norge, Sverige, Finland, Island,  

 Østrig og Liechtenstein om det Europæiske Økonomiske Samarbejdsområde, den såkaldte EØS-aftale træder i kraft  

 (formentlig den 1. januar 1994), skal reglerne i forordning 1408/71 også  

 anvendes i disse lande og for disse landes statsborgere.
Vejledningen handler  

 derfor om social sikring i forholdet mellem Danmark og sytten andre lande.
 Vejledningen består af syv hæfter, der er udarbejdet af Socialministeriet,  

 Sundhedsministeriet, Arbejdsskadestyrelsen, Direktoratet for  

 Arbejdsløshedsforsikringen og Arbejdsmarkedets Tillægspension (ATP).
 Juli 1993.
-------------------------------------------------------------------- -INDHOLDSFORTEGNELSE Præsentation af hæfte 2 Stikordsregister -------------------------------------------------------------------- PRÆSENTATION AF HÆFTE 2 Dette hæfte indeholder vejledende bemærkninger til reglerne i  

 forordningerne 1408/71 og 574/72 om sygehjælp til arbejdstagere og  

 selvstændige erhvervsdrivende m.fl.
 Hæftet er udarbejdet til brug for ansatte i kommuner og amtskommuner, som  

 i det daglige er beskæftiget med rådgivning om sygesikring ved rejser inden  

 for EF.
I hæftet gives efter indledningen en kortfattet beskrivelse af  

 forordningernes anvendelsesområde, personkredsen samt reglerne for, hvilken  

 stats lovgivning en person er omfattet af.
En uddybende beskrivelse heraf  

 findes i hæfte 1.
Herefter følger en omtale af forordningens regler om sygehjælp og samtidig  

 beskrives, hvilke blanketter der skal anvendes.
I bilag 1 er omtalt,  

 hvorledes de enkelte blanketter skal udfyldes.
Det bemærkes, at når det i vejledningen er anført, at en administrativ  

 funktion varetages af amtskommunen eller kommunen, så udtrykker dette alene  

 den mest almindeligt forekommende funktionsdeling mellem amter og kommuner.  

 Sundhedsministeriet er bekendt med, at den lokale administration kan være  

 tilrettelagt anderledes end anført.
Det er ikke hensigten med vejledningen at  

 gribe ind over for den lokale fordeling af de administrative funktioner.
De amtskommunale funktioner varetages også af København og Frederikberg  

 kommune.
En henvisning til amtskommunen, betyder derfor  

 amtskommunen/Københavns og Frederiksberg kommuner.
 Hæftet er Sundhedsministeriets første vejledning om sygehjælpsrettigheder  

 for personer, som rejser inden for EF, og Sundhedsministeriet modtager gerne  

 forslag til forbedringer af vejledningen.
 Sundhedsministeriet, der i øvrigt gerne bistår med yderligere såvel  

 mundtlig som skriftlig rådgivning, kan kontaktes på adressen Herluf Trolles  

 Gade 11, 1052 København K, eller på telefon nr. 33 92 33 60.
-------------------------------------------------------------------- INDLEDNING Hæftets indhold 1. Hæfte 2 indeholder vejledende bemærkninger om de  

 behandlingsrettigheder ved sygdom, svangerskab og fødsel, som er omtalt i  

 forordningens afsnit III, kapitel 1 om sygdom og moderskab, og  

 gennemførelsesforordningens afsnit IV, kapitel 1 og 2. Reglerne om  

 kontantydelser ved sygdom m.v. er beskrevet i hæfte 3.
 2. Endvidere indeholder hæftet nogle kortfattede  

 bemærkninger om ydelser ved dødsfald, dvs. begravelseshjælp, som er omtalt i  

 forordningens afsnit III, kapitel 5, og gennemførelsesforordningens afsnit  

 IV, kapitel 5.
Omfattet dansk lovgivning 3. Forordningens afsnit III, kapitel 1 og 5, omfatter  

 en persons rettigheder efter følgende danske love:
Lov om offentlig sygesikring Lov om sygehusvæsenet Lov om svangerskabshygiejne og fødselshjælp 4. Forordningens sygehjælpsrettigheder til  

 familiemedlemmer, efter ovennævnte danske love, tilkommer en  

 ægtefælle/samlever samt børn og unge under 18 år (tidligere kun børn under 16  

 år).
Rejsesygesikringen 5. I tilfælde af sygdom under ferierejse i EF-stater  

 anvendes den offentlige rejsesygesikring, der administreres af Europæiske  

 Rejseforsikring A/S.
Dels fordi rejsesygesikringen giver en bedre sikring end  

 sikringen via EF-reglerne (rejsesygesikringen omfatter f.eks. lægeordineret  

 hjemtransport, hvilket ikke er dækket af EF- reglerne). Dels fordi det ved  

 aftalerne med de øvrige EF-stater om afkald på refusion af sygehjælpsudgifter  

 er forudsat, at udgifter til sygehjælp til danske sikrede primært dækkes af  

 Danmark via rejsesygesikringen.
 6. Rejsesygesikringen dækker personer, som er omfattet  

 af den danske sygesikring og er i besiddelse af et gult sygesikringsbevis, et  

 særligt legitimationsbevis eller et særligt rejsesygesikringsbevis.
 7. Rejsesygesikringen giver ret til lægehjælp,  

 lægeordineret medicin og sygehusbehandling på almindelig sygehusklasse m.m.,  

 når der opstår behov herfor under rejser i blandt andet EF.
 8. Rejsesygesikringen, der er begrænset til  

 sygdomstilfælde m.v., der opstår inden for den første måneds ophold i  

 udlandet, gælder alene for ferierejser og studierejser for egen regning.  

 Rejser, hvori der på nogen måde indgår erhverv, er ikke omfattet af  

 rejsesygesikringen.
 9. Kun hvor et sygdomstilfælde ikke kan dækkes af  

 rejsesygesikringen, kan dækning via EF-forordningens regler komme på tale.
-------------------------------------------------------------------- Generelt om 1408/71 og 574/72 Hvad er en forordning 10. En forordning er ifølge EF-retten et almengyldigt  

 regelsæt, ifølge hvilket borgerne i medlemsstaterne kan pålægges pligter, men  

 også påberåbe sig rettigheder, som er indeholdt i forordningen.
En forordning  

 kan derfor sammenlignes med en lov eller en bekendtgørelse.
Forordningernes anvendelsesområde 11. EF-forordning 1408/71 indeholder regler om  

 anvendelse af de enkelte staters sociale sikringslovgivening på personer, som  

 vandrer mellem medlemsstaterne.
 12. Til forordningen er knyttet  

 gennemførelsesforordning 574/72, som beskriver de praktiske regler og  

 procedurer, der skal følges, når forordningens regler anvendes.
Den geografiske afgrænsning 13. Forordning 1408/71 og 574/72 gælder i  

 EF-medlemsstaterne, dvs.
Belgien, Danmark, Frankrig, Grækenland, Holland,  

 Irland, Italien, Luxembourg, Portugal, Spanien, Storbritannien og Nordirland  

 (samt Gibraltar) og Tyskland.
Færøerne og Grønland 14. Færøerne og Grønland er ikke omfattet af EF's  

 geografiske anvendelsesområde.
Danske statsborgere, der har fast bopæl på  

 disse områder, er således ikke omfattet af forordningen.
Dog har danske  

 statsborgere med bopæl i Grønland ret til akut sygehjælp under midlertidigt  

 ophold i andre EF-stater end Danmark, ligesom statsborgere fra andre  

 EF-stater end Danmark har ret til akut sygehjælp under midlertidigt ophold i  

 Grønland, jf. forordning 1661/85.
EFTA-landene 15. Når aftalen om det Europæiske økonomiske  

 Samarbejdsområde (EØS-aftalen) mellem EF og EFTA-landene træder i kraft, skal  

 forordningens regler også anvendes i EFTA-landene og for disse landes  

 statsborgere.
De EFTA-lande, der har tilsluttet sig aftalen, er Finland,  

 Island, Norge, Sverige, Liechtenstein og Østrig.
Ny Nordisk Konvention om Social Sikring 16. På samme tidspunkt træder ny Nordisk Konvenvention  

 om Social Sikring i kraft.
Denne konvention anvendes kun på en forholdsvis  

 begrænset personkreds, nemlig statsborgere fra tredjelande, som er bosat i de  

 nordiske lande, samt det fåtal af nordiske statsborgere, som ikke er omfattet  

 af forordningens personkreds.
Den gældende nordiske regel om dækning af  

 merudgifter ved hjemtransport i forbindelse med sygdom, er dog gentaget i den  

 ny konvention, og denne regel gælder fortsat for alle personer, som har bopæl  

 i et nordisk land og er sygesikret der.
Der udgives en særskilt vejledning om  

 den ny nordiske konvention.
Personkredsen 17. Forordningen anvendes på arbejdstagere,  

 selvstændige erhvervsdrivende, arbejdsløse og sociale pensionister, som er  

 eller har været omfattet af lovgivningen i en EF-stat, og som er statsborgere  

 i en EF-stat, eller er statsløse eller flygtninge bosat på en EF-stats  

 område.
Forordningen anvendes endvidere på familiemedlemmer og efterladte, og  

 dette uanset hvilken nationalitet de måtte have.
Ligebehandlingsprincippet 18. Forordningen bygger på et ligebehandlingsprincip  

 hvilket betyder, at en person, som er omfattet af en stats lovgivning, har -  

 når han flytter eller tager ophold i en anden stat - de samme pligter og  

 rettigheder som borgerne i denne anden stat, medmindre andet følger af  

 særlige regler i forordningen.
 19. På sygehjælpsområdet fører  

 ligebehandlingsprincippet til, at den sygehjælp, der ydes i en EF-stat til  

 borgere fra en anden stat, skal gives på tilsvarende vilkår som for statens  

 egne borgere.
Lovvalgsreglerne 20. Hovedreglerne for, hvilken stats lovgivning en  

 person er omfattet af, er Om centrale begreber i forordningen skal bemærkes følgende:
Den kompetente stat 21. Betegnelsen den kompetente stat udtrykker, hvilken  

 stats lovgivning en person er omfattet af.
Den kompetente stat for  

 arbejdstagere er således som hovedregel den stat, hvori en lønnet  

 beskæftigelse faktisk udføres.
22. Arbejdstagere m.fl., der udsendes fra en EF-stat  

 til at udføre et arbejde i en anden EF-stat, kan dog fortsat være omfattet af  

 lovgivningen i den stat, hvorfra den pågældende udsendes.
En arbejdstager,  

 der f.eks. udsendes fra Danmark til at arbejde i Tyskland, kan således,  

 såfremt betingelserne herfor er opfyldt, være omfattet af dansk lovgivning,  

 selv om han i en periode rent fysisk arbejder i Tyskland.
I dette tilfælde er  

 Danmark altså fortsat den kompetente stat.
 23. For pensionister, der modtager en social pension  

 fra en EF- stat, men som flytter til en anden EF-stat, er den  

 pensionsudbetalende stat som hovedregel den kompetente stat.
Den kompetente institution 24. Ved den kompetente institution forstås oftest den  

 myndighed, som en sikret person er tilsluttet, og som skal betale for ydelser  

 efter forordningens regler.
De kompetente institutioner for så vidt angår  

 sygehjælp i Danmark er amtskommunerne/kommunerne.
Naturalydelser 25. Forordningen betegner en persons ret til sygehjælp  

 ved begrebet naturalydelser.
Begrebet er ikke nærmere defineret, men skal  

 forstås som retten til at modtage sygehjælp, herunder  

 læge-/tandlægebehandling, fødselshjælp, medicin, proteser og andet, enten  

 gratis, mod en vis betaling eller mod refusion.
 I denne vejledning betegnes retten til naturalydelser ved ordet sygehjælp.
Grænsearbejdere 26.Som grænsearbejder betragtes en person, som er beskæftiget på en  

 EF-stats område, men bosat på en anden EF-stats område, og som normalt kommer  

 hjem til sin bopæl hver dag eller mindst en gang om ugen.
Familiemedlemmer 27. Udtrykket et familiemedlem skal forstås som enhver  

 person, der betegnes eller anerkendes som familiemedlem eller betegnes som  

 hørende til husstanden ifølge den nationale lovgivning, hvorefter ydelser  

 udredes.
En person kan kun opnå rettigheder som familiemedlem, såfremt den  

 pågældende ikke er selvstændig sikret, dvs. er arbejdstager eller lignende,  

 da reglerne for arbejdstagers rettigheder i så fald skal anvendes.
 28. I forbindelse med sygehjælp afgøres spørgsmålet  

 om, hvem der kan betragtes som familiemedlem efter lovgivningen i  

 bopælsstaten.
 29. For personer omfattet af dansk lovgivning betegnes  

 en ægtefælle/samlever, samt børn og unge under 18 år som familiemedlemmer for  

 så vidt angår sygehjælpsrettigheder, jf. pkt. 4.
Yderligere oplysninger, hæfte 1 30. Yderligere oplysninger om forordningens  

 anvendelsesområde, den geografiske afgrænsning, lovvalgsreglerne samt  

 ligebehandlingsprincippet findes i hæfte 1.
-------------------------------------------------------------------- OPNÅELSE AF RET TIL SYGEHJÆLP Sammenlægningsprincippet 1408, art. 18 574, art. 15 og 16 31. Hvis en stats lovgivning indeholder bestemmelser  

 om, at en vis forsikrings-, beskæftigelses- eller bopælstid skal være optjent  

 for at opnå ret til en ydelse i staten, skal der ved en flytning til staten  

 medregnes forsikrings-, beskæftigelses- eller bopælsperioder, som er optjent  

 i en anden EF-stat.
32. Bestemmelser om sammenlægning af perioder for at  

 opnå en ydelse kendes inden for såvel sygesikrings- som sygehusloven, hvor  

 der er en ventetid på 6 uger fra tilflytningen til Danmark, forinden en  

 person opnår ret til gratis sygehjælp.
Undtaget er dog akut  

 sygehusbehandling, der gives til enhver person, som får behov for det under  

 ophold i Danmark.
 33. Sammenlægningsprincippet fører til, at der ved  

 flytninger mellem EF-staterne normalt ikke bliver tale om ventetid i den  

 stat, man flytter til.
Blanketter E 104 34. Dokumentation for sikringsperioder, der er optjent  

 i en anden EF-stat, gives ved, at myndighederne i den stat, hvis sikring en  

 person senest har været omfattet af, udsteder en blanket E 104. Blanketten  

 afleveres til myndighederne i tilflytningsstaten.
Dette er i Danmark den  

 kommune, man flytter til.
 35. Blanket E 104 udstedes i Danmark af den kommune,  

 som den pågældende senest har været sikret i, dvs. fraflytningskommunen.
-------------------------------------------------------------------- SYGEHJÆLPSRETTIGHEDER FOR ARBEJDSTAGERE,  

 SELVSTÆNDIGE Bopæl i den kompetente stat 36. Det er forordningens hovedprincip, at en  

 arbejdstager eller selvstændig erhvervsdrivende er omfattet af lovgivningen i  

 den stat, hvor pågældende er beskæftiget eller udøver selvstændigt erhverv.  

 Den pågældende er således socialt sikret og har ret til sygehjælp i denne  

 stat.
37. n person vil normalt være omfattet af lovgivningen  

 i den stat, hvor den pågældende er bosat.
Hvor en person er omfattet af en  

 EF- stats lovgivning, men er bosat eller midlertidigt opholder sig i en anden  

 EF-stat, skal de efterfølgende regler anvendes.
Bopæl i en anden stat end den kompetente stat 1408, art. 19 574, art. 17 38. En arbejdstager eller selvstændig  

 erhvervsdrivende, som bor i en stat A, men som er omfattet af lovgivningen i  

 en anden stat B, og som opfylder betingelserne for ret til sygehjælp i stat  

 B, har ret til sygehjælp såvel i stat A, hvor han bor, som i stat B, hvor han  

 er sikret.
 39. Sygehjælp i bopælsstaten A gives efter den  

 lovgivning, som gælder i denne stat, som om den pågældende var sikret der.
40. En arbejdstager, der hidtil har arbejdet og boet i  

 Danmark, og derfor har opfyldt betingelserne for ret til sygehjælp i Danmark,  

 og som udsendes af sin danske arbejdsgiver til at arbejde i Tyskland i f.eks.  

 18 måneder, har således ret til sygehjælp i Tyskland, hvor han nu tager  

 bopæl.
Da Danmark fortsat er den kompetente stat, har han også ret til  

 sygehjælp i Danmark.
41. Ret til at modtage sygehjælp i bopælsstaten  

 tilkommer også arbejdstagerens eller den selvstændige erhvervsdrivendes  

 familiemedlemmer, som er bosat i en anden stat end den kompetente stat.
Dette  

 gælder også, selvom arbejdstageren ikke bor i samme stat som familien.
1408, afs.
II 42. Personer, som bor i en stat, men er omfattet af en  

 anden stats lovgivning, vil normalt være følgende:
 Ovennævnte betyder i praksis følgende:
43. I denne situation vil en arbejdstager, en  

 selvstændig erhvervsdrivende eller disses familiemedlemmer ved flytning til  

 Danmark fra bosættelsen have de samme rettigheder og pligter, som gælder for  

 andre bosatte i Danmark.
Sygesikrings- og sygehuslovens krav om 6 ugers  

 ventetid gælder således ikke for disse personer, såfremt de foreviser  

 dokumentation for at være sikret i en anden EF-stat.
Blanketter E 106 44. En arbejdstagers eller selvstændig  

 erhvervsdrivendes rettigheder dokumenteres ved, at den pågældende i den  

 danske bopælskommune foreviser en blanket E 106, som er udstedt af  

 myndighederne i den stat, hvor den pågældende er sikret.
45. Den danske kommune registrerer den pågældende og  

 eventuelle familiemedlemmer, samt orienterer myndighederne i den kompetente  

 stat om registreringen ved at tilbagesende blanketten til disse.
Som  

 familiemedlem anerkendes ægtefælle/samlever, samt børn og unge under 18 år.
 46. Blanketten er gyldig indtil en eventuel anført  

 ophørsdato, eller indtil kommunen modtager anden meddelelse.
E 109 47.Såfremt kun familiemedlemmer til en arbejdstager eller en selvstændig  

 erhvervsdrivende tager bopæl i Danmark, benyttes blanket E 109 i stedet for E  

 106. Registrering af familiemedlemmerne samt orientering af den kompetente  

 stats myndigheder foretages som nævnt ovenfor.
 48. I den omvendte situation, hvor en arbejdstager er  

 beskæftiget ved en arbejdsgiver i Danmark, eller selvstændigt erhverv udøves  

 her, er det Danmark, der som den kompetente stat skal udstede dokumentation  

 for den pågældendes og dennes familiemedlemmers ret til sygehjælp i  

 bopælsstaten.
Blanketter E 106 og E 109 49. Ovennævnte blanketter E 106 eller E 109 udstedes  

 af den pågældendes seneste danske bopælskommune.
Såfremt den pågældende har  

 bopæl i udlandet, udstedes blanketterne af den kommune, hvor den danske  

 arbejdsgiver har hjemsted, eller den kommune, hvorfra et selvstændigt erhverv  

 udøves.
En arbejdstager, som ikke umiddelbart forinden har været sygesikret i  

 Danmark (f.eks. en grænsearbejder med bopæl i Tyskland) skal forevise en  

 blanket E 104 fra den stat, den pågældende senest har været sikret i, før en  

 blanket E 106 kan udskrives.
50. Blanket E 109 kan udstedes til ethvert  

 familiemedlem, som tager bopæl over 1 år uden for den kompetente stat.
Hvem  

 der kan betragtes som fami-liemedlem, afgøres efter lovgivningen i den stat,  

 hvor et familiemedlem nu tager bopæl.
Det er ingen betingelse, at  

 arbejdstageren eller den selvstændige erhvervsdrivende flytter med.
 51. Blanketterne udstedes på grundlag af:
Særligt legitimationsbevis for ret til sygesikringslovens ydelser 52. Samtidig med udstedelse af blanketterne E 106  

 eller E 109 udsteder bopælskommunen et særligt legitimationsbevis (0S 325)  

 for ret til sygesikringsydelser, samt sygehusbehandling og fødselshjælp i  

 Danmark.
53. Beviset gives også til arbejdstagerens eller den  

 selvstændige erhvervsdrivendes familiemedlemmer.
Dog ikke til  

 familiemedlemmer til en grænsearbejder, jf. pkt. 58. Der henvises til  

 Sikringsstyrelsens vejledning af 31. marts 1989 om særligt legitimationsbevis  

 for ret til sygesikringslovens ydelser, jf. bilag 3.
Ophold i eller flytning til den kompetente stat 1408, art. 21 54. Arbejdstagere, selvstændige erhvervsdrivende eller  

 deres familiemedlemmer, som har bopæl uden for den kompetente stat, har ret  

 til sygehjælp, når de tager ophold i den kompetente stat.
Under opholdet i  

 den kompetente stat har den pågældende ret til sygehjælpsydelser i samme  

 omfang, som bosatte i staten.
 55. Hvor Danmark er den kompetente stat, dokumenteres  

 retten til at modtage sygehjælp under ophold i Danmark ved det særlige  

 legitimationsbevis.
 56. For grænsearbejderes familiemedlemmer er retten  

 til sygehjælp under ophold i den kompetente stat dog begrænset, jf. pkt 58.
 57. Ved flytning til den kompetente stat har de  

 pågældende ret til sygehjælp straks fra tilflytningen, som om de hele tiden  

 har været bosat der.
Grænsearbejdere og deres familiemedlemmer 1408, art. 20 574, art. 19 58. Grænsearbejdere og deres familiemedlemmer, der har  

 ret til sygehjælp i bopælsstaten, har også ret til sygehjælp i  

 beskæftigelsesstaten, dvs. den kompetente stat.
I beskæftigelsesstaten har  

 familiemedlemmerne dog kun ret til akut sygehjælp, medmindre andet på forhånd  

 godkendes mellem de pågældende staters myndigheder.
 59. Lægemidler, bandager, briller eller mindre  

 proteser til grænsearbejdere og deres familiemedlemmer kan som udgangspunkt  

 kun udleveres, og laboratorieundersøgelser kun foretages i den stat hvor de  

 er ordineret.
Ophold uden for den kompetente stat 1408, art. 22, stk. 1, a), og stk. 3, 574, art. 21 og 23 60. En arbejdstager, selvstændig erhvervsdrivende  

 eller dennes familiemedlemmer, som er omfattet af en EF-stats lovgivning, og  

 som under ophold i en anden stat end den kompetente stat får behov for  

 øjeblikkelig ydelse af hjælp har ret til akut sygehjælp i opholdsstaten.  

 Hjælpen gives efter de regler, der gælder i opholdsstaten.
61. Såfremt der i opholdsstaten er regler for  

 egenbetaling, vil disse regler også gælde for den sygehjælp, der gives under  

 opholdet.
I en række EF-stater, herunder Tyskland, er der regler om  

 egenbetaling.
Denne betaling vil i givet fald blive afkrævet en person, som  

 er sikret i Danmark, men som får behov for akut sygehjælp, f.eks. under ferie  

 i Tyskland.
 62. Betegnelsen under ophold betyder, at opholdet skal  

 være af midlertidig karakter (højst 1 år), f.eks. ferie, kortvarig  

 forretningsrejse el. lign.
63. Bestemmelsen kan ikke anvendes, når en person får  

 beskæftigelse i opholdsstaten, idet den pågældende så skifter kompetent stat  

 og skal tilmeldes den ny beskæftigelsesstats lovgivning.
Undtaget er dog  

 arbejdstagere og selvstændige erhvervsdrivende, som udsendes til at udføre  

 arbejde i opholdsstaten i indtil 12 måneder, jf. pkt. 83 og 84.
 64. Det bemærkes, at Danmark - ligesom de øvrige  

 EF-stater ved forhandlingerne om udvidelse af forordningens personkreds - har  

 erklæret sig villig til at anvende forordningens regler om sygehjælp under  

 ophold uden for den kompetente stat på ikke- erhvervsaktive EF-statsborgere.  

 Danmark har indtil videre kun indgået en gensidig aftale herom med  

 Storbritannien og Nordirland.
65. Det er en betingelse, at behovet for sygehjælp er  

 akut og opstår uventet i opholdsstaten.
Som tilfælde, der ikke betegnes som  

 akutte, kan nævnes kontrolundersøgelser.
Kroniske lidelser 66. I Danmark betragtes behandling af kroniske  

 lidelser normalt ikke som akut, medmindre der er tale om en uventet pludselig  

 forværring eller opblussen af en i øvrigt kronisk, stationær sygdomstilstand.
Afgørelse 123 om dialysebehandling 67. For så vidt angår dialysebehandling har  

 medlemsstaterne vedtaget, at dialyse kan gives under ophold i en anden stat  

 end den kompetente stat, såfremt behandlingen ydes som et led i en allerede  

 regelmæssig fortløbende behandling, og hensigten med opholdet er andet end at  

 opnå behandling i opholdsstaten.
Det er dog i praksis en forudsætning, at  

 aftale om dialysebehandlingen i udlandet er truffet mellem de behandlende  

 myndigheder forud for opholdet, jf. bilag 4.
68. Ret til at modtage dialysebehandling i en anden  

 EF-stat gælder alene ved behandling på institutioner, som er omfattet af en  

 aftale med den pågældende stats myndigheder.
Dialysebehandling på private  

 klinikker er således ikke dækket.
Fødsler 69. Der foreligger ikke mellem medlemsstaterne en fast  

 aftalt praksis for gravides rettigheder, når de føder under ophold i en anden  

 stat end den kompetente stat.
For en gravid, som er omfattet af en anden  

 stats lovgivning, og som under et ferieophold i Danmark nedkommer på det  

 forventede tidspunkt, vil fødslen ikke være dækket.
Som forventet  

 nedkomsttidspunkt forstås de sidste fjorten dage forinden skønnet  

 fødselstidspunkt.
 Sygehjælp ved pludselig uventet fødsel under ophold i en anden stat end  

 den kompetente stat betragtes derimod som en akut sygehjælp, der er dækket.
 I praksis betyder ovennævnte følgende:
70. Arbejdstagere, selvstændige erhvervsdrivende og  

 deres familiemedlemmer er under midlertidigt ophold i Danmark berettiget til  

 akut lægehjælp, sygehusbehandling, tandlægebehandling, medicin m.m.
De  

 pågældende er berettiget til ydelser efter sygesikringslovgivningen, som  

 gruppe 1-sikrede.
 71. De pågældende kan henvende sig til læger,  

 tandlæger m.v., som har overenskomst med den offentlige sygesikring.  

 Behandling ved en speciallæge forudsætter henvisning fra en alment  

 praktiserende læge.
 72. Er disse betingelser ikke opfyldt, vil der ikke  

 være pligt for sygesikringen til at refundere sygehjælpsudgifterne, jf.  

 afsnit IX, a).
Blanketter E 111 73. Dokumentation for retten til ydelser under ophold  

 uden for den kompetente stat gives ved en blanket E 111. Hvor længe ydelsen  

 kan gives, fremgår af blanketten.
 74. For familiemedlemmer bosat i en anden stat end  

 arbejdstageren eller den selvstændige erhvervsdrivende, dokumenteres retten  

 til at modtage sygehjælp uden for den kompetente stat af familiemedlemmernes  

 bopælsstat.
 75. For britiske statsborgere fra Storbritannien og  

 Nordirland, samt øen Man, er forevisning af et United Kingdom-pas  

 tilstrækkeligt som dokumentation for ret til sygehjælp i Danmark.
 76. Britisk statsborgerskab i Fællesskabernes forstand  

 tilkendegives ved, at indehaveren på passets side 2 er angivet som: British  

 Citizen.
 77. Når arbejdstagere eller selvstændige  

 erhvervsdrivende samt deres familiemedlemmer, der er sikrede i Danmark, tager  

 ophold uden for landet, skal Danmark som den kompetente stat udstede  

 dokumentationen for ret til sygehjælp under ophold i udlandet.
Blanketter E 111 78. Blanket E 111 udstedes af arbejdstagerens, den  

 selvstændige erhvervsdrivendes eller familiemedlemmernes bopælskommune.  

 Såfremt den pågældende frameldes folkeregistret, og sygesikringsbeviset  

 inddrages, tildeles den pågældende samtidig et særligt legitimationsbevis (OS  

 325).
 79. For at modtage sygehjælp under ophold i  

 Storbritannien og Nordirland kræves ikke en blanket E 111. Forevisning af et  

 dansk pas eller et pas fra en anden EF-stat er tilstrækkelig som  

 dokumentation for retten til at opnå akut sygehjælp (hvilket også gælder for  

 danske statsborgere under ophold på øen Man).
80. Blanket E 111 kan højst udstedes for i alt 1 år.  

 Blanketten bør dog kun udstedes for det tidsrum, som pågældende oplyser at  

 ville opholde sig uden for landets grænser.
Såfremt varigheden af opholdet i  

 udlandet er uvis, bør blanketten kun udstedes for 6 måneder med mulighed for  

 forlængelse indtil 1 år.
81. Sygehjælpsdækning i medfør af EF-reglerne kommer i  

 anden række i forhold til rejsesygesikringens regler.
For sikrede i Danmark  

 vil udstedelse og anvendelse af blanket E 111 således især komme på tale ved  

 rejser over en måneds varighed og ved forretningsrejser, jf. pkt. 5 - 9.
82. Det bør over for den sikrede understreges, at  

 blanket E 111 alene giver ret til akut sygehjælp i opholdsstaten på  

 opholdsstatens betingelser, og ved henvendelse til læger, som er omfattet af  

 en offentlig sikringsordning.
Der kan blive tale om egenbetaling.  

 Hjemtransport er ikke omfattet af E 111.
Midlertidigt udstationerede 1408, art. 14, 14a og 22, stk. 1, a) 574, art. 21 83. Personer, som er beskæftiget i en EF-stat, men som  

 midlertidigt udsendes til at arbejde i en anden EF-stat (som udgangspunkt i  

 højst 1 år), har under opholdet i den anden stat ret til akut sygehjælp, og  

 denne ret dokumenteres ved en blanket E 111.
84. Bliver arbejdet i udlandet af uforudsete årsager  

 længere end oprindeligt planlagt og kommer til at strække sig over et år, kan  

 den pågældende søge om fortsat at være omfattet af beskæftigelsesstatens  

 lovgivning, indtil arbejdet i udlandet er afsluttet.
Også i dette tilfælde  

 vil pågældende kun have ret til akut sygehjælp, indtil arbejdet i udlandet er  

 afsluttet.
Blanketter E 112 110. Tilladelse gives i Danmark af Sundhedsstyrelsen  

 ved udstedelse af en blanket E 112.
------------------------------------------------------------------- SYGEHJÆLPSRETTIGHEDER FOR ARBEJDSLØSE OG  

 DERES FAMILIEMEDLEMMER Arbejdsløse, der søger arbejde i udlandet 1408, art. 25, stk. 1 og 3 574, art. 26 111. En arbejdsløs arbejdstager eller selvstændig  

 erhvervsdrivende, som har ret til sygehjælp i den stat, hvor pågældende er  

 arbejdsløshedsforsikret, og som søger arbejde i en anden EF-stat, har ret til  

 sygehjælp under jobsøgningen.
112. Denne ret gælder dog højst i 3 måneder regnet fra  

 det tidspunkt, da den pågældende er ophørt med at stå til rådighed for  

 arbejdsformidlingen i den stat, der forlades.
Det er endvidere en betingelse,  

 at den pågældende tilmelder sig arbejdsformidlingen og stiller sig til  

 rådighed i den stat, hvor arbejde søges.
 113. Den arbejdsløses familiemedlemmer har også ret  

 til sygehjælp i opholdsstaten.
Blanketter E 119 114. Ret til sygehjælp dokumenteres såvel for den  

 arbejdsløse som for dennes familiemedlemmer ved en blanket E 119. Såfremt  

 pågældende er arbejdsløshedsforsikret i Danmark, udstedes blanketten af  

 bopælskommunen.
E 303/3 115. Som grundlag for udstedelse af en blanket E 119  

 forevises en blanket E 303/3, der dokumenterer den pågældendes ret til  

 arbejdsløshedsydelser, og som i Danmark udstedes af Direktoratet for  

 Arbejdsløshedsforsikringen.
 116. Dokumentation for, at den arbejdssøgende har  

 tilmeldt sig arbejdsformidlingen i den stat, hvor arbejde søges, gives ved,  

 at myndighederne i denne stat attesterer blanket E 303/3, hvorefter denne  

 blanket forevises sammen med blanket E 119 til sygesikringsmyndighederne i  

 den stat, hvor der søges arbejde.
 Yderligere oplysninger om ydelser ved arbejdsløshed findes i hæfte 6.
-------------------------------------------------------------------- SYGEHJÆLPSRETTIGHEDER FOR PENSIONISTER OG  

 DERES FAMILIEMEDLEMMER Hvem er pensionist 117. Forordningens regler om sygehjælpsrettigheder for  

 pensionister gælder kun for pensionister, der modtager sociale pensioner.
For  

 personer, der modtager pension fra Danmark, gælder reglerne således kun for  

 folke- eller førtidspensionister.
 118. Reglerne om pensionister og deres  

 familiemedlemmer gælder kun, såfremt de pågældende ikke er i beskæftigelse.  

 Ellers anvendes reglerne om arbejdstagere m.v.
1408, art. 4 og 13, stk. 2 f) 119. Bestemmelserne om sygehjælp til pensionister  

 gælder således ikke for personer, som udelukkende modtager  

 tjenestemandspension eller privat pension.
En person, der holder op med at  

 arbejde, uden at den pågældende bliver omfattet af reglerne for arbejdsløse  

 eller pensionister, eller kan aflede rettigheder som familiemedlem til en  

 sikret, er ifølge forordningen omfattet af lovgivningen i den EF-stat, hvor  

 den pågældende bor.
 120. En efterladt til en pensionist, der ikke opfylder  

 betingelserne for at få en pension, er tilsvarende omfattet af lovgivningen i  

 den EF-stat, hvor den pågældende bor.
 121. Til de under pkt. 119 og 120 nævnte personer, kan  

 der ved behov udstedes en blanket E 104 fra den stat, hvis lovgivning de  

 senest har været omfattet af, til brug for optagelse i bopælsstatens  

 sygesikringssystem.
Pensionsansøgere 1408, art. 26 574, art. 28 122. En arbejdstager eller en selvstændig  

 erhvervsdrivende, deres familiemedlemmer eller efterladte, som i forbindelse  

 med behandlingen af en ansøgning om social pension mister retten til  

 sygehjælp fra den kompetente stat, har dog alligevel ret til sygehjælp i den  

 stat, hvor de er bosat.
Blanketter E 120 123. Ret til at modtage sygehjælp i bopælsstaten  

 dokumenteres ved en blanket E 120, der udstedes af den stat, som skal betale  

 for sygehjælpsudgifterne.
 124. For personer, som har søgt pension fra Danmark,  

 udstedes blanketten af den seneste bopælskommune eller i særlige tilfælde af  

 Direktoratet for Social Sikring og Bistand.
 125. Blanketten afleveres til  

 sygesikringsmyndighederne i bopælsstaten, som registrerer den pågældende og  

 eventuelle familiemedlemmer, samt underretter udstedelsesmyndigheden herom  

 ved at sende blanketten retur.
Pensionister med ret til pension i en eller flere EF-stater 1408, art. 27, 28, 28a 574, art. 29 126. En person, som har ret til pension fra en eller  

 flere EF-stater, har også ret til sygehjælp i bopælsstaten.
Denne ret  

 tilkommer også den pågældendes familiemedlemmer.
Det er dog en forudsætning,  

 at pensionisten ville være berettiget til sygehjælp i mindst en af de stater,  

 som yder pension, såfremt han boede der.
Blanketter E 121 127. Ovennævnte rettigheder dokumenteres ved en  

 blanket E 121, der udstedes af den kompetente stat, dvs. den  

 pensionsudbetalende stat.
Pension kun fra Danmark 128.Ved flytning fra Danmark til en anden EF-stat udstedes blanketten af  

 den pågældendes seneste danske bopælskommune, efter at kommunens  

 pensionskontor har bekræftet, at der udbetales pension fra Danmark.
Pension fra flere EF-stater, herunder også fra Danmark 129. Såfremt den pågældende modtager pension fra flere  

 EF-stater, er den kompetente stat den stat, hvis lovgivning den pågældende  

 længst har været omfattet af.
 130. Hvor en pensionist, der flytter fra Danmark,  

 modtager pension fra flere EF-stater, herunder også fra Danmark, udstedes  

 blanketten i givet fald af Direktoratet for Social Sikring og Bistand.
131. Blanketten afleveres til  

 sygesikringsmyndighederne i den ny bopælsstat.
Disse registrerer pensionisten  

 og dennes familiemedlemmer, samt underretter udstedelsesmyndigheden herom ved  

 at sende blanketten retur.
Familiemedlemmer bosat i en anden EF-stat end pensionisten, flytning til  

 pensionistens bopælsstat 1408, art. 29 574, art. 30 132. En pensionists familiemedlemmer, som er bosat i  

 en anden EF-stat end pensionisten, har ret til sygehjælp i bopælsstaten.
Det  

 er dog en forudsætning, at pensionisten har ret til sygehjælp efter en  

 EF-stats lovgivning.
 Flytter familiemedlemmerne til pensionistens bopælsstat, har de ret til  

 sygehjælp i denne.
Blanketter E 122 133. Ovennævnte ret dokumenteres ved en blanket E 122, der udstedes af myndighederne i pensionistens bopælsstat.  

 Blanketten er gyldig indtil videre eller til en anført ophørsdato.
134. Er pensionisten bosat i Danmark, udstedes  

 blanketten af pensionistens bopælskommune.
Blanketten afleveres til  

 sygesikringsmyndighederne i familiemedlemmernes bopælsstat.
Disse registrerer  

 familiemedlemmerne, og underretter pensionistens danske bopælskommune om  

 dette ved at sende blanketten retur.
Pensionister/familiemedlemmer, der opholder sig uden for bopælsstaten 1408, art. 31 574, art. 31 135. En pensionist og dennes familiemedlemmer, som er  

 berettiget til sygehjælp i bopælsstaten, har også ret til sygehjælp i en  

 EF-stat, som de midlertidigt opholder sig i.
136. Under midlertidigt ophold i Danmark har en  

 pensionist og dennes familiemedlemmer ret til sygehjælp i det omfang, der er  

 tale om et behov for øjeblikkelig ydelse af hjælp, dvs. at behovet for  

 sygehjælp skal opstå i Danmark.
Kontrolundersøgelser og lignende, eller  

 gennemførelse af en behandling, som uden væsentlige gener for pensionisten  

 vil kunne udsættes til efter dennes hjemkomst til bopælsstaten, er ikke  

 omfattet af den sygehjælp, som kan tilbydes pensionister og deres  

 familiemedlemmer gratis under et ophold her i landet.
1408, art. 22, stk. 1 c, 574, art. 22 og 23 E 112 137. Pensionister og deres familiemedlemmer, som  

 rejser til en anden EF-stat for at modtage behandling, skal forudgående have  

 dette godkendt af sygesikringsmyndighederne i pensionistens bopælsstat.
Uden  

 orudgående tilladelse kan der ikke ydes tilskud til sygehjælpsudgifterne.  

 Tilladelsen gives på en blanket E 112, jf. pkt. 107 - 110.
Blanketter E 111 138.Pensionisters og deres familiemedlemmers ret til at modtage sygehjælp  

 i opholdsstaten dokumenteres ved hjælp af en blanket E 111. Blanketten  

 udstedes af bopælsstatens myndigheder, dvs. for pensionister bosat i Danmark  

 af bopælskommunen.
-------------------------------------------------------------------- YDELSER VED DØDSFALD Begravelseshjælp 1408, art. 64-66 574, art. 78 og 79 139. Efterladte efter en arbejdstager, selvstændig  

 erhvervsdrivende, pensionist, pensionsansøger eller en af deres  

 familiemedlemmer har ret til begravelseshjælp efter den kompetente stats  

 lovgivning.
Dette gælder, selv om dødsfaldet er indtruffet i en anden EF-stat  

 end den kompetente stat, og selv om de efterladte ikke bor i den kompetente  

 stat.
Blanketter E 124 140. Anmodning om begravelseshjælp afgives til den  

 kompetente institution eller bopælsstedets myndigheder ved anvendelse af en  

 blanket E 124.
141. Hvor begravelseshjælp skal ydes af Danmark, skal  

 anmodningen om begravelseshjælp sendes til Sundhedsministeriet.  

 Sundhedsministeriet sender herefter ansøgeren en nærmere vejledning om  

 betingelserne for at modtage begravelseshjælp fra Danmark, jf.  

 Sundhedsministeriets bekendtgørelse nr. 963 af 27. december 1991 om beregning  

 og udbetaling af begravelseshjælp efter sygesikringsloven.
Efter dansk  

 lovgivning er begravelseshjælp formueafhængig.
Beregning og udbetaling af  

 begravelseshjælpen foretages af Sundhedsministeriet.
142. Såfremt begravelseshjælp skal søges fra en anden  

 EF-stat, kan en blanket E 124 rekvireres i Sundhedsministeriet.
Blanketten  

 sendes til den kompetente institution.
Er denne ikke bekendt, kan  

 Sundhedsministeriet forestå videresendelsen til den kompetente institution.
-------------------------------------------------------------------- MANGLENDE DOKUMENTATION, REGISTRERING I  

 BOPÆLSSTATEN OG UNDERRETNINGSREGLER Rekvirering af manglende blanketter 574, art. 17, stk. 1 E 107, m.fl.
 143. Såfremt en person ikke medbringer en fornøden  

 blanket til bopæls- eller opholdsstedet, skal dette steds myndigheder  

 rekvirere blanketten, ved at sende en blanket E 107 til den kompetente  

 myndighed.
Registrering i bopælsstaten 144. Hvor en person modtager en blanket, som skal  

 anvendes til at dokumentere, at den pågældende og eventuelle familiemedlemmer  

 har ret til sygehjælp i bopælsstaten for den kompetente stats regning, bør  

 den pågældende straks aflevere blanketten til sygesikringsmyndighederne i  

 bopælsstaten for at blive registreret der.
Dette gælder for blanketterne E  

 106, E 109, E 120, E 121 og E 122.
Ophør af rettigheder 574, art. 17, stk. 2 og 8 m.fl.
 145. En person, som har rettigheder ifølge  

 forordningen, har pligt til at underrette den kompetente institution om  

 enhver forandring i den pågældendes forhold, som berører den pågældendes  

 rettigheder, f.eks. opgivelse eller ændring af et beskæftigelsesforhold eller  

 ændring af bopælssted.
E 108 146. Den kompetente institution er tilsvarende  

 forpligtet til at underrette en persons bopælssted om ændringer, som  

 indebærer, at den pågældende ikke længere har ret til sygehjælp fra  

 institutionen.
Hertil benyttes blanket E 108.
Underretningspligter 574, art. 17, stk. 6 og 7 m.fl.
147. I tilfælde af hospitalsindlæggelse skal  

 bopælseller opholdsstedets myndigheder give den kompetente institution  

 underretning om indlæggelsesdato, forventet varighed af et hospitalsophold og  

 udskrivningsdato.
Meddelelse gives ved udstedelse af en blanket E 113.
E 113 148. Hvor Danmark er den kompetente stat, har man  

 tilkendegivet, at fremsendelse af blanket E 113 til danske kommuner ikke er  

 nødvendigt, hvilket fremgår af blanketten.
E 114 149. Bopæls- eller opholdsstedets myndigheder skal  

 endvidere på forhånd give den kompetente institution meddelelse om ydelse af  

 en større sygehjælp, når de forventede eller faktiske omkostninger overstiger  

 et vist fast beløb.
Meddelelse gives ved udstedelse af en blanket E 114.
150. Det er bopælsstedets lovgivning, som er  

 afgø-rende for, om en større sygehjælp kan ydes, hvilket medfører, at den  

 kompetente institution følgelig ikke kan gøre indsigelse med den begrundelse,  

 at den pågældende større sygehjælp ikke er indeholdt i den kompetente stats  

 lovgivning.
Indsigelser mod en større sygehjælp skal fremsættes af den  

 kompetente institution senest 15 dage efter fremsendelsen af  

 underretningsmeddelelsen (E 114) fra bopælsstedets myndigheder.
Danske myndigheders underretningsforpligtelser 151. Underretning om hospitalsindlæggelse eller  

 tilkendelse af større sygehjælp skal ikke foretages, når der er givet afkald  

 på refusion af sygehjælpsudgifter.
 152.Danske myndigheder skal således især udstede en blanket E 113 eller E  

 114, når der bliver tale om hospitalsindlæggelse eller ydelse af en større  

 sygehjælp til tyske forsikrede under et midlertidigt ophold i Danmark, jf.  

 pkt. 157 og 158.
REFUSION AF SYGEHJÆLPSUDGIFTER Forordningens refusionsprincipper 1408, art. 36 574, art. 93-95 153. Det er forordningens hovedprincip, at den  

 kompetente stat skal betale for den sygehjælp, der ydes arbejdstagere,  

 selvstændige erhvervsdrivende, pensionister samt deres familiemedlemmer.  

 Dette gælder normalt også, selv om de pågældende er bosat eller midlertidigt  

 opholder sig uden for den kompetente stat.
 154. Udgifter til sygehjælp til pensionister, der  

 midlertidigt opholder sig uden for bopælsstaten, betales dog af bopælsstaten.
 155. Udgifter til sygehjælp til familiemedlemmer, der  

 er bosat i en anden stat end arbejdstageren/den selvstændige  

 erhvervsdrivende, og som tager midlertidigt ophold uden for deres bopælsstat,  

 betales af familiemedlemmernes bopælsstat.
 156. Refusion af sygehjælpsudgifter mellem staterne  

 kommer kun på tale i det omfang, der ikke er indgået gensidige aftaler om, at  

 der gives afkald på refusion.
Aftaler om afkald på refusion 157. Danmark har siden 1974 indgået aftaler om afkald  

 på refusion med alle andre EF-stater, hvilket indebærer, at der generelt er  

 givet afkald på refusion af udgifter til sygehjælp.
Undtaget er dog i  

 relation til Tyskland udgifter til sygehjælp under midlertidigt ophold, samt  

 i relation til enkelte stater udgifter til højt specialiseret sygebehandling  

 i udlandet, udgifter til sygehjælp ydet til pensionister og  

 sygehjælpsudgifter i forbindelse med arbejdsskader og erhvervssygdomme.
 158. De indgåede aftaler er nærmere beskrevet i bilag  

 5. Konsekvensen af disse aftaler er, at sygehjælpsudgifter, som er omfattet  

 af en afkaldsaftale, ikke skal indberettes til Sundhedsministeriet af  

 amtskommunen.
Refusion mellem Danmark og udlandet 159. Aftalen om afkald på refusion med Tyskland  

 omfatter, som tidligere nævnt, ikke udgifter til sygehjælp, der gives under  

 midlertidigt ophold, og visse aftaler omfatter ikke afkald på alle typer af  

 sygehjælpsudgifter.
160. Også i tilfælde, hvor der er indgået en aftale om  

 refusionsafkald, kan det forekomme, at de formalia, som er beskrevet i  

 forordningen, ikke er overholdt, f.eks. at en blanket ikke er medbragt.
I så  

 fald kan der blive opkrævet betaling, selv om der er afkald på refusion.
 Refusionen (primært over for Tyskland) gennemføres således:
Afregning i Danmark 161. En arbejdstager m.fl., som er omfattet af tysk  

 lovgivning, og som får behov for akut sygehjælp under ophold i Danmark, kan  

 henvende sig til enhver alment praktiserende læge, som har overenskomst med  

 sygesikringen.
Behandling ved en speciallæge forudsætter henvisning fra en  

 alment praktiserende læge.
Når patienten har vist sin blanket E 111, afregner  

 lægen sygehjælpsudgifterne direkte over for amtskommunen på tilsvarende måde  

 som for herboende gruppe 1-sikrede.
 Amtskommunen betaler et særligt tillæg for behandling af EF- borgere.
 162. Lægen afregner ydelserne på en særlig  

 regningsblanket, der i udfyldt stand sendes til amtskommunen, så vidt muligt  

 bilagt kopi af blanket E 111.
Hvis E 111 ikke vedlægges men blot forevises, skal lægen sørge for, at det  

 på regningsblanketten noteres, at E 111 har været forevist.
Den tyske  

 sygekasses fulde navn og adresse, forsikringsnummeret og datoen for  

 udfærdigelsen af blanketten E 111 skal fremgå af regningsblanketten til  

 amtskommunen.
Såfremt det er et familiemedlem, der er behandlet, skal lægen  

 sikre sig, at familiemedlemmet er registreret på blanketten E 111, og  

 familiemedlemmets navn noteres på regningsblanketten til amtskommunen.
Disse  

 oplysninger er nødvendige, for at Tyskland efterfølgende vil refundere  

 beløbet.
E 125 163. Amtskommunen sender en blanket E 125 til  

 Sundhedsministeriet så vidt muligt bilagt regningsblanketten og (kopi af)  

 blanket E 111. Sundhedsministeriet afkræver herefter Tyskland  

 sygehjælpsudgifterne.
164. Amtskommunerne skal samle regningsblanketterne  

 for det første halvår og sende disse til Sundhedsministeriet inden den 1.  

 oktober i det pågældende år.
Regningsblanketterne for andet halvår sendes til  

 Sundhedsministeriet inden den 1. april i det følgende år.
For at lette den  

 administrative behandling af regningerne henstilles det, at ovennævnte  

 tidsfrister nøje overholdes.
 Det særlige tillæg for behandling af EF-borgere, skal ikke medtages ved  

 udskrivningen af blanket E 125.
165. For akutte ydelser hos fysioterapeut (hvortil der  

 kræves en henvisning fra en alment praktiserende læge), tandlæge eller  

 kiropraktor og ydelse af medicintilskud afregnes den del af ydelsen, som  

 patienten ikke selv skal betale, over for amtskommunen, på tilsvarende måde  

 som for herboende gruppe 1- sikrede.
Blanket E 111, som forevises af  

 patienten, sendes med til amtskommunen, eventuelt i kopi.
166. Ved behandling på sygehus forevises blanket E 111, hvorefter denne danner grundlag for indberetning til amtskommunen,  

 som ovenfor anført.
167. Der skal ikke opgøres refusionskrav for patienter  

 tilknyttet private tyske sygeforsikringsselskaber, da disse ikke er omfattet  

 af den lovpligtige tyske sygeforsikringsordning.
Refusion kommer kun på tale,  

 hvor en tysk patient er omfattet af den offentlige tyske sygesikring.
En  

 oversigt over de private tyske sygeforsikringsselskaber fremgår af bilag 6.
168. For privatforsikrede tyske borgere, som modtager  

 akut sygehusbehandling under ophold i Danmark, kræves der ikke betaling,  

 hvilket skyldes sygehuslovens akutforpligtelse, jf.
Indenrigsministeriets  

 bekendtgørelse nr. 597 af 16. november 1982 om adgang til ydelser efter lov  

 om sygehusvæsenet m.m. § 5. For anden sygebehandling, f.eks. hos en alment  

 praktiserende læge, afkræves den privat forsikrede tyske patient betaling.
169. Udover betaling for sygehusbehandling, der  

 opgøres efter sygehuslovens § 5, stk. 6, jf.
Indenrigsministeriets cirkulære  

 nr. 224 af 22. december 1980, kan der i amtskommunens opgørelse af  

 refusionskravet medtages eventuelle udgifter til ambulancetransport m.v.
170. Såfremt patienten ikke medbringer en blanket E  

 111 til den alment praktiserende læge eller speciallæge, kan lægen afregne  

 direkte med patienten.
Ved behandling hos fysioterapeut og hos tandlæger samt  

 i forbindelse med medicintilskud kan der i disse tilfælde afkræves patienten  

 fuld betaling.
Patienten kan herefter - mod forevisning af sin blanket E 111  

 og kvitteret, specificeret regning for social- og sundhedsforvaltningen i  

 opholdskommunen - modtage hel eller delvis refusion, som en gruppe 1-sikret.
Afregning i hjemstaten I Tyskland 171. I de tilfælde, hvor de forannævnte formaliteter  

 ikke har været opfyldt, blanket E 111 ikke medbragt eller refusion i Danmark  

 ikke har kunnet nås, kan den pågældende søge refusion af de betalte  

 sygehjælpsudgifter gennem myndighederne i Tyskland.
E 126 172. Refusionen gives efter de satser, som anvendes i  

 Danmark.
Oplysning om refusionssatserne indhentes ved hjælp af en blanket E  

 126, der sendes til Sundhedsministeriet fra de tyske myndigheder.  

 Sundhedsministeriet videresender herefter blanketten til amtskommunen, som  

 beregner det beløb, som en gruppe 1-sikret ville have fået refunderet, og  

 meddeler Tyskland dette beløb på blanketten.
I andre EF-stater 173. I de tilfælde, hvor Danmark har refusionsafkald  

 med en patients kompetente stat, men hvor patienten har betalt for  

 sygehjælpen i Danmark, enten fordi formaliteterne ikke har været i orden,  

 eller refusion i Danmark ikke har kunnet nås, skal Danmark endeligt betale  

 patientens sygehjælpsudgifter, jf. dog aftalerne om afkald på refusion med  

 Portugal og Spanien, bilag 5.
E 126 174. Amtskommunen vil i hvert enkelt tilfælde gennem  

 Sundhedsministeriet få tilsendt en blanket E 126 fra den kompetente stats  

 myndigheder, bilagt kvitteringer for de betalte beløb, samt anvisning på  

 hvortil et refusionsbeløb skal sendes.
Refusionsbeløbet beregnes af  

 amtskommunen således, at den pågældende sidestilles med en gruppe 1-sikret,  

 og som om refusion var udbetalt inden hjemrejsen.
Amtskommunen anviser  

 herefter refusionsbeløbet.
Ophold i Tyskland 175. En arbejdstager m.fl., som er omfattet af dansk  

 lovgivning, og som får behov for akut sygehjælp under ophold i Tyskland, skal  

 forevise sin blanket E 111 for den tyske læge.
Den pågældende skulle herefter  

 alene blive afkrævet, hvad der svarer til egenbetalingen i Tyskland.
 176. Har blanketten ikke været forevist den tyske  

 læge, og er den pågældende derfor afkrævet fuld betaling, skal man anbefale,  

 at den pågældende retter henvendelse til den lokale sygekasse i Tyskland og  

 anmoder om refusion.
E 125 177. Fra Tyskland modtager Sundhedsministeriet  

 herefter en anmodning om refusion af de afholdte sygehjælpsudgifter (E 125).  

 De fremsendte krav kontrolleres af Sundhedsministeriet, hvorefter ministeriet  

 udbetaler refusionsbeløbet til Tyskland.
E 126 178. Såfremt den pågældende ikke har modtaget refusion  

 under opholdet i Tyskland, kan hjælp til refusion opnås via de danske  

 myndigheder.
Den pågældende skal rette henvendelse til bopælskommunen, som  

 fremsender en blanket E 126 bilagt de originale regninger og kvitteringer til  

 AOK i Tyskland (den centrale forsikringskasse). Den lokale forsikringskasse  

 beregner den refusion, som en tysk forsikret ville have fået, og meddeler  

 beløbet til Sundhedsministeriet.
Sundhedsministeriet omregner beløbet til  

 danske kroner og fremsender dette direkte til den pågældende.
Ophold i andre EF-stater 179. Hvor Danmark har refusionsafkald med  

 op-holdsstaten, skal sygehjælpsudgifterne endeligt afholdes af opholdsstaten.
 180. Er en dansk sikret person i denne situation  

 blevet afkrævet mere end egenbetalingen for sygehjælp under ophold i en anden  

 EF- stat, skal man anbefale, at den pågældende retter henvendelse til  

 sygeforsikringsmyndighederne i opholdsstaten og anmoder om refusion.
E 126 181. Hvis den sikrede ikke har fået refusion i  

 opholdsstaten, kan den pågældende efter hjemkomsten til Danmark aflevere de  

 kvitterede regninger for sygehjælpsudgifterne til bopælskommunen.
Kommunen  

 fremsender herefter regningerne samt en blanket E 126 til  

 Sundhedsministeriet.
Ministeriet afkræver myndighederne i opholdsstaten  

 refusionsbeløbet.
Når refusionsbeløbet er modtaget i Sundhedsministeriet,  

 sendes dette direkte til den sikrede.
182. Danmark har afkald på refusion for disse udgifter  

 med samtlige stater, undtagen Holland, Tyskland, Italien, Spanien og  

 Grækenland.
I tilfælde af, at disse stater yder højt specialiseret behandling  

 til danske sikrede, betales udgifterne hertil af Sundhedsministeriet.
E 125 183. Hvor højt specialiseret sygebehandling ydes i  

 Danmark til sikrede fra Holland, Tyskland, Italien, Spanien og Grækenland,  

 indberetter amtskommunerne udgifterne hertil til Sundhedsministeriet ved en  

 blanket E 125, hvorefter ministeriet afkræver udgifterne fra den kompetente  

 stat.
 184. Udgifter til sygehjælp til pensionister betales  

 af den kompetente stat.
 185. Danmark har dog en aftale om afkald på refusion i  

 denne situation med samtlige medlemsstater, undtagen Grækenland, Frankrig og  

 Spanien.
E 127 For pensionister, der alene modtager pension fra Danmark og som er bosat i  

 Grækenland, Frankrig eller Spanien, betaler Sundhedsministeriet en gang  

 årligt et fikseret gennemsnitsbeløb (regningsblanket E 127), som er beregnet  

 til at dække udgifterne til sygebehandling af pensionister og deres familier  

 i bopælsstaten.
 Sundhedsministeriet kan indtil videre ikke beregne disse fikserede  

 gennemsnitsbeløb, hvorfor ministeriet omvendt ikke afkræver betaling for,  

 f.eks. en pensionist, der er bosat i Danmark og modtager pension fra Spanien.
-------------------------------------------------------------------- BILAG 1 BLANKETVEJLEDNING Indledning Dette bilag indeholder en gennemgang af de blanketter, der anvendes i  

 forbindelse med opnåelse af sygehjælp efter bestemmelserne i EF-forordning  

 1408/71.
Vejledningen til de enkelte blanketter er bygget op således, at det først  

 kort beskrives, i hvilke tilfælde blanketten anvendes, og hvad blanketten  

 dokumenterer.
Herefter oplyses, hvorledes blanketten behandles i praksis,  

 herunder hvordan blanketten skal udfyldes.
De Europæiske Fællesskabers Tidende, nr.
L 192 af 15. juli 1986 indeholder  

 en samling af de E-blanketter, som anvendes i forbindelse med forordningen.  

 Denne samling er for tiden under revision, da anvendelsen af blanketterne  

 udvides, når EØS-aftalen træder i kraft, jf. vejledningens pkt. 14.
E-blanketterne har en fuldstændig ensartet, trykt tekst i hver af  

 EF-staternes sprog.
Når en blanket modtages på et fremmed sprog, kan teksten  

 altid læses ved hjælp af den blanket, som er udformet på modtagerens eget  

 sprog.
Den fælleseuropæiske blanketsamling og blanketterne kan købes hos J.
H.  

 Schultz Information A/S, Herstedvang 12, 2620 Albertslund, telf. 43 63 23 00.
-------------------------------------------------------------------- E 104 - ATTEST OM SAMMENLÆGNING AF FORSIKRINGS-, BESKÆFTIGELSES- ELLER  

 BOPÆLSPERIODER Blanket E 104 bruges normalt, når en person flytter fra en stat og tager  

 bopæl i en anden EF-stat, eventuelt i forbindelse med at den pågældende får  

 arbejde i en anden stat.
I så fald skifter den pågældende kompetent stat.
Blanketten dokumenterer, hvilken periode en person har været tilknyttet en  

 stats sikringsordning.
Denne periode skal fratrækkes i en eventuel ventetid  

 ved optagelse i tilflytningsstatens sikringsordning.
Hvorvidt en person kan  

 optages uden ventetid, afgøres af tilflytningsstaten.
 Udfyldelse af blanketten.
 Når en person forlader Danmark, skal fraflytningskommunen udfylde side 2,  

 afsnit B, pkt. 5, 6, 7, 8 og 9. Selv om pkt. 7 ikke er relevant for Danmark,  

 tilrådes det, at pkt. 7 og 8 udfyldes ens, da nogle stater beregner  

 sikringsperioder på forsikring og/eller beskæftigelse.
 Der udfyldes en blanket E 104 for hver person.
Såfremt en E 104 ikke er medbragt til en anden stat, sender  

 tilflytningsstaten en E 104 til den tidligere danske bopælskommune.
I så fald  

 er side 1 udfyldt ved modtagelsen.
Den danske kommune returnerer blanketten  

 med en udfyldt side 2, afsnit B.
 Når en EF-borger flytter til Danmark, skal pågældende medbringe en E 104  

 fra sit hjemland for derved at kunne undgå den 6 ugers ventetid, der ellers  

 normalt gælder for optagelse af tilflyttere i den danske sygesikring.  

 Tilflyttere fra andre EF-stater, der er omfattet af forordningen, har derfor  

 normalt ikke ventetid ved optagelse i den danske sygesikring.
-------------------------------------------------------------------- E 106 - ATTEST FOR RET TIL NATURALYDELSER VED SYGDOM OG MODERSKAB, FOR  

 PERSONER BOSAT I ET ANDET LAND END DET KOMPETENTE LAND Blanket E 106 bruges ved 1) udstationering fra et firma i 1 år eller  

 derover, 2) ved udsendelse fra en offentlig myndighed, 3) til lokalt ansat  

 personale ved ambassader, 4) til EF- hjælpepersonale, 5) til grænsearbejdere  

 samt 6) til søfolk.
 E 106 dokumenterer, at en person har ret til at modtage sygehjælp på lige  

 fod med borgerne i den stat, hvor den pågældende er bosat, selvom den  

 pågældende er omfattet af en anden stats lovgivning.
Ved valg af dansk lovgivning udfyldes en blanket E 103, som attesteres af  

 arbejdsgiveren.
Efter godkendelse af blanketten i Direktoratet for Social  

 Sikring og Bistand forevises blanketten for den seneste danske bopælskommune,  

 der udsteder en blanket E 106. Af blanket E 103 fremgår, fra hvilken dato  

 dansk lovgivning finder anvendelse.
Udfyldelse af blanketten Hvor en dansk kommune skal udstede en blanket E 106, udfyldes afsnit A.  

 Pkt. 3 udfyldes kun, hvor familiemedlemmer til en arbejdsløs bor i en anden  

 EF-stat end den arbejdsløse.
Den sikrede skal aflevere 2 eksemplarer af E 106 til sikringsmyndighederne  

 i den nye bopælsstat.
Disse registrerer herefter den pågældende og påfører  

 eventuelle familiemedlemmer under pkt. 10. Et eksemplar af blanketten  

 returneres til den danske kommune som bekræftelse på, at registrering er  

 foretaget.
Hvor en dansk kommune modtager en blanket E 106 fra en anden stats  

 sikringsmyndigheder, skal bopælskommunen påtegne blankettens afsnit B som  

 bekræftelse på, at den pågældende er registreret med bopæl i Danmark.
Et  

 eksemplar af blanketten returneres til afsenderinstitutionen.
Under pkt. 10  

 anføres eventuelle medflyttende familiemedlemmer.
I Danmark anerkendes  

 ægtefælle/samlever, samt børn og unge under 18 år, som familiemedlemmer.
-------------------------------------------------------------------- E 107 - ANMODNING OM ATTEST FOR RET TIL NATURALYDELSER Blanket E 107 benyttes til at rekvirere en manglende E-blanket.
 Blanketten identificerer den person, der ønskes oplysning om, samt hvilken  

 blanket der ønskes.
Udfyldelse af blanketten En dansk kommune kan rekvirere en manglende blanket ved at fremsende en  

 blanket E 107 til den kompetente institution.
Her skal Danmark udfylde afsnit  

 A.
Når en dansk kommune modtager en blanket E 107 fra en anden EF- stat, har  

 institutionen i denne stat udfyldt afsnit A.
Hvis den person, som der  

 forespørges om, er omfattet af forordningen, og derfor opfylder betingelserne  

 for at modtage sygehjælp, udsteder kommunen den efterspurgte blanket, hvis  

 vedkommende har (har haft) bopæl i kommunen, eller på andet grundlag er  

 berettiget til at få udstedt den ønskede blanket fra kommunen.
Hvis den efterspurgte blanket ikke kan udstedes, fordi betingelserne  

 herfor ikke er opfyldt, udfyldes afsnit B og det ene eksemplar af blanket E  

 107 sendes tilbage til forespørgeren.
Rubrik 10.2 afkrydses, og begrundelsen  

 for afslag angives.
-------------------------------------------------------------------- E 108 - MEDDELELSE OM SUSPENSION ELLER BORTFALD AF RET TIL NATURALYDELSER  

 VED SYGDOM OG MODERSKAB Blanket E 108 udstedes for at ophæve en persons ret til sygehjælp i  

 bopælsstaten for den kompetente stats regning.
Udfyldelse af blanketten Når en kommune underrettes om, at en dansk sikret, der er bosat i en anden  

 EF-stat, har ændret arbejds- eller boligforhold, hvilket fører til en ændring  

 af den pågældendes sikringsforhold, fremsender kommunen en blanket E 108 i 2  

 eksemplarer til bopælsstedets institution.
Ved fremsendelsen skal afsnit A  

 udfyldes.
Bopælsstedets institution udfylder herefter afsnit B, og returnerer  

 det ene eksemplar af blanketten til Danmark, som bekræftelse på ændringen.
 Når en kommune modtager en blanket E 108 fra en anden EF-stat, udfylder  

 kommunen afsnit B og returnerer det ene eksemplar af blanketten til  

 afsenderen som bekræftelse på registrering af ændringen.
-------------------------------------------------------------------- E 109 - ATTEST MED HENBLIK PÅ REGISTRERING AF ARBEJDSTAGERENS ELLER DEN  

 SELVSTÆNDIGE ERHVERVSDRIVENDES FAMILIEMEDLEMMER SAMT FØRELSE AF FORTEGNELSER Blanket E 109 bruges til familiemedlemmer, der tager bopæl i en anden  

 EF-stat, end den, hvor arbejdstageren eller den selvstændige erhvervsdrivende  

 er bosat.
 Blanketten dokumenterer, at familiemedlemmerne har ret til  

 sygehjælpsydelser på lige fod med borgere i den stat, hvor familiemedlemmerne  

 er bosat, selvom de er omfattet af en anden stats lovgivning.
Udfyldelse af blanketten Når en dansk kommune skal udstede en blanket E 109 udfyldes afsnit A.
Pkt.  

 2 udfyldes med oplysninger om den person, hvorfra familiemedlemmmet afleder  

 rettigheder, dvs. ægtefællen eller en forældres navn og adresse.
Under pkt. 3  

 anføres navn og den nye adresse.
-------------------------------------------------------------------- E 113 - HOSPITALSBEHANDLING.
MEDDELELSE OM INDLÆGGELSE OG UDSKRIVNING Blanket E 113 bruges af opholds- eller bopælsstedets myndigheder til at  

 underrette den kompetente institution om en indlæggelse/udskrivning fra et  

 hospital.
 Blanketten benyttes ikke, hvor Danmark er den kompetente stat.
 Blanketten anvendes i øvrigt ikke, når der er indgået en aftale om afkald  

 på refusion af sygehjælpsudgifter.
Udfyldelse af blanketten For tyske sikrede, som har været hospitalsindlagt under et ophold i  

 Danmark, udfylder sygehuset både side 1 og side 2 på en blanket E 113. Under  

 afsnit A anføres indlæggelsesdato og sygehusets navn, og i pkt. 5.3 anføres  

 årsagen til indlæggelsen.
I afsnit B - der oftest udfyldes samtidig med  

 afsnit A - skrives datoen for udskrivelsen.
Blanketten sendes sammen med  

 regningen til amtskommunen, til brug for opkrævning af udgifterne fra den  

 sikredes tyske sygekasse.
-------------------------------------------------------------------- E 114 - TILSTÅELSE AF PROTESER, STØRRE BANDAGER ETC.
 Blanket E 114 bruges af bopæls- eller opholdsstedets institution, når en  

 person får behov for en større sygehjælp - f.eks. proteser, bandager o.l.  

 Blanketten underretter den kompetente institution om, hvilken ydelse der er  

 tale om.
 Blanket E 114 skal ikke udstedes af danske kommuner i de tilfælde, hvor  

 der er givet afkald på refusion.
Udfyldelse af blanketten I de få tilfælde, hvor der bliver tale om ydelse af en større sygehjælp  

 til en tysk sikret under et ophold i Danmark, udfylder opholdskommunen  

 blankettens afsnit A, og såfremt en ydelse allerede er afholdt, afkrydses der  

 i rubrik 5.1. og 7.1. Herefter sendes 1 eksemplar af blanketten til den tyske  

 sygekasse til underretning.
Såfremt en ydelse endnu ikke er afholdt, udfyldes afsnit A og der  

 afkrydses i rubrik 7.2., hvorefter kommunen fremsender blanketten i 2  

 eksemplarer til den tyske sygekasse.
Sygekassen har herefter mulighed for at  

 gøre indsigelse inden 15 dage fra afsendelsesdatoen.
Såfremt ydelsen ikke kan  

 godkendes, udfylder den tyske sygekasse afsnit B, pkt. 9. Her oplyses årsagen  

 til indsigelsen, og blanketten returneres til den danske opholdskommune.
 Hvor Danmark er kompetent stat og modtager en blanket E 114 fra en tysk  

 sygekasse, hvor rubrik 7.2 i afsnit A er afkrydset, skal den danske kommune  

 fremsende eventuel indsigelse inden 15 dage fra afsendelsesdatoen (rubrik  

 8.4). I sådanne tilfælde udfyldes afsnit B, rubrik 9, og blanketten  

 returneres til den tyske sygekasse.
 Hvor rubrik 7.1 i afsnit A er afkrydset og ydelsen dermed allerede er  

 givet, kan blanketten blot henlægges.
-------------------------------------------------------------------- E 119 - ATTEST OM ARBEJDSLØSES OG DERES FAMILIEMEDLEMMERS RET TIL YDELSER FRA SYGE- OG MODERSKABSFORSIKRINGEN Blanket E 119 bruges til en arbejdsløs, der søger job i en anden EF-stat  

 end den, hvori han er arbejdsløshedsforsikret.
 Blanketten dokumenterer, at den arbejdsløse har ret til sygehjælpsydelser  

 og til kontantydelser (dagpenge), hvis pågældende bliver syg under  

 jobsøgningen.
 For en person, der modtager arbejdsløshedsforsikring fra Danmark, udstedes  

 en blanket E 119 på grundlag af en blanket E 303/3 fra Direktoratet for  

 Arbejdsløshedsforsikringen.
Blanket E 119 kan højst udstedes for 3 måneder.
Hvis en arbejdsløs ikke  

 har fået arbejde inden de 3 måneders udløb, bortfalder rettighederne til  

 sygehjælps- og kontantydelser.
Hvis opholdet varer ud over de 3 måneder, skal  

 pågældende derfor efterfølgende have en blanket E 111.
 Hvis den arbejdsløse får arbejde, skal pågældende tilmelde sig den nye  

 beskæftigelsesstats sygesikring, og blanket E 119 kan derfor ikke længere  

 anvendes.
 Familiemedlemmer til en arbejdsløs kan få sygesikringsydelser for samme  

 periode som den arbejdsløse.
Udfyldelse af blanketten For en arbejdsløs, som modtager arbejdsløshedsydelser fra Danmark,  

 udfyldes blanket E 119 af den arbejdsløses bopælskommune.
 Pkt. 1 skal kun udfyldes, når institutionen på den arbejdsløses  

 opholdssted rekvirerer blanketten.
 Under pkt. 4 skal der afkrydses for naturalydelser for den arbejdsløse og  

 for eventuelle medrejsende familiemedlemmer.
 Under pkt. 5 afkrydses pkt. 5.1.
 Pkt. 6, 7, 8 og 9 afkrydses af det kommunale fagkontor.
-------------------------------------------------------------------- E 120 - ATTEST OM RET TIL NATURALYDELSER FOR PENSIONS- ELLER RENTEANSØGERE OG DERES FAMILIEMEDLEMMER Blanket E 120 anvendes til at afbøde eventuelle vanskeligheder ved  

 udredelse af sygehjælp til personer, der har søgt, men endnu ikke fået  

 bevilget en social pension.
Den bruges i det tidsrum, hvor pensionsansøgeren  

 venter på afgørelse om pensionens bevilling.
Det betyder, at  

 pensionsansøgeren og dennes familiemedlemmer kan sikres sygehjælp i  

 bopælsstaten i venteperioden.
Udfyldelse af blanketten Hvor der er søgt pension fra Danmark, udsteder den seneste bopælskommune  

 blanketten i 2 eksemplarer, og afsnit A udfyldes.
Pkt. 3, 4, 5 og 6 udfyldes  

 af den institution, som behandler ansøgningen om pension, dvs. bopælskommunen  

 eller i særlige tilfælde Direktoratet for Social Sikring og Bistand.
Pensionsansøgeren foreviser blanketten til sikringsmyndighederne i  

 bopælsstaten.
Disse registrerer herefter den pågældende og påfører eventuelle  

 familiemedlemmer under pkt. 8 og pkt. 9. Et eksemplar af blanketten  

 returneres til den danske kommune som bekræftelse på, at registrering er  

 foretaget.
Hvor en dansk kommune modtager en blanket E 120 fra en anden stats  

 sikringsmyndigheder, skal bopælskommunen påtegne blankettens afsnit B som  

 bekræftelse på, at pensionsansøgeren er registreret med bopæl i Danmark.  

 Under pkt. 8 og pkt. 9 anføres eventuelle medflyttende familiemedlemmer.
I  

 Danmark anerkendes ægtefælle/samlever, samt børn og unge under 18 år, som  

 familiemedlemmer.
Et eksemplar af blanketten returneres til  

 afsenderinstitutionen.
-------------------------------------------------------------------- E 121 - ATTEST FOR REGISTRERING AF PENSIONS- ELLER RENTEMODTAGERE SAMT FØRELSE AF FORTEGNELSER Blanket E 121 anvendes til sociale pensionister, der tager bopæl i en  

 anden stat end den kompetente stat, f.eks. pensionister, der udvandrer fra  

 Danmark til Spanien.
 Blanketten dokumenterer, at pensionisten har ret til sygehjælp på lige fod  

 med borgerne i den stat, hvor den pågældende er bosat, men for den  

 pensionsudbetalende stats regning.
Udfyldelse af blanketten Hvor en pension udbetales fra Danmark, udstedes en blanket E 121 af  

 pensionistens seneste danske bopælskommune.
For pensionistægtepar udstedes en  

 blanket E 121 for hver pensionist.
Pkt. 3, 4, 5 og 6 udfyldes af det  

 kommunale fagkontor.
Såfremt den pågældende modtager pension fra flere  

 EF-stater, herunder også fra Danmark, udstedes blanketten af Direktoratet for  

 Social Sikring og Bistand.
Straks ved ankomsten bør pensionisten aflevere 2 eksemplarer af blanketten  

 til sikringsmyndighederne i den nye bopælsstat.
Disse registrerer herefter  

 den pågældende og påfører eventuelle familiemedlemmer under pkt. 8. Et  

 eksemplar af blanketten returneres til den danske kommune/Direktoratet for  

 Social Sikring og Bistand som bekræftelse på, at registrering er foretaget.
Hvor en dansk kommune modtager en blanket E 121 fra en anden stats  

 sikringsmyndigheder, skal bopælskommunen påtegne blankettens afsnit B som  

 bekræftelse på, at pensionisten er registreret med bopæl i Danmark.
Et  

 eksemplar af blanketten returneres til afsenderinstitutionen.
Under pkt. 8  

 anføres eventuelle medflyttende familiemedlemmer.
I Danmark anerkendes  

 ægtefælle/samlever, samt børn og unge under 18 år, som familiemedlemmer.
----------------------------------------------------------------- E 122 - ATTEST MED HENBLIK PÅ TILSTÅELSE AF NATURALYDELSER TIL PENSIONS- ELLER RENTEMODTAGERES FAMILIEMEDLEMMER Blanket E 122 bruges, hvor en pensionist og dennes familiemedlemmer ikke  

 er bosat i samme stat, og hvor familiemedlemmerne ikke har selvstændig ret  

 til sygehjælp i bopælsstaten.
 Blanketten dokumenterer, at familiemedlemmerne har ret til at modtage  

 sygehjælp på lige fod med borgerne i den stat, hvor de er bosat, til udgift  

 for pensionistens bopælsstat.
Udfyldelse af blanketten Når en social pensionist er bosat i Danmark, er Danmark den kompetente  

 stat for udstedelse af en blanket E 122. Det betyder, at pensionistens  

 bopælskommune skal udstede en blanket E 122 til familiemedlemmer, som bor i  

 en anden EF-stat end Danmark.
Familiemedlemmerne skal aflevere 2 eksemplarer af blanketten, med afsnit A  

 udfyldt, til sikringsmyndighederne i deres bopælsstat.
Disse registrerer  

 familiemedlemmerne under pkt. 8 og 9. Et eksemplar af blanketten returneres  

 til den danske kommune som bekræftelse på, at registrering er foretaget.
Hvis pensionisten ikke bor i Danmark, men familiemedlemmerne tager bopæl  

 her, modtager familiemedlemmernes bopælskommune en blanket E 122 fra den  

 kompetente institution i pensionistens bopælsstat.
Kommunen skal under pkt. 9  

 registrere eventuelle børn og unge under 18 år.
Hvis familiemedlemmerne er  

 arbejdstagere i Danmark, skal pkt. 9 ikke udfyldes.
Istedet afkrydses pkt. 7,  

 og grunden til afvisningen angives.
-------------------------------------------------------------------- E 124 - BEGÆRING OM BEGRAVELSESHJÆLP Blanket E 124 bruges til ansøgning om begravelseshjælp fra den kompetente  

 stat.
Efterladte kan søge om begravelseshjælp, selvom dødsfaldet er  

 indtruffet i en anden EF-stat end den kompetente stat, og selv om de  

 efterladte ikke bor i den kompetente stat.
Udfyldelse af blanketten Hvor begravelseshjælp skal ydes af Danmark, udfyldes en blanket E 124 af  

 ansøgeren, og blanketten indsendes til Sundhedsministeriet sammen med  

 dødsattesten.
Sundhedsministeriet sender herefter ansøgeren en nærmere  

 vejledning om betingelserne for at modtage begravelseshjælp fra Danmark.  

 Såfremt blanketten er blevet sendt til den pensionsudbetalende myndighed,  

 bedes blanketten videresendt til Sundhedsministeriet bilagt oplysning om,  

 hvorvidt den pågældende modtager pension fra Danmark (evt. kopi af E 121).  

 Beregning og udbetaling af begravelseshjælp foretages af Sundhedsministeriet.
Hvis begravelseshjælp skal søges fra en anden EF-stat, kan en blanket E  

 124 rekvireres i Sundhedsministeriet.
På blankettens bagside er der for hver  

 EF-stat oplyst, hvilke attester der skal følge med blanketten, når den sendes  

 til den kompetente institution.
Er denne ikke bekendt, kan  

 Sundhedsministeriet forestå videresendelsen til den kompetente institution.
-------------------------------------------------------------------- E 125 - INDIVIDUEL OPGØRELSE OVER DE FAKTISKE UDGIFTER Blanket E 125 bruges til refusion af sygehjælpsudgifter mellem EF-  

 staterne.
Refusion kommer dog kun på tale i det omfang, der ikke er indgået  

 gensidige aftaler om, at der gives afkald på refusion.
Udfyldelse af blanketten Hvor Danmark skal have refunderet sygehjælpsudgifter fra en anden EF-stat,  

 hovedsageligt for tyske sikrede, som har modtaget behandling under ophold her  

 i landet, udfyldes en blanket E 125 af amtskommunen.
 På blankettens første side anføres i øverste højre hjørne  

 amtskommunekoden.
 I pkt. 1 afkrydses, hvilken periode udgiften vedrører.
 Under pkt. 2 anføres den pågældendes forsikringsinstitution i hjemstaten.
Pkt. 3 udfyldes med navn og fødselsdato på den forsikrede.
Er sygehjælpen  

 ydet til et familiemedlem, anføres familiemedlemmets data under pkt. 4.
Pkt. 5 og 5.1 afkrydses afhængig af den konkrete situation.
Under pkt. 5.2  

 anføres blanketnummer og dato for den E-blanket, som den sikrede har medbragt  

 fra hjemstaten.
I pkt. 6 anføres sygehjælpsudgifterne.
Såfremt den sikrede har været  

 hospitalsindlagt i Danmark, anføres indlæggelses- og udskrivningsdatoen.  

 Under pkt. 6.6 anføres sygehusets navn.
 Pkt. 7 skal ikke udfyldes.
 To gange årligt sender amtskommunen de opsamlede blanketter E 125 til  

 Sundhedsministeriet, så vidt muligt bilagt regningsblanketterne og kopi af de  

 sikredes E-blanketter, hvorefter Sundhedsministeriet afkræver Tyskland det  

 samlede refusionsbeløb.
 Fra Tyskland afkræves Sundhedsministeriet tilsvarende refusion af udgifter  

 til sygehjælp, som er ydet danske sikrede under ophold i Tyskland.
-------------------------------------------------------------------- E 126 - FASTSÆTTELSE AF REFUSIONSTAKSTER FOR NATURALYDELSER Blanket E 126 bruges til at indhente oplysning om størrelsen af et  

 refusionsbeløb, som skal udbetales til en person, der har betalt for en  

 sygehjælp under et ophold uden for den kompetente stat, og hvor refusionen  

 først søges, efter at den pågældende er vendt tilbage til hjemstaten.
 Gennemførelsen af refusionen afhænger af, om der er indgået en aftale om  

 refusionsafkald med opholdslandet.
Udfyldelse af blanketten A.
Udenlandsk (tysk) sikret, behandlet under ophold i Danmark.
 1. Afregning i Tyskland.
 En tysk sikret person, som f.eks. ikke har medbragt en blanket E 111 til  

 Danmark, og derfor er blevet afkrævet betaling for en sygebehandling, kan  

 søge refusion via sin tyske sygekasse.
Fra den tyske sygekasse modtager Sundhedsministeriet blanket E 126, hvor  

 afsnit A er udfyldt.
Blanketten sendes til amtskommunen, som beregner  

 refusionsbeløbet ud fra, hvad en dansk sikret i sygesikringsgruppe 1 ville  

 have fået refunderet.
Beløbet noteres under pkt. 9, og et eksemplar af  

 blanketten returneres til den tyske sygekasse, som herefter udbetaler beløbet  

 til den sikrede.
2. Afregning i andre stater Refusionen gennemføres, som ovenfor under pkt.
A, 1. anført, dog skal  

 amtskommunen foruden at oplyse refusionsbeløbet til den udenlandske  

 sygekasse, tillige fremsende beløbet.
Dette gælder dog ikke for portugisiske eller spanske sygesikrede.
For  

 disse skal amtskommunen alene oplyse refusionsbeløbet, hvorefter beløbet i  

 disse tilfælde betales direkte til den sikrede af de portugisiske eller  

 spanske sygesikringsmyndigheder.
B.
Dansk sikret, behandlet under ophold i udlandet 1. Ophold i Tyskland En dansk sikret, som ikke har modtaget refusion under opholdet i Tyskland,  

 kan få hjælp hertil af sin danske bopælskommune.
Kommunen udfylder i 2  

 eksemplarer blanket E 126, afsnit A, der sammen med de kvitterede originale  

 regninger og kopi af E 111 sendes til AOK i Tyskland (den centrale  

 forsikringskasse). De lokale forsikringskasser beregner den refusion, som en  

 tysk forsikret ville have fået, og oplyser beløbet til Sundhedsministeriet  

 ved at sende blanket E 126 retur.
Under pkt. 9 er refusionsbeløbet oplyst, og  

 Sundhedsministeriet omregner dette til danske kroner og sender beløbet  

 direkte til den pågældende.
 Hvis det derimod under pkt. 9 er anført, at der ikke er refusion, vil  

 dette være begrundet under pkt. 10. Sundhedsministeriet orienterer herefter  

 den pågældende om afslaget.
2. Ophold i andre EF-stater Hvor en dansk sikret har haft udgifter til sygehjælp under ophold i en  

 stat, med hvilken Danmark har refusionsafkald, kan den danske bopælskommune  

 hjælpe med at søge refusion.
Kommunen udfylder en blanket E 126, afsnit A,  

 der sammen med de kvitterede originale regninger og kopi af E 111 sendes til  

 Sundhedsministeriet.
Ministeriet fremsender herefter blanketterne samt  

 bilagene til opholdsstaten.
Fra opholdsstaten modtager Sundhedsministeriet blanketten retur, og under  

 pkt. 9 er refusionsbeløbet anført.
Refusionsbeløbet sendes dog først til den  

 sikrede, når Sundhedsministeriet har modtaget dette fra opholdsstaten.  

 Sygehjælpsudgifter som er betalt, men ikke refunderet undet et ophold i  

 Portugal eller Spanien, betales dog direkte af Sundhedsministeriet, i det  

 omfang der er tale om refusionspligtige beløb.
 Hvis det under pkt. 9 er anført, at der ikke er refusion, vil dette være  

 begrundet under pkt. 10. Sundhedsministeriet orienterer herefter den  

 pågældende om afslaget.
-------------------------------------------------------------------- E 127 - INDIVIDUEL OPGØRELSE OVER DE MÅNEDLIGE FIKSEREDE BELØB Denne blanket bruges ikke af amter og kommuner.
Blanketten modtages i Sundhedsministeriet, og er en regning på de  

 gennemsnitsudgifter, som Danmark skal betale for dansk sikrede sociale  

 pensionister, der har bopæl uden for Danmark, dvs. pensionister, der har fået  

 udstedt en blanket E 121 fra en dansk kommune.
På blanketten er oplyst det  

 antal måneder, den dansk sikrede pensionist har været tilmeldt et udenlandsk  

 sygesikringssystem, for hvilke Danmark skal betale sygehjælpsudgifter.
 Pr. 1. april 1993 modtager Danmark blanket E 127 fra Spanien, Grækenland  

 og Frankrig, idet der ikke er aftalt refusionsafkald vedrørende pensionister  

 med disse stater.
-------------------------------------------------------------------- BILAG 2 SKEMATISK BLANKETOVERSIGT (Udelades her) -------------------------------------------------------------------- BILAG 3 Sikringsstyrelsen VEJLEDNING OM SÆRLIGT LEGITIMATIONSBEVIS FOR RET TIL SYGESIKRINGSLOVENS YDELSER Efter § 5 i Indenrigsministeriets bekendtgørelse nr. 490 af 21. juli 1986  

 af lov om offentlig sygesikring med senere ændringer, forsynes personer, der  

 opholder sig her i landet og har ret til ydelser efter sygesikringsloven, med  

 et bevis herfor.
 I § 10 i Sikringsstyrelsens bekendtgørelse nr. 52 af 20. februar 1976 om  

 valgfri indplacering i Sygesikringsgrupper, udstedelse af sygesikringsbeviser  

 m.v., er det bestemt, at personer, der har ret til ydelser efter  

 sygesikringsloven, uden at have fast ophold her i landet, hvert år skal  

 forsynes med særlig legitimation.
 Ved personer uden fast ophold forståes i denne forbindelse personer, som  

 ikke er tilmeldt folkeregistret, enten fordi de ikke har bopæl i Danmark,  

 eller fordi de uanset bopæl i Danmark ikke kan være tilmeldt folkeregistret.
 Sikringsstyrelsen kan meddele følgende om den personkreds, der kan få  

 udstedt særligt legitimationsbevis, samt om forhold vedrørende udstedelse af  

 beviset:
Personkreds I.
Bosat i andet EF-land Følgende personer, der er bosat i et andet EF-land, og som efter reglerne  

 i EF-forordning nr. 1408/71 har ret til sygesikringsydelser i Danmark,  

 forsynes efter anmodning med det særlige legitimationsbevis:
Udover den personkreds, der er nævnt ovenfor, kan visse arbejdstagere, der  

 under ophold i et andet EF-land ikke kan blive optaget i opholdsstatens  

 forsikringssystem, have ret til at få udstedt særligt legitimationsbevis.
Det  

 gælder f.eks. au pair- piger og uddannelsessøgende, dersom de falder inden  

 for forordningens personkreds.
I givet fald kan disse personer have ret til  

 sygesikring for dansk regning, jf. artikel 22 i forordningen.
Retten bevares  

 i disse tilfælde i op til 12 måneder.
II.
Bosat i et andet nordisk land Efter artikel 11 i Nordisk konvention om social tryghed kan der indgås  

 særlig aftale, hvorefter personer eller særlige persongrupper, der  

 udstationeres til andet nordisk land, kan have ret til sygesikringsydelser i  

 Danmark og derfor kan få særligt legitimationsbevis.
III.
Bosat uden for EF og Norden Udstationerede arbejdstagere, der er omfattet af dansk lovgivning i  

 henhold til bestemmelser i de konventioner om social sikring, som Danmark har  

 indgået med stater uden for EF og Norden, har ligeledes ret til særlig  

 legitimationsbevis.
Dette gælder for tiden følgende lande: Tyrkiet,  

 Jugoslavien, Pakistan, Schweiz, Østrig, Quebec og Marokko.
 I disse sager vil social- og sundhedsforvaltningen modtage meddelelse fra  

 Sikringsstyrelsen om den udstationeredes ret.
IV.
Bosat i Danmark Følgende personer, der har ret til sygesikringsydelser her i landet efter  

 EF-forordning nr. 1408/71, uanset at de ikke er tilmeldt folkeregistret,  

 forsynes efter anmodning med særligt legitimationsbevis:
 På samme måde kan følgende personer, uanset at de ikke er tilmeldt  

 folkeregistret, efter anmodning forsynes med særligt legitimationsbevis, jf.  

 nordisk konvention om social tryghed:
Legitimationsbeviset (anvendelse, udstedelse, gyldighed) Det særlige legitimationsbevis anvendes som dokumentation for retten til  

 sygesikringsydelser her i landet.
De under I., II. og III. nævnte kan anvende  

 beviset som rejsesygesikringsbevis i rejsesygesikringsordningens område,  

 bortset fra i den stat, hvor pågældende er bosat.
De under IV.a) nævnte  

 personer kan alene anvende det særlige legitimationsbevis som dokumentation  

 for retten til sygesikringsydelser her i landet, og har ikke ret til  

 rejsesygesikring. (Side 3 i beviset skal derfor annulleres).
 Beviset udstedes med 1 års gyldighed.
 Indplacering i sygesikringsgruppe 1 eller 2 sker efter den pågældendes  

 valg af sikringsgruppe.
Det særlige legitimationsbevis udstedes som hovedregel af seneste eller  

 nuværende bopælskommune.
Hvis den pågældende ikke har haft bopæl i Danmark  

 (kan forekomme for berettigede, nævnt under I. 4), 5) og 6) udstedes  

 legitimationsbeviset af den danske kommune, hvor den pågældende er  

 beskæftiget, eller for så vidt angår personer, der er beskæftiget ombord på  

 dansk skib, af den kommune, hvor skibet (rederiet) har sit hjemsted.
 Tvivlsspørgsmål bl.a. med hensyn til afgrænsningen af personkredsen, kan  

 forelægges for Sikringsstyrelsen.
 Denne vejledning afløser Sikringsstyrelsens cirkulærskrivelse af 4. juli  

 1980.
 Sikringsstyrelsen, den 31. marts 1989.
F.
B.
Svarrer /Poul H.
Pedersen Til samtlige kommuner og amtskommuner.
J. nr. 88-530.72 -------------------------------------------------------------------- BILAG 4 2. 8. 84 De Europæiske Fællesskabers Tidende Nr.
C  

 203/13 AFGØRELSE Nr. 123 af 24. februar 1984 om fortolkning af artikel 22, stk. 1, litra a) i forordning (EØF) nr. 1408/71 i forbindelse med personer, som får dialysebehandling.
(84/C 203/32) DE EUROPÆISKE FÆLLESSKABERS ADMINISTRATIVE KOMMISION FOR VANDRENDE ARBEJDSTAGERES SOCIALE SIKRING HAR - under henvisning til artikel 81 i Rådets forordning (EØF) nr. 1408/71 af  

 14. juni 1971 om anvendelse af de sociale sikringsordninger på  

 arbejdsstagere, selvstændige erhvervsdrivende og deres familiemedlemmer, som  

 flytter inden for Fællesskabet, ifølge hvilken den har til opgave at behandle  

 erhvert administrativt spørgsmål og fortolkningsspørgsmål, der opstår i  

 forbindelse med bestemmelserne i forordning (EØF) nr. 1408/71 og senere  

 forordninger, under henvisning til artikel 22, stk. 1, litra a), i forordning (EØF) nr.  

 1408/71, som indeholder bestemmelser for personer, hvis tilstand under et  

 ophold på en anden medlemssats område kræver øjeblikkelig ydelse af hjælp, og ud fra følgende betragtninger:
Det må på den ene side sikres, at der ikke sker misbrug af bestemmelserne  

 i artikel 22, stk. 1, litra a) i de tilfælde, hvor personer ønsker at opholde  

 sig midlertidigt i en anden medlemsstat med henblik på at opnå naturalydelser  

 i henhold til dette litra uden at følge den procedure, der er fastlagt i  

 samme artikels litra c), som kræver, at de pågældende først skal indhente  

 tilladelse fra den kompetente institution; en alt for restriktiv fortolkning af artikel 22, stk. 1, litra a) ville på  

 den anden side i høj grad begrænse bevægelsesfriheden for personer, hvis  

 helbredstilstand kræver vedvarende og regelmæssig lægebehandling af en sådan  

 art, at det kan forudses, at ydelse af øjeblikkelig behandling under et  

 ophold i en anden medlemsstat er påkrævet, for at et sådant ophold kan  

 gennemføres; det er derfor hensigtsmæssigt at udvide fortolkningen af artikel 22, stk.  

 1, litra a) til, inden for bestemmelsernes anvendelsesområde, at omfatte  

 personer, som allerede får dialysebehandling, som rejser til en anden  

 medlemsstat for at opholde sig midlertidigt der, og hvis helbredstilstand  

 kræver øjeblikkelig ydelse af hjælp som led i en løbende behandling uanset,  

 at den pågældende i praksis er nødsaget til at træffe aftale om ydelse af en  

 sådan behandling under opholdet, og uanset at han ønsker at opholde sig  

 midlertidigt i en anden medlemsstat af andre årsager end lægelige årsager, og idet beslutning i sagen er truffet på de i artikel 80, stk. 3, i  

 forordning (EØF) nr. 1408/71 fastsatte betingelser ð TRUFFET FØLGENDE AFGØRELSE:
 1.Dialysebehandling i en anden medlemsstat af arbejdstagere, selvstændige  

 erhvervsdrivende eller et af deres familiemedlemmer betragtes som  

 øjeblikkelig nødvendig ydelse af hjælp i henhold til artikel 22, stk. 1,  

 litra a) i Rådets forordning (EØF) nr. 1408/71, såfremt den ydes som led i en  

 allerede regelmæssig og fortløbende dialysebehandling, uanset at det i  

 praksis er nødvendigt forud at træffe aftale om en sådan behandling under et  

 midlertidigt ophold, og forudsat, at dette ophold gennemføres af andre  

 årsager end lægelige årsager.
2. Denne afgørelse offentliggøres i De Europæiske  

 Fællesskabers Tidende.
Den træder i kraft fra den første dag i den måned, der  

 følger efter offentliggørelsen.
H.
L.
TELLIER Formand for Den administrative Kommision -------------------------------------------------------------------- BILAG 5 DE DANSKE AFTALER OM AFKALD PÅ REFUSION Danmark har indgået aftaler med alle EF-staterne om gensidigt afkald på  

 refusion af udgifter til sygehjælp, jf. art. 36, stk. 3 og art. 63, stk. 3 i  

 forordning 1408/71. Konsekvensen af aftalerne er, at det i praksis næsten  

 udelukkende er sygehjælpsudgifter mellem Danmark og Tyskland, der refunderes.
 Indholdet af aftalerne med de enkelte stater er følgende:
Irland, Luxembourg, Storbritannien og Nordirland Aftalerne med disse tre stater omfatter et fuldstændigt afkald på refusion  

 af udgifter til sygehjælp.
Dette indebærer, at udgifterne til sygehjælp  

 afholdes endeligt af den stat, hvori en sygehjælpsydelse er givet.
Belgien Aftalen med Belgien omfatter et afkald på alle udgifter til sygehjælp.  

 Undtaget er dog:
 Udgifter til sygehjælp i forbindelse med arbejdsulykker og  

 erhvervssygdomme, jf. forordningens afsnit III, kapitel 4.
Italien Aftalen med Italien omfatter et afkald på alle udgifter til sygehjælp.  

 Undtaget er dog:
Portugal Den dansk-portugisiske refusionafkaldsaftale er endnu ikke formelt  

 godkendt i de to stater.
I praksis har der imidlertid gennem nogen tid været  

 administreret i henhold til et forslag til en aftale, som indebærer, at der  

 gives afkald på alle udgifter til sygehjælp, undtaget er dog:
 Udgifter til højt specialiseret sygehjælp ydet efter henvisning fra den  

 anden stat (E 112), jf. forordningens art. 22, stk. 1, c) samt stk. 3, og  

 højt specialiseret sygebehandling ved arbejdsulykker og erhvervssygdomme,  

 art. 55, stk. 1, c).
 Derudover indeholder den dansk-portugiske aftale den særregel, at såfremt  

 formalia - i forbindelse med ydelse af en sygebehandling til en sikret, fra  

 den anden stat - ikke har været i orden, f.eks. at en blanket ikke har været  

 medbragt, og den sikrede derfor er blevet afkrævet betaling i opholdsstaten,  

 så udbetales refusionsbeløbet endeligt af den sikredes bopælsstat efter  

 hjemkomsten til denne.
Grækenland Aftalen med Grækenland omfatter et afkald på alle udgifter til sygehjælp.  

 Undtaget er dog:
Frankrig Aftalen med Frankrig omfatter afkald på alle udgifter til sygehjælp,  

 undtaget er dog:
 Sygehjælp til sociale pensionister og deres familiemedlemmer, som modtager  

 pension fra den ene stat, men er bosat i den anden stat, jf. forordningens  

 art. 28 og 28 a.
Spanien I aftalen med Spanien er indeholdt en række undtagelser fra  

 refusionsafkaldet.
Aftalen omfatter ikke afkald ved:
 Den dansk-spanske aftale indeholder også en særregel om betaling af  

 refusion, hvor formalia - i forbindelse med ydelse af en sygebehandling til  

 en sikret fra den anden stat - ikke har været i orden, jf. hvad der er anført  

 herom under den dansk-portugiske aftale.
Holland Aftalen med Holland omfatter et afkald på alle udgifter til sygehjælp.  

 Undtaget er dog:
 Udgifter til højt specialiseret sygebehandling efter henvisning fra den  

 anden stat, jf. forordningens art. 22, stk. 1, c) og højt specialiseret  

 sygebehandling ved arbejdsulykker og erhvervssygdomme, art. 55, stk. 1, c).
Endvidere er fastsat den særlige undtagelse, at sygehjælp, som er ydet en  

 person i tidsrummet, efter at en persons rettigheder ifølge forordningen er  

 ophørt, og indtil meddelelse herom er modtaget i det andet land, skal betales  

 af den stat, hvis lovgivning den pågældende hidtil har været omfattet af.
For  

 personer omfattet af dansk lovgivning, som bor eller opholder sig i Holland,  

 skal kommunerne derfor så hurtigt som muligt underrette den kompetente  

 hollandske institution, når den pågældendes rettigheder ifølge forordningen  

 ophører.
 Endelig indeholder den dansk-hollandske aftale den særordning, at 60% af  

 rejsesygesikringens udgifter til sygehjælp, der er ydet dansk sikrede under  

 ophold i Holland, tilbagebetales til Danmark fra Holland.
Tyskland Aftalen med Tyskland omfatter et afkald på alle udgifter til sygehjælp.  

 Undtaget herfra er dog:
 Pkt. 1-3 omfatter også tilfælde, hvor sygehjælp ydes i forbindelse med en  

 arbejdsulykke eller en erhvervssygdom, jf. forordningens art. 55, stk. 1.
Ovennævnte gælder tilsvarende for danske sikrede i Tyskland -------------------------------------------------------------------- BILAG 6 DIE UNTERNEHMEN DER PRIVATEN KRANKENVERSICHERUNGALBINGIA KRANKENVERSICHERUNGS-AKTIENGESELLSCHAFT, Ballindamm 39, 2000 Hamburg 1, Telefon: 0 40/30 22-0 ALTE OLDENBURGER Landvolk-Krankenversicherung V.
V. a.
G., Moorgarten 12-14 2848 Vechta 1, Telefon: 0 44 41/8 77-0 APK Krankenversicherungs- Aktiengesellschaft fur den øffentlichen Dienst, Frankfurter Strasse 50, 6200 Wiesbaden 1, Telefon: 06 11/3 63-0 ARAG Krankenversicherungs-AG, Prinzregentenplatz 9, 8000 Munchen 80 Telefon: 0 89/41 24-02 Barmenia Krankenversicherung a.G., Kronprinzenallee 12-18 5600 Wuppertal 1, Telefon: 02 02/4 38-0 Bayerische Beamtenkrankenkasse Widenmayerstrasse 16, 8000 Munchen 22, Telefon: 0 89/21 60-0 BBV-Krankenversicherung AG, Thomas-Dehler-Strasse 25, 8000 Munchen 83, Telefon: 0 89/67 87-620 BERLIN-KØLNISCHE Krankenversicherung auf Gegenseitigkeit, Weyerstrasse 79-83, 5000 Køln 1, Telefon: 02 21/20 43-0 CENTRAL KRANKENVERSICHERUNG AKTIENGESELLSCHAFT, Hansaring 40-50, 5000 Køln 1, Telefon: 02 21/16 36-0 COLONIA Krankenversicherung Aktiengesellschaft, Elsa-Brandstrøm-Strasse 10-12, 5000 Køln 1, Telefon: 02 21/96 99-04 CONCORDIA Krankenversicherungs Aktiengesellschaft, Karl-Wiechert-Allee 5, 3000 Hannover 61, Telefon: 05 11/57 01-0 Continentale Krankenversicherung a.G., Ruhrallee 92, 4600 Dortmund 1, Telefon: 02 31/12 01-0 COSMOS Krankenversicherung Aktiengesellschaft, Halbergstrasse 50, 6600 Saarbrucken Telefon: 06 81/9 66-66 66 Debeka Krankenversicherungsverein auf Gegenseitigkeit, Ferdinand-Sauerbruch-Strasse 18, 5400 Koblenz 1, Telefon: 02 61/4 98-0 Deutsche Krankenversicherung Aktiengesellschaft, Aachener Strasse 300, 5000 Køln 41, Telefon: 02 21/5 78-0 DEUTSCHER RING Krankenversicherungsverein a.G., Ludwig-Erhard-Strasse 22 2000 Hamburg 11, Telefon: 0 40/35 99-0 EUROPA Krankenversicherung Aktiengesellschaft, Piusstrasse 137, 5000 Køln 41 Telefon: 02 21/57 37 01 Familienfursorge Krankenversicherung a.G., Benrather Scholssallee 33, 4000 Dusseldorf 13, Telefon: 02 11/99 63-0 Generali Krankenversicherung AG, Leopoldstraáe 6, 8000 Munchen 40, Telefon: 0 89/3 81 05-0 Gothaer Krankenversicherung Aktiengesellschaft, Gothaer Platz 8, 3400 Gøttingen, Telefon: 05 51/7 01-0 Hallesche-Nationale Krankenversicherung a.G., Reinsburgstrasse 10, 7000 Stuttgart 1, Telefon: 07 11/66 03-0 Hanse-Merkur Krankenversicherung a.G., Neue Rabenstrasse 3-12, 2000 Hamburg 36, Telefon: 0 40/41 19-0 INTER Krankenversicherung a.G.
Erzbergerstraáe 9-15, 6800 Mannheim 1, Telefon: 06 21/4 27-0 Krankenkasse der Beamten, Angestellten und Anwarter der Stadtverwaltung Duisburg V.a.G., Memelstrasse 25-33, 4100 Duisburg 1, Telefon: 02 03/2 83 28 48 Krankenkasse der Bediensteten der Stadtverwaltung Gelsenkirchen V.a.G., Vattmannstrasse 11, 4650 Gelsenkirchen 1, Telefon: 02 09/1 69 22 80 Kranken- und Sterbekasse Mathilde Hainstadt V.a.G., Feldstrasse 10, 6452 Hainburg, Telefon: 0 61 82/47 29 Krankenversicherungs-Aktien- gesellschaft der HUK-Coburg (HUK-Coburg-Krankenversicherung), Bahnhofsplatz, 8630 Coburg, Telefon: 0 95 61/96-0.
Landeskrankenhilfe V.V.a.G., Uelzener Strasse 120, 2120 Luneburg, Telefon: 0 41 31/7 25-0 LIGA Krankenversicherung katolischer Priester V.V.a.G., Dr.-Theobald-Schrems-Strasse 3, 8400 Regensburg 1, Telefon: 09 41/79 76-0 LVM Krankenversicherungs-AG, Kolde-Ring 21, 4400 Munster 1, Telefon: 02 51/7 02-0 Mannheimer Krankenversicherung AG, Augusta-Anlage 65, 6800 Mannheim 1, Telefon: 06 21/4 57-0 MUNCHENER VEREIN Krankenversicherung a.G., Pettenkoferstrasse 19, 8000 Munchen 2, Telefon: 0 89/51 52-0 NOVA Krankenversicherung a.G.
Neue Rabenstrasse 15-19, 2000 Hamburg 36, Telefon: 0 40/41 24-0 NURNBERGER KRANKENVERSICHERUNG AG Rathenauplatz 12-18, 8500 Nurnberg 21, Telefon: 09 11/5 31-0 OHRA Krankenversicherung, Direktion fur Deutsland der Onderlinge Waaborgmaatschappij OHRA U.
A. (Versicherungsverein auf Gegenseitigkeit), Moorgarten 12-14, 2848 Vechta, Telefon: 0 44 41/8 77-180 Partner-Gruppe Krankenversicherung Aktiengesellschaft, Berliner Straáe 170-172, 6050 Offenbach 1, Telefon: 0 69/ 80 94-0 Pax-Krankenkasse katholischer Priester Deutschlands Versicherungsverein auf Gegenseitigkeit, Køln, Blumenstrasse 12, 5000 Køln 1, Telefon: 02 21/1 60 49-0 R+V Krankenversicherung AG, Taunusstrasse 1, 6200 Wiesbaden 1, Telefon: 06 11/5 33-0 ST.
MARTINUS Priesterverein der Diøzese Rottenburg-Stuttgart Kranken - und Sterbekasse (KSK) V.V.a.G., Hohenzollernstrasse 23, 7000 Stuttgart 1, Telefon: 07 11/60 07 38 SAVAG Saarbrucker Krankenversicherungs-Aktiengesellschaft, Dudweiler Strasse 41, 6600 Saarbrucken 3, Telefon: 06 81/30 05-0 SIGNAL Krankenversicherung a.G., Joseph-Scherer-Strasse 3, 4600 Dortmund 1, Telefon: 02 31/1 35-0 SONO Krankenversicherung a.G., Hans-Bøckler-Strasse 51, 4250 Bottrop, Telefon: 0 20 41/2 68 11 Suddeutsche Krankenversicherung a.G., Werastrasse 23, 7000 Stuttgart 1, Telefon: 07 11/21 47-0 UNION KRANKENVERSICHERUNG AKTIENGESELLSCHAFT, Mainzer Strasse 32-34, 6600 Saarbrucken 3, Telefon: 06 81/68 72-0 UNIVERSA Krankenversicherung a.G., Sulzbacher Strasse 1-7, 8500 Nurnberg 20, Telefon: 09 11/53 07-0 Verein Krankenhilfe der Beamten und Angestellten der Stadt Mulheim a. d.
Ruhr V.a.G., Ruhrstrasse 32-34, 4330 Mulheim 1, Telefon: 02 08/4 55-1 Verinte Krankenversicherung Aktiengesellschaft, Fritz-Schaffer-Strasse 9, 8000 Munchen 83, Telefon: 0 89/67 85-0 VICTORIA Krankenversicherung AG, Hans-Bøckler-Strasse 36, 4000 Dusseldorf 1, Telefon: 02 11/4 77-0 Volksfursorge Krankenversicherung Aktiengesellschaft, Besenbinderhof 43, 2000 Hamburg 1, Telefon: 0 40/28 65-0 WIKING Kranken- und Reederfursorge-Versicherung fur Kustenschiffer a.G., Grosse Elbestraáe 36, 2000 Hamburg 50, Telefon: 0 40/31 05 03 oder 3 19 31 52 Stand: Marz 1993.
Die Anschriften und Telefonnummern der ørtlichen und regionalen Geschaftsstellen kønnen Sie Ihrem Telefonbuch entnemen.
Die privaten Krankenversicherungen.
 Verband der privaten Krankenversicherung.
Geschaftsfuhrung, Abteilung Øffentlichkeitsarbeit, Bayenthalgurtel 26, 5000 Køln 51 Telefon 02 21/3 76 62-0 -------------------------------------------------------------------- BILAG 7 ADRESSEOVERSIGT, KONTAKTORGANER Danmark:
