Klage  

 over ukorrekt behandling af infektion i ben, svampelidelse i tunge, indstik i  

 blodåre og manglende henvisning til sårskift Patientklagenævnet fandt ikke grundlag for at kritisere  

 de læger på ortopædkirurgisk afdeling, der var involveret i behandlingen af  

 patientens ben, idet der blev iværksat relevant behandling i form af  

 antibiotika.
 Patientklagenævnet fandt ikke grundlag for at kritisere  

 de læger på medicinsk afdeling, der var involveret i behandlingen af  

 patienten,  

 idet den antibiotiske behandling blev fortsat og reduceret i takt med at  

 patientens tilstand blev forbedret, og herefter blev patienten udskrevet til  

 fortsat antibiotisk behandling.
 Patientklagenævnet fandt ikke grundlag for at kritisere  

 de læger på medicinsk afdeling, der var involveret i behandlingen af  

 patientens  

 svampelidelse på tungen, idet der blev iværksat relevant behandling samt  

 planlagt løbende kontrol.
 Patientklagenævnet fandt ikke grundlag for at kritisere  

 den anæstesisygeplejerske, der lagde droppet den 23. februar 2000.
Patientklagenævnet lagde herved vægt på, at  

 sygeplejersken konstaterede, at droppet ikke længere lå korrekt placeret i  

 venen.
Sygeplejersken anlagde derfor en ny kanyle, hvorved det blev sikret,  

 at  

 den fungerede ved at sygeplejersken lod harmløs infusionsvæske gennemløbe.
Patientklagenævnet bemærkede endvidere, at et drop  

 relativt let kan glide ud af den korrekte placering og skal i sådanne  

 situationer udskiftes.
Ligeledes kan årebetændelse opstå på mange forskellige  

 måder, men ikke ved, at en injektion foregår uden for åren for eksempel i  

 underhuden.
 Patientklagenævnet fandt ikke grundlag for at kritisere  

 de læger på ortopædkirurgisk afdeling og på medicinsk afdeling, der var  

 involveret i sårbehandlingen af patienten.
Patientklagenævnet lagde herved vægt på, at et sår i  

 benet med betændelse sædvanligvis ikke behandles før betændelsen er  

 forsvundet,  

 medmindre patienten får en svær livstruende infektion, som kræver kirurgisk  

 behandling.
Da patienten ikke havde en livstruende infektion, gav  

 behandlingen  

 ikke Patientklagenævnet anledning til kritik.
