Forord Arbejde med sandblæsning er omfattet af arbejdsmiljølovgivningen.
Det er  

 navnlig følgende regler, der finder anvendelse:
- Bekendtgørelse nr. 323 af 7. juli 1983 om arbejdets udførelse - Bekendtgørelse nr. 32 af 29. januar 1979 om arbejdstøj og personlige  

 værnemidler.
 Denne anvisning giver nærmere retningslinier for sandblæsning med tør  

 fristråle.
 Sandblæsning med tør fristråle skal ske enten i overensstemmelse med  

 anvisningen eller på anden måde, som er lige så forsvarlig i sikkerheds- og  

 sundhedsmæssig henseende.
 Anvisningen er udarbejdet af direktoratet for arbejdstilsynet og har været  

 forelagt for arbejdsmiljørådet.
Indledning Ved sandblæsning med tør fristråle bruges natursand, stålsand (gritt),  

 støbejernssand, stålkugler, korund, glas-shot, aluminiumsilikat,  

 aluminiumslagge, kobberslagge eller kulslagge.
 Natursand indeholder kvarts, som har særligt sundhedsfarlige egenskaber  

 (silikosefare). Der anbefales derfor at bruge andre blæsemidler end  

 natursand.
Ved sandblæsning opstår der en uacceptabel støvbelastning.
Dertil kommer,  

 at støv kan indeholde sundhedsfarlige bestanddele, fx kvarts eller andre  

 mineraler, og ved sandblæsning af malede overflader opstår der støv, der kan  

 indeholde fx blyforbindelser, chromater eller organiske bestanddele.
1. Sandblæsning indendørs 1.1 Indendørs sandblæsning skal, hvor det er praktisk muligt, foregå i en  

 dertil indrettet kabine.
Kabinen skal være forsynet med effektiv mekanisk  

 ventilation, også af hensyn til sigtbarheden og for at undgå overtryk.  

 Kabinen skal have glatte vægge, og der må ikke være hylder eller lignende,  

 som kan samle støv.
1.2 Det brugte sand skal fjernes fra kabinen.
Dette kan bedst ske ved  

 støvsugning eller automatisk gennem gulvrist og mekanisk transportanlæg.
Et  

 sådant anlæg skal være støvtæt og have afsugning, så overtryk i anlægget  

 undgås.
1.3 Kabinens ventilationsanlæg skal give hørligt og synligt alarmsignal  

 ved nedsat effektivitet.
Ventilationsanlægget skal rengøres hyppigt og skal  

 kontrolleres og justeres af en kvalificeret person.
 1.4 Kabinen skal have effektiv belysning evt. med flytbare lamper.  

 Belysningen skal hyppigt rengøres.
1.5 Skilte uden for kabinen skal advare om, at adgang til kabinen er  

 forbudt for uvedkommende under sandblæsning og en vis tid efter  

 sandblæsningens ophør.
Der kan evt. suppleres med en rød advarselslampe, der  

 er tændt under sandblæsningen og i en vis tid efter dens ophør.
2. Sandblæsning udendørs 2.1 Udendørs sandblæsning skal, hvor det er praktisk muligt, foregå under  

 presenning eller andet lignende tæt stof, der sikrer, at støvet ikke spredes.
 2.2 Der skal opsættes advarselsskilte og foretages afspærring, så  

 uvedkommende færdsel hindres.
 3 For al sandblæsning gælder:
 3.1 Der må kun sandblæses, når det ikke er til gene for andre.
 3.2 Sandblæststrålen skal straks standse, når pistolens  

 betjeningsanordning slippes (dødmandsknapfunktion).
 3.3 Det brugte sand skal fjernes hurtigst muligt efter arbejdets ophør.  

 Der må kun fejes og skovles, når sandet er fugtigt.
 4. Personlige værnemidler m.v.
4.1 Både sandblæseren og enhver anden person, der opholder sig - også  

 kortvarigt - i områder, hvor der sandblæses, skal bære - særligt arbejdstøj bestående af tætsluttende overtræksdragt,  

 langskaftede støvler og arbejdshandsker med lange manchetter - luftforsynet åndedrætsværn udført enten som hætte, der dækker hoved,  

 hals og skuldre og har sikre og tætte slangeforbindelser, eller som helmaske  

 plus hætte.
Maskeruden skal være særlig modstandsdygtig (resistent glas).
4.2 Arbejdstøjet skal rengøres eller skiftes hyppigt alt efter arbejdets  

 art.
Arbejdstøjet må ikke bæres i spisepauser.
 4.3 Når sand skal fjernes efter sandblæsning, skal der benyttes egnet  

 åndedrætsværn, fx luftforsynet åndedrætsværn.
 4.4 Hverken sandblæser eller andre må opholde sig i en sandblæstkabine  

 uden åndedrætsværn, før luftens støvindhold er under den tilladte  

 koncentration (grænseværdien). Se At-meddelelse nr. 3.02.4 om grænseværdier  

 for stoffer og materialer.
 4.5 I umiddelbar nærhed af, hvor der sandblæses, skal der være  

 øjenskylleflaske.
5. Foranstaltninger mod skadelig støj 5.1 Støj skal såvidt muligt bekæmpes ved tekniske foranstaltninger, fx ved  

 brug af støjdæmpet blæsepistol, og ved at gøre ventilationsanlægget så  

 støjsvagt som muligt.
Derudover kan det være nødvendigt at bruge høreværn.
Se  

 i øvrigt At-meddelelse nr, 4.06.1 om bekæmpelse af støj på arbejdspladsen og  

 At-meddelelse nr. 4.09.5 om høreværn.
Det kan desuden være nødvendigt at  

 støjdæmpe sandblæsningskabiner for ikke at genere omgivelserne.
6 Genbrug og rengøring 6.1 Blæsemidler må kun genbruges, når de er renset for urenheder fra  

 sandblæste emner.
6.2 Rengøring af sandblæste emner må ikke ske ved trykluftblæsning.
I det  

 omfang, det er praktisk muligt, skal det ske ved støvsugning.
6.3 Rengøring af arbejdsstedet efter sandblæsningens ophør, og efter at  

 sandet er fjernet, kan bedst ske med støvsuger.
I kabiner skal  

 ventilationsanlægget være i funktion.
