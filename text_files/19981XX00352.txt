Skriftlig fremsættelse (25. marts 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring  

 af forskellige  

 energiafgiftslove, lov om vægtafgift af motorkøretøjer  

 m.v., lov om afgift efter brændstofforbrug for visse personbiler, lov  

 om registreringsafgift af motorkøretøjer m.v. og lov nr. 436 af  

 26. juni 1998 om ændring af lov om registreringsafgift af  

 motorkøretøjer m.v. (Forhøjelse af olieafgiften og  

 nedsættelse af afgiftssatserne for dieseldrevne biler m.v.).
(Lovforslag nr.
L 214).
 For at reducere partikelemissionen fra  

 dieselkøretøjer og af hensyn til indførelsen af ny  

 teknologi til forureningsbekæmpelse er der i EU opnået enighed  

 om, at grænseværdien for svovlindholdet i dieselolie i år  

 2005 skal nedsættes til 0,005 pct.
Danmark stiller sig nu i front, idet det foreslås,  

 at der indføres en ny lavere afgiftsklasse for svovlfattig diesel med  

 højst 0,005 pct. svovl svarende til den kommende EU-standard.
Samtidig  

 foreslås satserne for ikke svovlfattig let diesel, anden dieselolie og  

 petroleum, der anvendes til motordrift, forhøjet.
Forslaget er en del  

 af aftalen mellem regeringen, SF og Enhedslisten om skattejusteringer m.v.
 Hermed skabes der incitament til allerede nu at anvende  

 den mere miljøvenlige dieselkvalitet med lavt svovlindhold.
Lovforslaget lægger desuden op til en  

 forhøjelse af afgifterne på dieselbrændstof.
Regeringen  

 har tidligere stillet en forhøjelse i udsigt, men af hensyn til  

 grænsehandlen gjort den afhængig af en forhøjelse af de  

 tyske dieselafgifter.
En sådan sker pr. 1. april 1999 med 6 pfennig pr.  

 l (=23 øre/l) uden moms.
Der er tidligere blevet stillet forslag om  

  afgiftsdifferentieringen efter svovlindhold i L 52 fremsat den 21. oktober  

 1998. L 52 trækkes tilbage, fordi differentieringen nu skal ske  

 på et højere afgiftsniveau.
Der skal desuden ske en regulering  

 af udligningsafgiften, idet de stigninger i udligningsafgiften, der blev  

 foreslået i L 52, nu skal sættes ned.
 For at fastholde balancen mellem udgifterne ved at  

 køre på henholdsvis diesel og benzin foreslås  

 udligningsafgiften af personbiler, varebiler, lastbiler og busser  fastsat i  

 overensstemmelse med aftalen om skattejusteringer m.v. fra forsommeren 1998.  

 Efter aftalen skal der være samme samlede afgift for benzinbiler og  

 dieselbiler ved en årlig kørsel på 16.000 km.
Lovforslaget indebærer en samlet stigning i  

 dieselafgiften på 23 øre/l i forhold til de gældende  

 satser for let diesel, der har højst 0,05 pct. svovl, almindelig  

 diesel og petroleum svarende til den tyske afgiftsforhøjelse.
Den  

 samlede forhøjelse består af 9 øre/l som led i  

 afgiftsdifferentieringen og 14 øre l/ med baggrund i den tyske  

 afgiftsforhøjelse.
Afgiften vil i alt stige fra 202 øre/l til  

 225 øre/l for let diesel og fra 212 øre/l til 235 øre/l  

 for almindelig diesel og petroleum.
For den ny svovlfattige diesel med højst 0,005 pct.  

 svovl foreslås afgiften fastsat til 207 øre/l, hvilket betyder  

 en afgiftsforskel på 18 øre/l i forhold til let diesel.  

 Indførelsen af den svovlfattige diesel vil medføre, at  

 svovlindholdet i brændslet falder med 90 pct.
Den væsentligste  

 effekt er dog, at forslaget vil betyde en reduktion i partikeludslippet fra  

 dieselbiler med ca. 13 pct.  Desuden vil den ny kvalitet gøre det  

 teknisk muligt at bruge partikelfiltre og denoxkatalysatorer på  

 køretøjerne, og det kan reducere forureningen yderligere.
For rutebiler, der i dag bruger ultralet diesel, vil den  

 svovlfattige diesel reducere partikeludslippet med 26 pct., hvilket skal ses  

 i sammenhæng med, at mange af rutebilerne har en oxyderende  

 katalysator.
Denne giver isoleret set flere partikler, hvis olien indeholder  

 0,5 pct. svovl.
Denne uheldige effekt ophører imidlertid, når  

 svovlprocenten kommer under en kritisk grænse og er ikke til stede ved  

 det lave svovlindhold.
I en overgangsperiode indtil udgangen af år 2000  

 foreslås der desuden en særlig afgiftssats på 216  

 øre/l for en forbedret ultralet dieselolie med højst 0,035 pct.  

 svovl.
Endelig foreslås afgiften for autogas forhøjet til 145  

 øre/l og afgiften for naturgas brugt som motorbrændstof  

 forhøjet til 236 øre/ Nm3.
Ifølge lovforslaget skal rutebiler kunne få  

 hele afgiften på dieselolie godtgjort plus et tilskud på 6  

 øre/l i resten af 1999, hvis de bruger den svovlfattige diesel.  

 Samtidig bortfalder den eksisterende afgiftsgodtgørelse samt  tilskud  

 på 10 øre/l til rutebiler, der har anvendt den mere forurenende  

 ultralette diesel.
De permanente tilskud til rutebiler, der bruger  

 miljøvenlig naturgas og autogas, bortfalder, men de midlertidige,  

 forhøjede tilskud forlænges indtil udgangen af år 2002,  

 dog således at de reduceres fra henholdsvis 48 øre/Nm3 og 30  

 øre/l  til 41 øre/Nm3 og 25 øre/l i perioden  

 2000-2002.
Provenugevinsten af forslaget er i forhold til  

 gældende regler 135 mill. kr. i 1999, 270 mill. kr. i år 2000,  

 295 mill. kr. i år 2001 og 330 mill. kr. i år 2002.  

 Forhøjelsen af udligningsafgiften vil øge erhvervslivets  

 omkostninger med ca. 175 mill kr. i 1999 stigende til 360 mill. kr. i 2002.  

 Afgifsforhøjelsen vil betyde meromkostninger for erhvervslivet for 225  

 mill. kr. årligt.
Som følge af den tyske forhøjelse vil  

 eksportvognmændenes konkurrenceevne ikke blive forringet.
 Lovforslaget skal træde i kraft den 1. maj 1999.
 Idet jeg i øvrigt henviser til lovforslaget og de  

 ledsagende bemærkninger, skal jeg anbefale forslaget til Tingets  

 hurtige og velvillige behandling.
