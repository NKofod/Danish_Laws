Kriminalforsorgens anstalter, afdelinger, pensioner,  

 arrestinspektørerne samt AIDS-nøglepersonerne Hermed fremsende et antal eksemplarer af orientering til  

 kriminalforsorgens personale om HIV og AIDS.
Orienteringen, som erstatter  

 orienteringen af 13. december 1985, er ajourført i overensstemmelse med den  

 nye viden om HIV og AIDS, der er kommet til siden 1985, ligesom der er  

 foretaget visse sproglige ændringer.
 Direktoratet skal anmode om, at orienteringen bekendtgøres for personalet  

 på hensigtsmæssig måde.
 Man skal endvidere anmode om, at et eksemplar udleveres til institutionens  

 læge og eventuel AIDS-nøgleperson.
Yderligere eksemplarer af orienteringen kan rekvireres ved telefonisk  

 henvendelse til direktoratets 1. kontor (lokal 258) Der vedlægges endvidere Sundhedsstyrelsens pjece fra 1991 »Værd at  

 vide om HIV og AIDS«.
Orientering om HIV/AIDS TIL kriminalforsorgens personale.
Denne orientering er lavet i samarbejde med Sundhedsstyrelsen.
Den  

 orienterer kriminalforsorgens personale om HIV/AIDS og om, hvordan man undgår  

 smitte i sit arbejde.
 1. HIV-infektion og AIDS.
AIDS er en forkortelse for Acquired Immunodeficiency Syndrome.
På dansk  

 oversat til erhvervet immundefekt syndrom.
 AIDS er den alvorligste tilstand, der kan opstå efter smitte med et virus  

 kaldet HIV (Human Immundefekt Virus). HIV kan ødelægge kroppens forsvar  

 (immunsystem). Det betyder, at den smittede kan blive alvorligt syg af  

 smittestoffer (virus, bakterier, svampe ect), som for raske mennesker med at  

 bevaret immunsystem ikke er nogen risiko.
Efter smitte med HIV danner organismen antistoffer mod virus.
Der går i  

 reglen 6-12 uger fra tidspunktet for smitte, inden antistofferne kan påvises.  

 Man kan nu konstateres HIV-positiv.
Omkring halvdelen af de mennesker, der smittes med HIV, får efter 2-4 uger  

 tegn på akut HIV-infektion med feber.
Hos andre HIV-smittede kommer der ingen  

 tegn på den primære infektion.
Efter den primære infektion indtræde en fase uden symptomer.
Hos mange  

 HIV-smittede mennesker varer denne symptomfri fase i mange år.
Men de fleste  

 får dog før eller senere symptomer.
 Symptomerne er især:
- hævede lymfeknuder flere steder på kroppen, - langvarig eller tilbagevendende feber, - vægttab på mere end 10 %, - nattesved eller kulderystelser, - sår eller belægninger i mundhulen og svælget i længere tid, - langvarig hoste, der ikke ligner almindelig tobakshoste, - vedvarende diarree, - hududslæt.
 Alle disse sygdomstegn ses også ved mange andre sygdomme og behøver ikke  

 have noget med HIV-infektion at gøre.
 Diagnosen AIDS bruges kun, når man har ganske bestemte kombinationer af  

 symptomer.
 I dag mener man, at de fleste HIV-smittede før eller senere udvikler AIDS.
 2. Smitteveje.
 Smittevejene for HIV ligner smittevejene for hepatitis B (smitsom  

 leverbestændelse), men HIV er mindre smitsom end hepatitis B-virus.
 Smitte sker:
- ved overførsel af blod fra en smittet person direkte til blodbanen hos  

 en anden person, - ved seksuel kontakt, f.eks. via sæd, gennem smårifter i tarmen eller i  

 kønsslimhinderne, - fra mor til barn under graviditet og fødsel.
 Smitte overføres ikke ved at blod eller sæd kommer i kontakt med intakt  

 hud.
 Spyt, tårer, urin, afføring, opkast og sekreter fra næse indebærer ingen  

 smitterisiko, med mindre der er synligt blod.
Der er aldrig set smitteoverførsel ved bid, krads eller ved anvendelse af  

 mund til mund eller mund til næse metoden i forbindelse med genoplivning.
Og  

 smitterisikoen er i disse tilfælde minimal eller ikke eksisterende.
 3. Smitsomhed.
Hiv går til grunde uden for kroppen.
Og smitten spredes ikke gennem  

 genstande, f.eks. service, møbler, toiletter, vaskemaskiner eller ved  

 håndtryk og anden dagligdags omgang.
Den erhvervsbetingede smitte med HIV er indtil nu kun set hos  

 sundhedspersonale.
Hverken i Danmark eller internationalt kendes tilfælde af  

 erhvervsbetinget HIV-smitte uden for sundhedsvæsenet.
 Selv om der i 1990 er registeret ca. 300.000 AIDS-tilfælde i verden, og  

 WHO anslår, at 8-10 millioner mennesker er HIV-smittede, er der på  

 verdensplan kun påvist ca. 40 tilfælde af overført HIV-smitte fra inficerede  

 til sygehuspersonale.
I næsten alle tilfælde har det drejet sig om kanylestik, hvor der er sket  

 overførsel af HIV-inficeret blod direkte til personens blodbane.
Enkelte er  

 smittet ved usædvanlig og langvarig kontakt med HIV-inficeret blod på  

 ubeskyttet, ikke-intakt hud eller slimhinde.
 Der er ikke set tilfælde af HIV-smitte hos sygehuspersonale, som kan  

 sættes i forbindelse med pasning og pleje af HIV/AIDS-patienter eller omgang  

 med ting fra disse.
 4. HIV/AIDS i Danmark.
I Danmark blev det første tilfælde af AIDS opdaget i 1981. Antallet af  

 anmeldte AIDS-tilfælde er pr. 30. november 1991 er 906. Ca. 75% af de  

 AIDS-ramte i Danmark er mænd, som er smittet gennem homoseksuel kontakt.
Det  

 skønnes, at ca. 5.000 personer er smittet med HIV.
I midten af 1980'erne spredte HIV blandt intravenøse stofmisbrugere i  

 København, hvor 15-20% skønnes smittede.
Der er ikke siden konstateret  

 væsentlig forøgelse af antallet af smittede stofmisbrugere.
De sidste år er  

 der konstateret øget heteroseksuel smitte, helt overvejende ved kontakt til  

 grupper, hvor smitten i forvejen er udbredt.
Ca. 20% af de nyopdagede  

 HIV-positive er kvinder.
 5. Forholdsregler mod HIV/AIDS.
a.
Almindelige forhold.
 Oplysninger om smitteveje, hygiejniske forhold og  

 sikkerhedsforanstaltninger gives af læge- eller sygeplejepersonale og de  

 særlige »nøglepersoner« på de enkelte tjenestesteder.
 Der kan altid indhentes yderligere information hos disse grupper.
 Det skal igen understreges, at HIV ikke smitter ved almindelig dagligsdags  

 kontakt.
Er en klient HIV-smittet, udføres arbejdet på normal vis under iagttagelse  

 af de nedenfor omtalte sikkerhedsforanstaltninger.
Klienten skal derfor som  

 udgangspunkt placeres på en almindelig belægsafdeling, og der er normalt  

 intet til hinder for, at klienten beskæftiges ved køkken- eller  

 gangmandsarbejde.
b.
Sikkerhedsforanstaltninger m.v.
Undgå direkte kontakt med klienters blod eller sæd: brug eventuelt  

 handsker.
Undgå stik fra brugte injektionssprøjter, kanyler og skarpe  

 genstande.
 Findes kanyle med sprøjte: berør kun spøjten.
 Findes kanyle alene: fat om kanylens plastkrans.
 Anbring straks fundne kanyler i plastbeholder (safety-box).
 Sprøjter samles i en plastpose, der lukkes, inden den lægges i  

 affaldsbeholder.
Hvis der er risiko for forurening af tøj og hud med blod eller sæd, kan  

 der ved visitation, undersøgelse og magtanvendelse bruges kitler og  

 eengangshandsker.
Har man rifter eller sår, tildækkes disse.
Efter udført  

 opgave vaskes hænderne grundigt.
HIV smitter ikke ved f.eks. hoste eller nys.
Maske, mundbind og  

 beskyttelsesbriller er derfor ikke påkrævet.
 Det anbefales, at personalet ved genoplivningsforsøg benytter  

 ventilationsmasker, som findes i alle anstalter og arresthuse.
 Rør ikke ved rene overflader eller ting med forurenede handsker.
c.
Forholdsregler ved uheld.
 1. Ved stik på forurenet kanyle:
- lad det evt. bløde lidt - dup med jodsprit 2 1/2 - 5 % eller hospitalssprit 70 %.
 2. Ved sprøjte i øjne eller andre slimhinder:
 - skyl med vand enten under vandhane eller f.eks. med en engangssprøjte.
 3. Ved uheld af begge typer:
 - søg læge eller nærmeste skadestue for at få vurderet om andre  

 forholdsregler er nødvendige.
6. Rengøring Der stilles ikke særlige krav til rengøring af celler m.v., selvom  

 klienten har HIV/AIDS.
 I celler m.v., der er forurenet med blod eller sekret med synligt blod,  

 gælder:
 1. Personale, der gør rent, bør bruge kitler og skal  

 anvende eengangsgummihandsker (latex foretrækkes for PVC). Ved massivt spild  

 på gulve bør skoovertræk bruges.
2. Spild af blod, opkast, afføring og lignende  

 optørres straks eller snarest muligt med cellestof gennemvædet med egnet  

 desinfektionsmiddel (f.eks.
Diversol BX 1 %, Tref 1 % eller anden tilsvarende  

 klorforbindelse).
Desinfektionsmidlet må ikke blandes med andre rengøringsmidler.
Brugt  

 cellestof må ikke dyppes i desinfektionsmidlet igen, efter det har været  

 brugt.
 (Cellestof anbefales frem for vaskeklude: cellestof har sugeevne, -  

 vaskeklude kan dryppe).
3. Efter desinfektionen, når al synlig forurening er  

 fjernet, kasseres skoovertrækkene.
Hvis personalets kittel er blevet  

 forurenet (f.eks. ved massivt blodspild) lægges den i en plastpose og sendes  

 til vask sammen med andet eventuelt forurenet tøj.
Plastposen må ikke  

 genbruges.
Tøj, der tåler dette, bør vaskes ved minimum 80 grader.
Tøj, der ikke  

 tåler dette (f.eks. striktøj), lægges i separat plastpose og vaskes ved højst  

 mulige temperatur.
Eventuel blodforurening på handskerne aftørres før  

 rengøring.
 4. Når al synlig forurening er aftørret med  

 desinfektionsmiddel, vaskes der grundigt med almindeligt rengøringsmiddel.  

 Herefter kasseres eengangsgummihandskerne.
 5. Hænder vaskes grundigt.
 7. Anmeldelse af arbejdsskader m.v.
 Alle uheld, der øger smitterisikoen for personalet, anmeldes straks  

 ledelsen med henblik på anmeldelse af tilfældet som arbejdsskade.
Med henblik på tilvejebringelse af det bedste mulige grundlag for  

 vurderingen af tilfældet som en eventuel arbejdsskade skal der ved alle  

 uheld, der indebærer øget smitterisiko for personalet, snarest efter det  

 stedfundne uheld søges udtaget en blodprøve af den ansatte.
Prøven følges op  

 med nye undersøgelser for konstatering af antistoffer 1 1/2, 3, 6 og 12  

 måneder efter uheldet.
 Der skal endvidere snarest efter uheldet søges udtaget en blodprøve af den  

 implicerede klient for at konstatere, om denne er smittebærer.
I forbindelse med uheld, der indebærer en øget smitterisiko, skal der  

 laves rapport om, hvorledes der er forholdt som følge af uheldet.
Ved uheld i  

 forbindelse med magtanvendelse skal sådanne oplysninger fremgå af  

 magtanvendelsesrapporten, respektive rapporten om anbringelse i sikringscelle  

 eller anvendelse af håndjern.
 Oplysninger om uheldet i rapporten træder ikke i stedet for anmeldelsen  

 til Arbejdsskadestyrelsen.
 8. Yderligere information.
 For yderligere information anbefales Sundhedsstyrelsens 4 hæfter fra 1988  

 og 1991:
- Kort om HIV-retningslinierne til sundhedspersonalet, - Psykosocial støtte i forbindelse med HIV-infektionen og sygdommen AIDS, - Sygdommen AIDS og retningslinier til forebyggelse af HIV-infektion, - Værd at vide om HIV og AIDS.
 Disse 4 hæfter indeholder retningslinier, der er relevante for  

 kriminalforsorgens personale.
 Der kan endvidere henvises til AIDS-nyt, som udgives af Sundhedsstyrelsen  

 (tegnes i abonnement) samt AIDS-nyt særnummer »Materiale om AIDS«.
