 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, som ændret ved lov nr. 413 af 14. juni 1995, som  

 ændret ved § 3 i lov nr. 397 af 22. maj 1996, lov nr. 489 af 12. juni 1996, §  

 7 i lov nr. 1204 af 27. december 1996 og § 1 i lov nr. 1213 af 27. december  

 1996, foretages følgende ændringer:
 1. § 3, stk. 5 og 6, ophæves.
 Stk. 7  og 8 bliver stk. 5 og 6.
 2. I § 3, stk. 7, der bliver stk. 5, ændres »stk.  

 4-6« til: »stk. 4«.
 3. § 4 affattes således:
 » § 4.  Afgiften beregnes for nye køretøjer og  

 køretøjer, der har mistet deres identitet, af køretøjets afgiftspligtige  

 værdi med følgende satser:
Stk. 2.  For nye biler omfattet af stk. 1, nr. 2, der  

 ikke er forsynet med sikkerhedspude, forhøjes den afgiftspligtige værdi med  

 7.450 kr.
For nye biler omfattet af stk. 1, nr. 2, der er forsynet med kun en  

 sikkerhedspude, forhøjes den afgiftspligtige værdi med 3.725 kr.
 Stk. 3.  Afgiften beregnes for brugte køretøjer af  

 køretøjets afgiftspligtige værdi og efter dets alder med følgende satser:
 Ikke over 1 år: 105 pct. af 5.190-9.520 kr. og 180 pct. af resten.
 1-2 år: 105 pct. af 4.430-8.120 kr. og 180 pct. af resten.
 2-3 år: 105 pct. af 3.660-6.720 kr. og 180 pct. af resten.
 3-4 år: 105 pct. af 2.900-5.320 kr. og 180 pct. af resten.
 4-5 år: 105 pct. af 2.140-3.920 kr. og 180 pct. af resten.
 5-6 år: 105 pct. af 1.380-2.520 kr. og 180 pct. af resten.
 Over 6 år: 105 pct. af 610-1.120 kr. og 180 pct. af resten.
 Ikke over 1 år: 105 pct. af 41.500 kr. og 180 pct. af resten.
 1-2 år: 105 pct. af 35.400 kr. og 180 pct. af resten.
 2-3 år: 105 pct. af 29.300 kr. og 180 pct. af resten.
 3-4 år: 105 pct. af 23.200 kr. og 180 pct. af resten.
 4-5 år: 105 pct. af 17.100 kr. og 180 pct. af resten.
 5-6 år: 105 pct. af 11.000 kr. og 180 pct. af resten.
 Over 6 år: 105 pct. af 4.900 kr. og 180 pct. af resten.
Stk. 4.  Et brugt køretøjs alder regnes fra første  

 registreringstidspunkt.
Hvis et brugt køretøj ikke har været registreret her  

 i landet eller i udlandet, eller hvis første registreringstidspunkt ikke kan  

 fastslås, regnes alderen fra køretøjets fremstillingstidspunkt.
Stk. 5.  De i stk. 1 og 3 fastsatte beløbsgrænser  

 reguleres årligt med 2,0 pct. tillagt eller fratrukket den af  

 finansministeren bekendtgjorte tilpasningsprocent for det pågældende finansår  

 efter lov om en satsreguleringsprocent.
Der tillægges 1,0 procentpoint for  

 hvert finansår.
Procenten beregnes med en decimal.
De således regulerede  

 beløb afrundes opad til nærmeste kronebeløb, der er deleligt med 100.  

 Regulering efter 1. pkt. foretages første gang med virkning for 1999.
Stk. 6.  For brugte køretøjer med en alder indtil 1 år,  

 jf. stk. 3 og 4, nedsættes den afgiftspligtige værdi efter stk. 3 med 17 pct.  

 af det samlede beløb af de fradrag i afgiften, der efter § 3, stk. 4, og med  

 30 pct. af de fradrag i den afgiftspligtige værdi efter § 8, stk. 6, kunne  

 være foretaget ved køretøjets afgiftsberigtigelse som nyt.« 4. I § 5 a, stk. 1, ændres »6.100 kr.« til:  

 »12.100 kr.« 5. I § 5 a indsættes efter stk. 1 som nyt stykke:
»Stk. 2.  Den afgiftspligtige værdi efter stk. 1  

 forhøjes med 7.450 kr. for nye køretøjer, der ikke er forsynet med  

 sikkerhedspude, og med 3.725 kr. for nye køretøjer, der er forsynet med kun  

 en sikkerhedspude.« Stk. 2  bliver herefter stk. 3.
6. I § 5 a, stk. 2, der bliver stk. 3, ændres »6.100  

 kr.« til: »12.100 kr.« 7. I § 6, stk. 1, ændres »6.100 kr.« til:  

 »12.100 kr.« 8. I § 6 indsættes efter stk. 1 som nyt stykke:
»Stk. 2.  Den afgiftspligtige værdi efter stk. 1  

 forhøjes med 7.450 kr. for nye køretøjer, der ikke er forsynet med  

 sikkerhedspude, og med 3.725 kr. for nye køretøjer, der er forsynet med kun  

 en sikkerhedspude.« Stk. 2  og 3 bliver herefter stk. 3 og 4.
9. I § 6, stk. 2, der bliver stk. 3, ændres »6.100  

 kr.« til: »12.100 kr.« § 2 I lov om vægtafgift af motorkøretøjer m.v., jf. lovbekendtgørelse nr. 817  

 af 12. september 1996, som ændret ved § 2 i lov nr. 1213 af 27. december  

 1996, foretages følgende ændringer:
 1. § 1 affattes således:
 » § 1.  Der svares afgift til statskassen efter  

 reglerne i denne lov af følgende køretøjer, jf. dog stk. 2:
Stk. 2.  Afgiftspligten efter stk. 1 omfatter ikke  

 køretøjer, der er afgiftspligtige efter lov om afgift efter brændstofforbrug  

 for visse personbiler, samt indtil den 31. december 2000 køretøjer, der alene  

 anvender el som drivmiddel.« 2. I § 3 indsættes efter stk. 2 som nye stykker:
»Stk. 3.  De i stk. 1 under A fastsatte beløb  

 reguleres årligt med 2,0 pct. tillagt eller fratrukket den af  

 finansministeren bekendtgjorte tilpasningsprocent for det pågældende finansår  

 efter lov om en satsreguleringsprocent.
Der tillægges 1,5 procentpoint for  

 hvert år efter 1997. Procenten beregnes med en decimal.
De således regulerede  

 beløb afrundes opad til nærmeste kronebeløb, der er deleligt med 10.  

 Regulering efter 1. pkt. foretages første gang med virkning for 1998.
Stk. 4.  Reguleringer efter stk. 3 har virkning for det  

 enkelte køretøj fra og med den første afgiftsperiode, der begynder den 1.  

 januar eller senere i kalenderåret.« § 3 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Lovens § 1, jf. dog stk. 3, har virkning for  

 køretøjer, der fra og med dagen efter bekendtgørelsen i Lovtidende skal  

 afgiftsberigtiges efter reglerne i § 15 og § 19, stk. 1, i  

 registreringsafgiftsloven.
Stk. 3.  Biler omfattet af den hidtidige  

 registreringsafgiftslovs § 3, stk. 6, jf. lovbekendtgørelse nr. 676 af 13.  

 juli 1994, der er købt, eller hvorom der er indgået bindende kontrakt om køb  

 inden den 6. maj 1997, og som afgiftsberigtiges efter reglerne i § 15 og §  

 19, stk. 1, i registreringsafgiftsloven inden udgangen af december måned  

 1997, kan afgiftsberigtiges efter de hidtil gældende regler i  

 registreringsafgiftsloven.
Dokumentation for købet skal være indgivet til de  

 statslige told- og skattemyndigheder inden udgangen af juli måned 1997.
 Stk. 4.  Regulering efter registreringsafgiftslovens §  

 4, stk. 5, som affattet ved denne lovs § 1, nr. 3, sker første gang med  

 virkning fra og med den 1. januar 1999.
 Stk. 5.  Regulering efter vægtafgiftslovens § 3, stk. 3  

 og 4, som affattet ved denne lovs § 2, nr. 2, sker første gang med virkning  

 for kalenderåret 1998.
Givet på Amalienborg, den 2. juni 1997 Under Vor Kongelige Hånd og Segl MARGRETHE R.
