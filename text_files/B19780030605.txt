 I medfør af § 2, stk. 5, i merværdiafgiftsloven, jfr. lovbekendtgørelse  

 nr. 305 af 26. maj 1978, fastsættes:
 § 1.  Arrangementer (basarer, koncerter, loppemarkeder  

 m. fl.), hvis overskud fuldt ud anvendes til velgørende eller på anden måde  

 almennyttige formål, kan efter anmodning fritages for afgiftspligten.
 Stk. 2.  Der kan kun gives en arrangør tilladelse til  

 afholdelse af et arrangement månedligt og af en varighed af ikke over 3 dage.  

 Hvis arrangementet kun afholdes en gang årligt, må varigheden ikke overstige  

 14 dage.
 Stk. 3.  Afsætningen af varer og ydelser skal ske for  

 arrangørens regning og risiko, og arrangøren må ikke i øvrigt drive  

 virksomhed med afsætning af tilsvarende varer og ydelser.
 § 2.  Indsamling og salg af brugte ting af ringe  

 værdi, f. eks. flasker, papir og metal, der foretages af velgørende  

 foreninger m. fl., kan efter anmodning fritages for afgiftspligten.
 Stk. 2.  Det er en betingelse for afgiftsfritagelsen  

 efter stk. 1, at foreningerne ikke i øvrigt udøver registreringspligtig  

 virksomhed, samt at afsætningen udelukkende sker til registrerede  

 virksomheder.
 § 3.  Anmodning om fritagelse for afgiftspligten  

 indsendes til toldvæsenet.
Stk. 2.  Virksomheder, der fritages for at svare afgift,  

 skal ikke registreres hos toldvæsenet.
Sådanne virksomheder må ikke på  

 fakturaer, afregningsbilag m. v. anføre afgiftsbeløb eller anden angivelse  

 af, at fakturabeløbet indbefatter afgift.
 Stk. 3.  Der kan ikke gives fritagelse for afgift af  

 indkøb i forbindelse med afholdelse af de i §§ 1 og 2 omhandlede  

 arrangementer.
 § 4.  Bekendtgørelsen træder i kraft den 1. oktober  

 1978.
