Fremsat den 4. juni 2003 af Villy Søvndal (SF),  

 Anne Baastrup (SF) og Aage Frandsen (SF) Forslag til folketingsbeslutning om afvikling af grundtakstmodellen på det sociale område Folketinget pålægger regeringen at fremsætte lovforslag om  

 afvikling af finansieringsreformen (grundtakstfinansiering) på det sociale  

 område inden den 1. januar 2004.
Bemærkninger til forslaget Trods mange advarende røster vedtog Folketinget i foråret  

 2001 grundtakstmodellen på det sociale område.
Den afløste på de fleste  

 sociale  

 serviceområder som f.eks. anbringelse af børn uden for hjemmet, døgntilbud  

 til  

 psykisk syge og botilbud til udviklingshæmmede den hidtidige, delte  

 finansiering, som betød, at udgifterne ved sociale tilbud blev dækket af amt  

 og  

 kommune med halvdelen hver.
Grundtakstmodellen betyder blandt andet  

 indførelse  

 af et grundtakstbeløb, der er forskelligt fra område til område.
Tilbud, hvor  

 prisen er under det fastsatte grundtakstbeløb, betales af kommunen.
Hvis  

 udgiften er over grundtakstbeløbet, kan kommunen ved en særlig  

 visitationsprocedure aftale med amtet, at amtet dækker udgiften over  

 grundtaksten.
 Grundtakstmodellen trådte i kraft den 1. januar 2002. De  

 sidste par måneder har kommuner og amter haft travlt med at evaluere  

 modellen.
Evalueringerne viser blandt andet, at det er lykkedes at  

 etablere et større bureaukratisk cirkus.
Sagerne sendes frem og tilbage  

 mellem  

 de kommunale og amtslige sagsbehandlere med det resultat, at ventetiden for  

 den  

 enkelte borger, der har brug for støtte, er blevet drastisk forlænget.
Et  

 konkret eksempel på den omfattende meradministration stammer fra Ringkjøbing  

 Amt.
Her brugte man før indførelsen af grundtakstmodellen 0,1 årsværk til  

 arbejdet med at refundere udgifterne på det sociale område til kommunerne.
Nu  

 bruger man 8 årsværk på administrationen! Ekstra udgifter, der på ingen måde  

 kommer brugerne på det sociale område til gavn.
Tværtimod.
Den konkrete udformning af grundtakstmodellen har betydet,  

 at amter nærmest har fået mulighed for at melde sig ud af Danmark på dele af  

 det sociale område.
Det har indtil videre kun Ribe Amt benyttet sig af, men  

 til  

 gengæld så konsekvent, at samtlige kommuner i amtet tilkendegiver, at  

 samarbejdet er problematisk.
Det Regionale Udviklingsråd i Ribe Amt, som skal  

 følge udviklingen på det grundtakstbelagte område, konkluderer i sin rapport  

 til socialministeren, at  

 »r  

 eformen har  

 betydet, at viften og variationen i de sociale tilbud til borgeren er  

 indsnævret  

 «.
Det er ikke kun i Ribe Amt, der er problemer.
Fra  

 Københavns Amt fremgår det for eksempel, at 8 ud af 10 kommuner mener, at der  

 er problemer med visitationsproceduren. 4 ud af 10 kommuner mener, at det  

 faglige samarbejde med amtet er forringet, idet samarbejdet i den enkelte sag  

 nu indledes med en økonomisk diskussion i stedet for en faglig.
Hver tredje  

 kommune mener, at de socialpolitiske løsninger i forhold til borgerne er  

 blevet  

 dårligere på grund af grundtakstmodellen.
Udviklingsrådet i Københavns Amt  

 konkluderer i sin redegørelse til socialministeren, at  

 »d  

 et mest markante og gennemgående træk i kommunernes vurdering  

 er manglen på positive konsekvenser af reformen for det kommunale system  

 «.
Oven i det hele kommer, at det også mange steder har været  

 vanskeligt at indsamle data.
Der har ikke været tid til at indsamle materiale  

 på grund af det administrative merarbejde, som grundtakstmodellen har  

 medført.  

 Som Udviklingsrådet i Viborg Amt siger:  

 »Det  

 er for tidligt at drage håndfaste konklusioner om effekten af  

 finansieringsreformen efter et år  adskillige kommuners administration er så  

 arbejdsbelastet, at de ikke har indsendt fyldestgørende redegørelser for det  

 første år.
De har rigeligt med blot at søge at behandle de enkelte sager og  

 har  

 ikke ressourcer til at analysere på helheden.  

 « Grundtakstmodellen har medført forøget bureaukrati, forlængede  

 sagsbehandlingstider, indskrænkninger i tilbudsviften på det sociale område,  

 ufrugtbare uenigheder mellem amter og kommuner, forringet retssikkerhed for  

 den  

 enkelte borger, forringede valgmuligheder for den enkelte borger og meget  

 andet.
 Tiden er nu inde til at besinde sig og erindre følgende  

 vise ord:
»Vi arbejdede  

 hårdt, men hver gang vi begyndte at fungere, blev nye planer om  

 omorganisering  

 iværksat.
Jeg lærte senere i livet, at vi er tilbøjelige til at møde enhver  

 ny  

 situation gennem omorganisering.
Og jeg lærte også, hvilken vidunderlig  

 metode  

 dette er til at skabe illusion om fremgang, mens det i virkeligheden  

 forårsager  

 kaos, ineffektivisering, demoralisering  

 «                                                                            .
Cajus Petronius,  

 romersk embedsmand under kejser Nero, død år 66 e.
Kr.
Skriftlig fremsættelse Villy Søvndal  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om afvikling af grundtakstmodellen på det sociale  

 område.
(Beslutningsforslag nr.
B 180).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
