 Bygge- og Boligstyrelsen har vedr. spørgsmålet om, hvorvidt der til en  

 boligsparekontrakt, oprettet den 8. november 1984, kan udbetales statspræmie  

 mod afgivelse af en tro- og loveerklæring, udtalt, at dokumentationskravet  

 ved udbetaling af statspræmie - efter styrelsens opfattelse - gælder for  

 samtlige boligsparekontrakter, når anskaffelse m.m. er foretaget den 24. maj  

 1987 og senere.
 Vedrørende Boligstyrelsens bekendtgørelse nr. 288 af 14. maj 1987 om  

 boligsparekontrakter med pengeinstitutter.
Dokumentationskrav (jf. § 5) I besvarelse af bankens skrivelse af 8. december 1987 om, hvorvidt, der  

 til en boligsparekontrakt oprettet den 8. november 1984, kan udbetales  

 statspræmie mod afgivelse af tro og love-erklæring, skal man henvise dels til  

 ovennævnte bekendtgørelse, dels henvise til den fortolkning, som kommer til  

 udtryk i vedlagte korrespondance af 13. oktober 1987 og 5. november 1987  

 mellem Den Danske Bankforening og Danmarks Sparekasseforening og  

 Boligstyrelsen.
 Det fremgår af denne henvisning, at dokumentationskravet ved udbetaling af  

 statspræmie - efter foreningernes og styrelsens opfattelse - gælder for  

 samtlige boligsparekontrakter, når anskaffelser m.m. er foretaget den 24. maj  

 1987 og senere.
 Genpart af ovenstående er samtidig fremsendt til Den Danske Bankforening,  

 Danmarks Sparekasseforening og Kongeriget Danmarks Hypotekbank og  

 Finansforvaltning til orientering.
Notits til 2,3 og 4 Idet der henvises til Boligstyrelsens tidligere skrivelse af 5. november  

 1987.
