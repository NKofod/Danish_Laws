 I henhold til § 73, stk. 1, § 124 h og § 124 q i færdselsloven, jf.  

 lovbekendtgørelse nr. 765 af 16. november 1990, som ændret senest ved lov nr.  

 386 af 20. maj 1992, fastsættes:
 § 1.  Internationalt kørecertifikat kan i henhold til  

 den internationale konvention af 24. april 1926 angående kørsel med  

 motorkøretøjer udstedes til ejeren (brugeren) af et registreret motorkøretøj,  

 såfremt konventionens betingelser for udstedelse af kørecertifikat er  

 opfyldt.
 § 2.  Ansøgning om internationalt kørecertifikat  

 indgives til motorkontoret.
 § 3.  Det internationale kørecertifikat er gyldigt i 1  

 år fra udstedelsesdagen.
 § 4.  For udstedelse af et internationalt  

 kørecertifikat betales 100 kr.
 § 5.  Bekendtgørelsen træder i kraft den 9. juni 1992.
 Stk. 2.  Samtidig ophæves Justitsministeriets  

 bekendtgørelse nr. 645 af 17. september 1990 om internationalt  

 kørecertifikat.
