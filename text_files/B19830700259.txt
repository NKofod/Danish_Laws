VEDTÆGTENS OMRÅDE § 1.  Grænserne for vedtægtens område er:
 Mod syd, østkysten af Ærø fra Skjoldnæs til Ærøshale, derfra en linie til  

 Ristingehale og langs vestkysten af Langeland til Næshoved; mod nord en linie  

 fra Næshoved til Stenodde, derfra langs Tåsinges sydkyst til Vornæs pynt og  

 en linie til Lehnskov pynt; videre langs Fyns kyst til pynten syd for  

 Ringsgårde og en linie over Flæskholm til Nakkeodde på Avanakø og videre  

 langs dennes øst- og sydkyst til Avanakøhoved (Ankerhoved), derfra en linie  

 til sydspidsen af Lyø og derfra en linie til Skjoldnæs på Ærø.
INDBYRDES ORDENSREGLER FOR FISKERIET § 2.  Plads til rejeruser skal anses for  

 vedtægtsmæssigt indtaget, når der den 1. april, eller dersom denne dag er en  

 helligdag, da den første påfølgende hverdag, på pladsen for redskabets  

 yderste pæl findes anbragt en pæl eller bøje med mørkt flag og mærket med den  

 fiskers navnebogstaver, som ønsker at benytte pladsen.
Findes der den  

 pågældende dag flere mærker på en plads, foretages lodtrækning om pladsen, om  

 ønskes ved fiskerikontrollens mellemkomst.
 Stk. 2.  Den fisker, som lovligt har indtaget eller  

 efter lodtrækning har fået overladt en plads til rejeruser, bevarer  

 fortrinsretten til pladsen til 31. marts det følgende år, når han afmærker  

 pladsen som ovenfor foreskrevet, når ruserne udsættes i fiskedygtig stand  

 inden 1. maj, og når pladsen derefter benyttes rejefiskesæsonen ud uden anden  

 afbrydelse end den, som reparation og tørring af redskaberne samt  

 isforholdene måtte medføre.
 Reparation og tørring af redskaberne må dog ikke strække sig ud over 8  

 dage.
BESKYTTELSE AF FISKEBESTANDENE § 3.  På den del af vedtægtens område, som ligger vest  

 for en linie trukket fra Urehoved på Ærø til Drejø Færgebro og fra Knappen på  

 Drejø til Flæskholm og videre til Nakkeodde på Avanakø er fiskeri med  

 skovlvod tilladt året rundt efter saltvandsfiskerilovens bestemmelser.
 Stk. 2.  På samme område som i stk. 1 er det tilladt at  

 anvende slæbevod og snurrevod til fangst af rødspætter og andre fladfisk året  

 rundt efter saltvandsfiskerilovens bestemmelser.
 Stk. 3.  Fiskeri med skovltrawl inden for linierne fra  

 Flæskholm til Knappen på Drejø, fra Drejø Færgebro til Vornæs pynt og derfra  

 til Lehnskov pynt, derfra langs sydkysten af Fyn til pynten syd for  

 Ringsgårde og derfra videre til Flæskholm er tilladt i tiden 1. juni til 31.  

 december under iagttagelse af bestemmelserne i lov om saltvandsfiskeri.
 Stk. 4.  På vedtægtens øvrige område er alt fiskeri med  

 skovltrawl forbudt.
 § 4.  Fiskeri med brislingetrawl er forbudt overalt på  

 vedtægtens område.
 § 5.  Det er forbudt at benytte trawl, til hvis  

 spiling anvendes anden båd eller fartøj, ligesom trawl, der slæbes af mere  

 end eet fartøj, er forbudt.
 Stk. 2.  Undtaget er dog det fiskeri, der udøves i  

 medfør af fiskeriministeriets bekendtgørelse nr. 336 af 16. september 1966 om  

 anvendelse af tobistrawl spilet mellem 2 fartøjer i 2 nærmere angivne områder  

 ved Siø.
 § 6.  Ålestangning fra isen er forbudt overalt på  

 vedtægtens område.
ANDRE BESTEMMELSER § 7.  Ved tidsangivelser i denne vedtægt medregnes  

 såvel den førstnævnte som den sidstnævnte dag.
 § 8.  For alle forhold, hvorom der ikke i denne  

 vedtægt er givet særlige bestemmelser, gælder bestemmelserne i den til enhver  

 tid gældende saltvandsfiskerilov.
 STRAF OG PÅTALE M.V.
 § 9.  Overtrædelse af bestemmelserne i §§ 3, 4, 5 og 6  

 straffes med bøde.
 § 10.  Foranstående i henhold til lov nr. 195 af 26.  

 maj 1965 om saltvandsfiskeri med senere ændringer udarbejdede vedtægt  

 stadfæstes herved således, at den træder i kraft den 15. september 1983, fra  

 hvilket tidspunkt den under 1. december 1938 stadfæstede vedtægt for  

 fiskeriet i farvandet omkring Drejø bortfalder.
FISKERIMINISTERIET, DEN 16. AUGUST 1983 H.
Grove /J.
Bohn BILAG 1 POSITIONER PÅ STEDNAVNE I VEDTÆGT FOR FISKERIET I FARVANDET OMKRING DREJØ  

 OG STRYNØ M.V.
