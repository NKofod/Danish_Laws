 Medlemmet havde i den forbindelse oplyst til  

 kassen, at arbejdsgiver havde lejet en minibus, hvori medlemmet og andre  

 ansatte  

 blev transporteret frem og tilbage mellem kursussted og arbejdspladsen under  

 deltagelsen i kurserne.
 A-kassen gav afslag på befordringstilskud med  

 begrundelsen, at der ikke kunne ydes tilskud, når der ikke var transport fra  

 bopæl til kursusstedet.
 Medlemmet anførte i sin klage, at hun ikke ud  

 fra bekendtgørelse nr. 1254 kunne læse, at hun skulle rejse direkte fra sin  

 bopæl til kursusstedet.
 Ankenævnet traf afgørelse om, at medlemmet  

 ikke var berettiget til befordringstilskud med begrundelsen, at hun ikke  

 havde  

 haft udgifter til befordring på mere end  

 24 km  

 under kursusdeltagelsen.
 Ankenævnet lagde vægt på, at det var  

 arbejdsgiver, som havde sørget for transporten mellem arbejdsplads og  

 kursussted, og at hun således ikke selv havde haft udgifter til transporten  

 ud  

 over den eventuelle sædvanlige udgift til og fra arbejdspladsen.
 Ankenævnet bemærkede i afgørelsen, at der  

 efter nævnets opfattelse ikke i reglerne blev stillet krav om, at  

 befordringen  

 skulle ske direkte fra bopæl til uddannelsessted.
 Ankenævnet tiltrådte således a-kassens  

 afgørelse.
Befordringstilskud,  

 manglende udgifter til transport, arbejdsgiver har betalt transport mellem  

 arbejdssted og uddannelsessted Arbejdsmarkeds Ankenævn  

 har behandlet Deres klage på møde den 14. juni 2006.
Nævnet traf denne A F G Ø R E L S E De er ikke berettiget  

 til befordringstilskud under Deres deltagelse i AMU-kurserne Redskaber  

 og  

 maskiner til rengøringsarbejde, Sikkerhed og førstehjælp ved  

 rengøringsarbejde, Personlig planlægning og  

 rengøringsplaner og Service og  

 synlig rengøring afholdt i perioden 16. til 29. november 2005.
B E G R U N D E L S E Efter reglerne kan  

 bl.a. beskæftigede lønmodtagere opnå tilskud til dækning af udgifter til  

 befordring  

 ved deltagelse i arbejdsmarkedsuddannelser og enkeltfag, der er optaget i en  

 fælles kompetencebeskrivelse, hvis den daglige transport mellem bopæl og  

 uddannelsessted og retur er mere end  

 24 km.
 Ankenævnet finder, at  

 De ikke har ret til befordringstilskud fordi, De ikke har haft udgifter til  

 befordring  

 på mere end  

 24 km  

 under Deres deltagelse i kurserne.
 Ankenævnet har lagt  

 vægt på Deres oplysninger om, at det er arbejdsgiver, som har sørget for  

 Deres  

 transport mellem arbejdspladsen og uddannelsesstedet, og at De således ikke  

 selv har haft udgifter til transport udover Deres eventuelle sædvanlige  

 udgifter til og fra arbejdspladsen.
Ankenævnet skal  

 herunder bemærke, at retten til befordringstilskud ikke som retten til  

 VEU-godtgørelse kan overtages af arbejdsgiver.
Retten til befordringstilskud  

 er  

 således en personlig ret, som alene er forbeholdt kursisten.
 Afgørelsen er truffet  

 med hjemmel i § 21, stk. 1, i lov nr. 446 af 10. juni 2003 om  

 arbejdsmarkedsuddannelser  

 m.v., samt § 1, stk. 1, § 2, stk. 1 og § 10 i bekendtgørelse nr. 495 af 16.  

 juni 2005 om tilskud til befordring ved deltagelse i  

 arbejdsmarkedsuddannelser  

 og enkeltfag optaget i en fælles kompetencebeskrivelse.
 Nævnet henviser i  

 øvrigt til § 5 i bekendtgørelse nr. 802 af 22. september 2003 om fælles  

 kompetencebeskrivelser for erhvervsrettet voksen- og efteruddannelse og om  

 arbejdsmarkedsuddannelser.
 Nævnet tiltræder  

 således a-kassens afgørelse af 20. december 2005.
B E M Æ R K N I  

 N G E R  

 T I L  

 K L A G E N De henviser i Deres  

 klage til, at De ikke ud fra bekendtgørelse nr. 1254 kan læse, at der kun kan  

 opnås ret til befordringstilskud, hvis befordringen foregår direkte fra bopæl  

 til uddannelsessted.
Ankenævnet skal hertil  

 bemærke, at der efter nævnets opfattelse ikke i reglerne stilles krav om, at  

 befordringen skal ske direkte fra bopæl til uddannelsessted.
Det er således  

 alene et krav, foruden kravet om, at ansøger opfylder betingelserne i § 21 i  

 lov om arbejdsmarkedsuddannelser mv., at der mellem bopæl og uddannelsessted  

 er  

 mere end  

 24 km.
De har dog ikke som ovenfor nævnt ret til befordringstilskud, eftersom  

 De ikke har haft udgifter til befordring på mere end  

 24 km  

 under Deres deltagelse i kurserne.
På ankenævnets vegne De kan læse om  

 afgørelsens faktiske og retlige grundlag på de følgende sider.
 Kopi til:
Arbejdsløshedskassen 1.  

 	  

 Sagsforløb De søgte på ansøgninger,  

 modtaget i a-kassen den 5. december 2005, om befordringstilskud under  

 deltagelse i AMU-kurserne Redskaber og maskiner til  

 rengøringsarbejde,  

 Sikkerhed og førstehjælp ved rengøringsarbejde, Personlig  

 planlægning og  

 rengøringsplaner og Service og synlig rengøring afholdt i  

 perioden 16. til  

 29. november 2005.
 De oplyste i den  

 forbindelse i brev af 4. december 2005, at Deres chef havde lejet en minibus,  

 som De og andet personale blev transporteret frem og tilbage i mellem  

 kursusstedet  

 i K og arbejdspladsen i V under deltagelsen i de nævnte kurser.
2.  

 	  

 Arbejdsløshedskassens afgørelse A-kassen traf den 20.  

 december 2005 følgende afgørelse:
 Afslag på befordringsgodtgørelse.
 STA har d. 6-12-2005  

 modtaget skrivelse vedr. befordringstilskud iforb. med VEU-ansøgninger i  

 perioden 31-10 til 25-11-2005.
Sagsfremstilling Det fremgår af  

 skrivelsen, at al personale bliver transporteret i minibus fra arbejdspladsen  

 i  

 V til kursusstedet i K, af arbejdsgiver.
Der bliver endvidere  

 henvist til, at arbejdsgiver har ændret på kontonr. og km-antal.
Dette er et  

 mellemværende mellem kursist og arbejdsgiver.
 Afgørelse.
Der ydes kun  

 befordringstilskud til kursisten fra bopæl til uddannelsesstedet, hvis hen-  

 og  

 tilbagerejse sammenlagt er mere end  

 24 km.
Der kan ikke ydes tilskud til kursisten,  

 når der ikke er transport fra bopæl til kursusstedet.
 Derfor kan a-kassen  

 ikke udbetale befordringstilskud i dette tilfælde.
Henvisning til Lov om  

 Arbejdsmarkedsuddannelser, Bekendtgørelse nr. 1254 af 29-12-2003, §  

 1. Klagevejledning udeladt.
3.  

 	  

 Klagen til ankenævnet De har i brev, modtaget  

 i a-kassen den 5. januar 2006, klaget over afgørelsen som følger:
 Klage over afslag på  

 befordringsgodtgørelse.
I afslaget fra d.  

 20.12.2005 anfører I, at jeg ikke kan få transportgodtgørelse, fordi jeg ikke  

 har rejst direkte fra min bopæl til kursusstedet på egen hånd.
Der henvises  

 til  

 bekendtgørelse nr. 1254 i lov om arbejdsmarkedsuddannelser.
Som jeg læser  

 bekendtgørelsen, står der ikke nogen steder, at jeg skal rejse fra min bopæl  

 direkte  

 til kursusstedet.
Der er heller ikke noget krav til måden, jeg gør det på.
 Der står, at jeg er  

 berettiget til transporttilskud, hvis afstandskravet mellem kursussted og  

 bopæl  

 er opfyldt.
Man kan sammenligne med  

 skattevæsnets regler.
Uanset hvordan man transporterer sig mellem bopæl og  

 arbejdsplads ydes der transportfradrag, den eneste betingelse der skal  

 opfyldes  

 er antallet af kilometer. 4.  

 	  

 A-kassens bemærkninger til klagen A-kassen har ved brev  

 af 16. januar 2006 oversendt sagen til ankenævnet og har i den forbindelse  

 oplyst, at den fastholder den trufne afgørelse af 20. december 2005 med de  

 deri  

 anførte begrundelser.
5.  

 	  

 Nyt efter klagen Intet nyt.
6.  

 	  

 Regler Lov nr. 446 af 10. juni 2003 om arbejdsmarkedsuddannelser m.v.:
 § 21.  

  

 Beskæftigede lønmodtagere, selvstændige erhvervsdrivende og ledige med ret  

 til  

 selvvalgt uddannelse samt personer, der hverken er berettigede til dagpenge  

 eller ydelser efter lov om arbejdsløshedsforsikring m.v. eller modtager  

 kontanthjælp eller starthjælp efter lov om aktiv socialpolitik eller  

 introduktionsydelse efter lov om integration af udlændinge i Danmark, kan  

 opnå  

 tilskud til kost og logi ved indkvartering og til dækning af udgifter til  

 befordring ved deltagelse i arbejdsmarkedsuddannelser og enkeltfag, der er  

 optaget i en fælles kompetencebeskrivelse.
 Bekendtgørelse nr. 495 af 16. juni 2005 om tilskud til befordring ved  

 deltagelse i arbejdsmarkedsuddannelser og enkeltfag optaget i en fælles  

 kompetencebeskrivelse:
 § 1.  

  

 Deltagere,  

 der opfylder betingelserne i § 21 i lov om arbejdsmarkedsuddannelser  

 m.v.  

 har ret til befordringstilskud, hvis deres daglige transport mellem bopæl i  

 Danmark og uddannelsessted og retur er mere end  

 24 km.
 § 2.  

  

 Styrelsen for  

 Statens Uddannelsesstøtte (SUstyrelsen) har det overordnede ansvar for  

 administrationen  

 af tilskud til befordring ved deltagelse i arbejdsmarkedsuddannelser og  

 enkeltfag  

 optaget i en fælles kompetencebeskrivelse og foretager udbetaling af tilskud  

 til befordring til deltagere, der ikke er medlemmer af en  

 arbejdsløshedskasse,  

 jf. stk. 3.
 § 10.  

  

 Følgende  

 afgørelser skal meddeles skriftligt:
 1)  

 	  

 Afgørelse om  

 befordringstilskud efter § 1.
 2)  

 	  

 Afgørelse om  

 tilbagebetaling efter § 7.
 Stk. 2.  

  

 Et afslag på  

 ydelse skal være begrundet og indeholde klagevejledning.
 Stk. 3.  

  

 Den, som  

 afgørelsen vedrører, kan inden 4 uger efter afgørelsens modtagelse klage  

 således:
 1  

 	  

 hvis der er tale om  

 en afgørelse, der er truffet af en arbejdsløshedskasse, stiles klagen til  

 Arbejdsmarkedets Ankenævn og indgives til den arbejdsløshedskasse, der har  

 truffet afgørelsen.
 2)  

 	  

 hvis der er tale om  

 en afgørelse, der er truffet af et uddannelsessted, stiles klagen til  

 SUstyrelsen  

 og indgives til det uddannelsessted, der har truffet afgørelsen.
 3)  

 	  

 hvis der er tale om  

 en afgørelse, der er truffet af SUstyrelsen, stiles klagen til  

 Arbejdsmarkedets  

 Ankenævn og indgives til SUstyrelsen.
Stk. 4.  

  

 Arbejdsløshedskassen, uddannelsesstedet eller SUstyrelsen afgør inden 4 uger  

 efter klagens modtagelse, om klagen fuldt ud kan imødekommes.
Hvis klagen  

 ikke  

 kan imødekommes, videresendes den med en udtalelse:
1)  

 	  

 af  

 arbejdsløshedskassen eller SUstyrelsen til Arbejdsmarkedets Ankenævn eller 2)  

 	  

 af uddannelsesstedet  

 til SUstyrelsen.
 Stk. 5.  

  

 Arbejdsmarkedets Ankenævn kan se bort fra en overskridelse af klagefristen i  

 stk. 3, når der er en særlig grund hertil.
 Bekendtgørelse nr. 802 af 22. september 2003 om fælles  

 kompetencebeskrivelser for erhvervsrettet voksen- og efteruddannelse og om  

 arbejdsmarkedsuddannelser:
 § 5.  

  

 Undervisningsministeriet offentliggør de godkendte fælles  

 kompetencebeskrivelser  

 og de løbende ændringer heri i et centralt informationssystem for  

 arbejdsmarkedsuddannelse m.v.
