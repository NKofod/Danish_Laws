 Herved bekendtgøres lov om statsautoriserede revisorer,  

 jf. lovbekendtgørelse nr. 762 af 22. august 1994 med de ændringer, der følger  

 af lov nr. 377 af 22. maj 1996, lov nr. 386 af 22. maj 1996 og lov nr. 1086  

 af 29. december 1997.
Beskikkelse som statsautoriseret revisor § 1.  Statsautoriserede revisorer beskikkes af  

 Erhvervs- og Selskabsstyrelsen.
Stk. 2.  Ret til at få beskikkelse som statsautoriseret  

 revisor har enhver person, der Stk. 3 .  Beskikkelse kan nægtes under de i borgerlig  

 straffelovs § 78, stk. 2, nævnte omstændigheder.
Endvidere kan beskikkelse  

 nægtes, såfremt den pågældende i stilling eller erhverv har udvist en sådan  

 adfærd, at der er grund til at antage, at vedkommende ikke vil drive  

 revisorvirksomhed på forsvarlig måde.
Endelig kan beskikkelse nægtes, såfremt  

 den pågældende har en forfalden gæld til det offentlige på 50.000 kr. og  

 derover.
 Stk. 4 .  Erhvervs- og Selskabsstyrelsen kan undtage fra  

 betingelserne i stk. 2, nr. 5.
 § 2 .  Erhvervs- og Selskabsstyrelsen kan beskikke  

 personer, som godtgør i udlandet at have fået en uddannelse, der findes at  

 kunne ligestilles med den i § 1, stk. 2, nr. 4 og 5, omhandlede uddannelse,  

 og som i øvrigt opfylder betingelserne i § 1, stk. 2, jf. stk. 3.
 Stk. 2 .  Erhvervs- og Selskabsstyrelsen kan i øvrigt,  

 hvor særlige forhold gør sig gældende, tillade udenlandske revisorer i  

 enkelte tilfælde at varetage hverv, hvortil der i lovgivningen kræves en  

 statsautoriseret revisor.
 Stk. 3 .  Beskikkelse i henhold til en særlig af  

 Erhvervs- og Selskabsstyrelsen i medfør af loven given dispensation kan  

 begrænses og betinges.
§ 3 .  For beskikkelse som statsautoriseret revisor  

 betales et af Erhvervs- og Selskabsstyrelsen fastsat gebyr.
Styrelsen kan  

 bestemme, at gebyret kan opkræves efterfølgende, og at der kan fastsættes  

 gebyr for rykkerbreve m.v. ved for sen betaling.
 Stk. 2 .  Statsautoriserede revisorer skal, forinden  

 beskikkelsen udleveres, underskrive en højtidelig forsikring om, at de med  

 omhu og nøjagtighed vil udføre de hverv, der betros dem, og  

 samvittighedsfuldt opfylde deres pligter som statsautoriserede revisorer.
 § 4 .  Erhvervs- og Selskabsstyrelsen fastsætter de  

 nærmere bestemmelser om den i § 1, stk. 2, nr. 4, omhandlede eksamen,  

 herunder betingelserne for at indstille sig til eksamen, eksamenskravene,  

 eksamens afholdelse og bedømmelsen.
Stk. 2 .  Erhvervs- og Selskabsstyrelsen nedsætter en  

 revisorkommission, der består af 1 formand og 10 andre medlemmer. 3 medlemmer  

 skal være statsautoriserede revisorer, 2 registrerede revisorer, 2  

 forretningskyndige, 2 særligt sagkyndige med hensyn til henholdsvis skatteret  

 og skifteret, og 1 skal have nationaløkonomisk kundskab.
Revisorkommissionen  

 bistår Erhvervs- og Selskabsstyrelsen ved administrationen af loven og lov om  

 registrerede revisorer.
Stk. 3.  Revisorkommissionen afholder eksamen for  

 statsautoriserede revisorer.
Til at bistå ved afholdelse af eksamen nedsætter  

 Revisorkommissionen en eksamenskommission.
Eksamenskommissionen skal bestå af  

 3 statsautoriserede revisorer og af 5 eller flere medlemmer, der ikke er  

 statsautoriserede revisorer.
Formanden for eksamenskommissionen skal vælges  

 blandt de medlemmer, der ikke er statsautoriserede revisorer.  

 Eksamenskommissionens øvrige medlemmer behøver ikke være medlemmer af  

 Revisorkommissionen.
Der kan ikke deltage registrerede revisorer i  

 eksamenskommissionen.
 § 5 .  Beskikkelse som statsautoriseret revisor  

 bortfalder, når vedkommende dør, eller hvis betingelserne i § 1, stk. 2, nr.  

 1, 2, 3 eller 6 ikke længere er opfyldt.
Stk. 2 .  Efter anmodning fra Erhvervs- og  

 Selskabsstyrelsen skal en statsautoriseret revisor godtgøre at være dækket af  

 en forsikring som nævnt i § 1, stk. 2, nr. 6. Dokumentation herfor skal være  

 modtaget i Erhvervs- og Selskabsstyrelsen senest 4 uger efter, at anmodningen  

 er meddelt.
Er dette ikke tilfældet, bortfalder beskikkelsen.
§ 5  a . Erhvervs- og Selskabsstyrelsen kan fratage en  

 statsautoriseret revisor beskikkelsen, såfremt den pågældende har en  

 forfalden gæld til det offentlige på 100.000 kr. og derover.
Beskikkelsen kan  

 frakendes på tid fra 1 til 5 år eller indtil videre.
Afgørelsen skal  

 indeholde oplysning om adgangen til domstolsprøvelse efter stk. 2 og om  

 fristen herfor.
Stk. 2 .  En afgørelse i henhold til stk. 1 kan af den,  

 afgørelsen vedrører, forlanges indbragt for domstolene.
Anmodning herom skal  

 være modtaget i Erhvervs- og Selskabsstyrelsen senest 4 uger efter, at  

 afgørelsen er meddelt den pågældende.
Styrelsen anlægger sag mod den  

 pågældende i den borgerlige retsplejes former.
Stk. 3 .  Anmodning om sagsanlæg har ikke opsættende  

 virkning, men retten kan ved kendelse bestemme, at den pågældende under  

 sagens behandling skal have adgang til at udøve virksomhed som  

 statsautoriseret revisor.
Ankes en dom, hvorved en tilbagekaldelse ikke  

 findes lovlig, kan den ret, der har afsagt dommen, eller den ret, hvortil  

 sagen er indbragt, bestemme, at virksomheden som statsautoriseret revisor  

 ikke må drives under ankesagens behandling.
§ 6 .  Er en beskikkelse som statsautoriseret revisor  

 bortfaldet eller frakendt efter reglerne i denne lovs kapitel III eller i  

 borgerlig straffelovs § 79, skal den straks tilbageleveres Erhvervs- og  

 Selskabsstyrelsen.
Det samme gælder, hvis beskikkelsen er frakendt efter  

 lovens § 5a.
 Stk. 2 .  Ophører grunden til en beskikkelses bortfald  

 at bestå, eller udløber eller ophæves frakendelsen af en beskikkelse, skal  

 beskikkelsen efter begæring og uden betaling af afgift på ny sættes i kraft  

 og udleveres den pågældende.
Statsautoriserede revisorers virksomhed § 6  a . En statsautoriseret revisors virksomhed  

 omfatter revision af regnskaber m.v. samt rådgivning og assistance i  

 forbindelse hermed og inden for tilgrænsende områder.
 Stk. 2.  En statsautoriseret revisor skal udføre sit  

 hverv med omhu, nøjagtighed og den hurtighed, som hvervets beskaffenhed  

 tillader, samt i overensstemmelse med god revisorskik.
Stk. 3.  En statsautoriseret revisor er offentlighedens  

 tillidsrepræsentant under udøvelse af revision.
Det samme gælder ved  

 afgivelse af erklæringer og rapporter, der kræves i henhold til lovgivningen  

 eller ikke udelukkende er bestemt til hvervgiverens egen brug.
 Stk. 4.  Erhvervs- og Selskabsstyrelsen kan fastsætte  

 nærmere regler om statsautoriserede revisorers virksomhed, påtegninger og  

 andre erklæringer samt for udførelse af revisionsarbejder.
§ 7 .  Kun personer, der har beskikkelse som  

 »statsautoriseret revisor«, må benytte denne betegnelse.
Andre må  

 heller ikke benytte danske eller udenlandske betegnelser, der er egnet til  

 forveksling med »statsautoriseret revisor«, derunder navnlig  

 forbindelser af ordet »revisor« med ord som  

 »statsautoriseret«, »autoriseret«, »godkendt«  

 eller »eksamineret«.
 § 8 .  I retssager skal offentlige myndigheder til  

 oplysning om regnskabsmæssige forhold fortrinsvis benytte statsautoriserede  

 revisorer.
 Stk. 2.  En statsautoriseret revisor kan ikke medvirke  

 ved istandbringelse af akkorder.
 § 9 .  Statsautoriserede revisorer eller  

 revisionsselskaber må kun have mere end et kontorsted, hvis hvert kontor  

 ledes af en til virksomheden knyttet statsautoriseret revisor, der kun er  

 leder af det pågældende kontor.
 Stk. 2.  Før et kontorsted etableres, skal der indgives  

 anmeldelse herom til Erhvervs- og Selskabsstyrelsen.
 § 10 .  Stillingen som statsautoriseret revisor kan  

 ikke forenes med nogen stats- eller kommunal tjenestemandsstilling eller  

 anden fastlønnet stilling i offentlig virksomhed bortset fra stilling som  

 lærer ved en undervisningsinstitution eller som medarbejder ved en  

 videnskabelig institution.
Stk. 2.  Stillingen som statsautoriseret revisor er  

 uforenelig med udøvelsen af anden erhvervsvirksomhed end den i § 6 a nævnte  

 eller med stilling som bestyrelsesmedlem, direktør, administrator, likvidator  

 eller i øvrigt som ansat i en virksomhed, der driver anden erhvervsvirksomhed  

 end den i § 6 a nævnte.
En statsautoriseret revisor må ikke tage ansættelse i  

 revisionsvirksomheder omfattet af lov om registrerede revisorer.
Stk. 3.  En statsautoriseret revisor må ikke have en  

 sådan ejerandel i en virksomhed, der driver anden virksomhed end den i § 6 a  

 nævnte, at revisor derved får indflydelse på eller en mere betydelig  

 økonomisk interesse i den pågældende virksomhed.
Erhvervs- og  

 Selskabsstyrelsen kan fastsætte en frist for afhændelse af sådanne  

 ejerandele.
 Stk. 4.  Erhvervs- og Selskabsstyrelsen kan undtage fra  

 stk. 1, stk. 2, 1. pkt., og stk. 3, hvis det skønnes, at den omhandlede  

 virksomhed eller stilling er uden indflydelse på revisors uafhængighed.
 Stk. 5.  Ønsker en statsautoriseret revisor at udøve en  

 virksomhed eller beklæde en stilling, der er uforenelig med stillingen som  

 statsautoriseret revisor, skal den pågældende, inden virksomheden påbegyndes  

 eller stillingen overtages, deponere sin beskikkelse i Erhvervs- og  

 Selskabsstyrelsen.
§ 11 .  Virksomhed som statsautoriseret revisor, jf. §  

 6 a, må kun udøves som enkeltmandsvirksomhed, interessentskab eller i aktie-  

 eller anpartsselskab.
Virksomheden må alene drive revisionsvirksomhed og eje  

 revisionsvirksomheder.
 Stk. 2.  I interessentskaber skal alle interessenterne  

 være statsautoriserede revisorer.
Stk. 3.  I aktie- og anpartsselskaber skal flertallet af  

 bestyrelsesmedlemmerne være statsautoriserede revisorer.
Er anpartsselskabet  

 uden bestyrelse, skal direktionen alene bestå af statsautoriserede revisorer.
Stk. 4.  Aktier og anparter må alene ejes af Stk. 5 .  De i stk. 4, nr. 3, 4 og 6, nævnte personer,  

 der ikke er statsautoriserede revisorer, samt de i stk. 4, nr. 5, nævnte  

 foreninger må tilsammen højst eje 30 pct. af aktie- eller indskudskapitalen  

 og må tilsammen højst råde over 30 pct. af stemmerettighederne i selskabet.
Stk. 6 .  Erhvervs- og Selskabsstyrelsen kan tillade, at  

 andre end de i stk. 2 og 4 nævnte har ejerinteresser i en  

 revisionsvirksomhed, såfremt forholdene taler herfor.
Styrelsen kan endvidere  

 tillade, at der drives revisionsvirksomhed sammen med udenlandske revisorer,  

 såfremt forholdene taler herfor.
En tilladelse kan gøres tidsbegrænset og  

 betinget.
Stk. 7 .  Aktier skal udstedes på navn og må ikke være  

 omsætningspapirer.
En erhverver af en aktie eller anpart skal anmelde sin  

 adkomst til selskabet senest 4 uger efter erhvervelsen.
Aktier eller anparter  

 skal afhændes senest 8 uger, efter at ejerforholdet er kommet i strid med  

 stk. 4 eller 5. Afhændes aktierne eller anparterne ikke rettidigt, skal  

 selskabet straks tvangsindløse aktierne eller anparterne.
Ved  

 tvangsindløsning finder reglerne i aktieselskabslovens §§ 20 b og 20 c  

 tilsvarende anvendelse, uanset om der er tale om tvangsindløsning af aktier  

 eller anparter.
 Stk. 8 .  Erhvervs- og Selskabsstyrelsen kan fastsætte  

 nærmere regler om udøvelse af revisionsvirksomhed i selskabsform, herunder  

 regler om offentliggørelse af ejerforholdene i revisionsvirksomheden, om  

 udøvelse af stemmeretten på aktierne eller anparterne i revisionsvirksomheden  

 samt om afhændelse af en aktie eller anpart i tilfælde af en aktionærs eller  

 anpartshavers død eller deponering af beskikkelse.
 § 12 .  En statsautoriseret revisors påtegning på et  

 regnskab anses, medmindre andet fremgår af påtegningen, som udtryk for, at  

 regnskabet er revideret af den pågældende, og at det er rigtigt opstillet på  

 grundlag af bogføringen og opgjort under omhyggelig hensyntagen til bestående  

 værdier, rettigheder og forpligtelser og i overensstemmelse med lovgivningens  

 og eventuelle vedtægters krav til regnskabsaflæggelsen.
§ 13 .  Ingen statsautoriseret revisor må i sin  

 virksomhed afgive erklæring, når Stk. 2 .  Såfremt der i lovgivningen eller en  

 virksomheds vedtægter er foreskrevet valg af flere revisorer, hvoraf mindst  

 en skal være statsautoriseret revisor, kan den valgte revisors personale  

 eller revisorer, der drives revisionsvirksomhed sammen med, ikke vælges som  

 medrevisorer.
Vælges et revisionsselskab eller en i et sådant ansat  

 statsautoriseret revisor som den ene revisor, kan ingen i revisionsselskabet  

 ansat statsautoriseret revisor eller nogen anden af dets øvrige personale  

 vælges som medrevisor.
 Stk. 3 .  En statsautoriseret revisor skal ved  

 udførelsen af revisionsopgaver uden for Danmark iagttage de bestemmelser om  

 uafhængighed, der gælder for lovpligtig revision i vedkommende land.
§ 14 .  En revisionsvirksomhed må ikke i hvert af tre  

 på hinanden følgende regnskabsår have en større andel af sin omsætning end 20  

 pct. hos en klient.
Erhvervs- og Selskabsstyrelsen kan undtage herfra,  

 såfremt der foreligger særlige omstændigheder.
 Stk. 2 .  Statsautoriserede revisorer må ikke betinge  

 sig højere vederlag for deres arbejde, end der kan anses for rimeligt.
 Stk. 3.  Ej heller må statsautoriserede revisorer for  

 deres arbejde betinge sig et vederlag, hvis betaling eller størrelse gøres  

 afhængig af et projekts gennemførelse, det økonomiske resultat eller andre  

 økonomiske konsekvenser af arbejdet.
 § 15 .  Statsautoriserede revisorer kan som  

 revisormedarbejdere antage personer, der ikke er statsautoriserede revisorer.
Stk. 2 .  En statsautoriseret revisor må højst  

 beskæftige tre revisormedarbejdere, som ikke i mindst tre år efter det fyldte  

 18. år har deltaget i udførelsen af de på en statsautoriseret revisors kontor  

 almindeligt forefaldende revisionsarbejder.
Når særlige omstændigheder taler  

 derfor, kan Erhvervs- og Selskabsstyrelsen undtage fra denne bestemmelse.
 Stk. 3.  Revisormedarbejdere skal beskæftiges ved sådant  

 almindeligt forefaldende revisionsarbejde, som kan give dem den for opnåelse  

 af beskikkelse som statsautoriseret revisor fornødne praktiske færdighed, og  

 der skal gives dem adgang til at deltage i den teoretiske uddannelse til  

 revisoreksamen.
 § 15  a . Erhvervsministeren kan fastsætte regler om  

 klageadgangen for afgørelser, der træffes af Erhvervs- og Selskabsstyrelsen  

 og af Revisorkommissionen, herunder at afgørelserne ikke kan indbringes for  

 højere administrativ myndighed.
 § 16 .  Overtrædelse af § 6, stk. 1, § 7, § 9, § 10,  

 stk. 1 og 2, § 11, stk. 1-5 og 7, § 13, stk. 1, nr. 1-5, stk. 2 og 3, samt §  

 14, stk. 1 og 3, straffes med bøde, medmindre strengere straf er forskyldt  

 efter den øvrige lovgivning.
 Stk. 2 .  I forskrifter, der gives af Erhvervs- og  

 Selskabsstyrelsen i medfør af loven, kan der fastsættes straf af bøde for  

 overtrædelse af bestemmelser i forskrifterne.
 Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 4 .  En statsautoriseret revisor, der i sin  

 virksomhed afgiver urigtig skriftlig erklæring eller skriftligt bevidner  

 noget, hvorom den pågældende ingen kundskab har, eller underskriver på et  

 regnskab, som ikke er revideret af vedkommende, uden at dette fremgår af den  

 afgivne revisionserklæring, straffes med bøde eller hæfte, medmindre  

 strengere straf er forskyldt efter den øvrige lovgivning.
§ 17 .  Borgerlig straffelovs §§ 144, 150-152 og  

 154-157 finder tilsvarende anvendelse på statsautoriserede revisorer.
For så  

 vidt angår disses medarbejdere, finder samme lovs §§ 144, 152 og 155  

 tilsvarende anvendelse.
 Stk. 2 .  En statsautoriseret revisor, der fratræder et  

 hverv, har uanset straffelovens regler om tavshedspligt ret til at meddele  

 den revisor, der træder i stedet, grunden til sin fratræden.
Disciplinærnævn og Revisornævn § 18 .  Foreningen af Statsautoriserede Revisorer  

 opretter et Disciplinærnævn, hvis forretningsorden udstedes af Erhvervs- og  

 Selskabsstyrelsen.
Disciplinærnævnet består af en formand, der skal være  

 dommer, og mindst 4 andre medlemmer, hvoraf 2 skal være statsautoriserede  

 revisorer og 2 skal være repræsentanter for regnskabsbrugerne.
Ved udvidelse  

 af medlemskredsen skal der udnævnes lige mange statsautoriserede revisorer og  

 repræsentanter for regnskabsbrugerne.
Nævnets formand og medlemmer udpeges af  

 Erhvervs- og Selskabsstyrelsen, der ligeledes kan udpege en dommer som  

 næstformand.
Formandskab og medlemmer udpeges for en periode af indtil 4 år.
Stk. 2 .  Ved Disciplinærnævnets behandling af en sag  

 skal foruden formanden eller næstformanden mindst deltage 1 statsautoriseret  

 revisor og 1 repræsentant for regnskabsbrugerne.
Deltager flere medlemmer,  

 skal antallet af statsautoriserede revisorer svare til antallet af  

 repræsentanter for regnskabsbrugerne.
Stk. 3 .  Klager over, at en statsautoriseret revisor  

 ved udøvelsen af sin virksomhed har tilsidesat de pligter, som stillingen  

 medfører, kan indbringes for Disciplinærnævnet.
Klager over revisors vederlag  

 samt kollegiale sager kan ikke indbringes for Disciplinærnævnet.  

 Disciplinærnævnet skal behandle klagerne uden hensyn til, om indklagede er  

 medlem af Foreningen af Statsautoriserede Revisorer.
Stk. 4 .  Disciplinærnævnet eller formanden kan afvise  

 at behandle klager fra personer, der ikke har en retlig interesse i det  

 forhold, klagen angår, samt klager, der på forhånd må skønnes grundløse.
Er  

 en klage indbragt af Erhvervs- og Selskabsstyrelsen, Finanstilsynet,  

 skatteministeren, anklagemyndigheden eller Foreningen af Statsautoriserede  

 Revisorer, skal Disciplinærnævnet behandle klagen.
 Stk. 5 .  Erhvervs- og Selskabsstyrelsen kan fastsætte  

 regler om, at klageren skal betale et gebyr til Disciplinærnævnet for at få  

 behandlet en klage.
§ 18  a . En statsautoriseret revisor, der ved  

 udøvelsen af sin virksomhed tilsidesætter de pligter, som stillingen  

 medfører, kan af Disciplinærnævnet tildeles en advarsel eller pålægges en  

 bøde på ikke over 200.000 kr.
Bøden tilfalder statskassen.
 Stk. 2 .  Finder Disciplinærnævnet, at det over for en  

 indklaget kan blive aktuelt at bringe rettighedsfrakendelse i anvendelse, jf.  

 § 19 a, stk. 2, skal nævnet med en begrundet redegørelse henvise sagen til  

 behandling i Revisornævnet.
 Stk. 3 .  Disciplinærnævnet kan lade afhøring af parter  

 og vidner foretage ved byretten på det sted, hvor parten eller vidnet bor.
Stk. 4.  Påhviler der den revisionsvirksomhed, hvori den  

 pågældende revisor er indehaver eller er ansat, et medansvar for forhold, som  

 nævnt i stk. 1, kan revisionsvirksomheden pålægges en advarsel eller en bøde,  

 der tilfalder statskassen, på ikke over 500.000 kr.
Revisionsvirksomheden kan  

 alene pålægges sanktioner, såfremt virksomheden er inddraget som part i en  

 klagesag for Disciplinærnævnet eller Revisornævnet.
Stk. 5 .  Revisornævnets formand kan efter indstilling  

 fra formanden for Disciplinærnævnet i større og komplicerede sager udvælge en  

 sagkyndig til at forelægge sagen for Disciplinærnævnet og foretage afhøringer  

 for nævnet.
Udgiften til den sagkyndige afholdes af Foreningen af  

 Statsautoriserede Revisorer.
I sager indbragt af Erhvervs- og  

 Selskabsstyrelsen, Finanstilsynet, skatteministeren eller anklagemyndigheden  

 afholdes udgiften af den pågældende myndighed.
 Stk. 6 .  Disciplinærnævnet kan bestemme, at en  

 afgørelse skal offentliggøres.
§ 18  b . Disciplinærnævnets afgørelse kan af sagens  

 parter indbringes for Revisornævnet.
Indbringelsen skal være modtaget i  

 Revisornævnet senest 3 måneder efter afgørelsens meddelelse.
Erhvervs- og  

 Selskabsstyrelsen, Finanstilsynet, skatteministeren, anklagemyndigheden og  

 Foreningen af Statsautoriserede Revisorer kan inden for samme frist indbringe  

 enhver afgørelse, der er truffet af Disciplinærnævnet, for Revisornævnet.
 Stk. 2 .  Sagens indbringelse for Revisornævnet har  

 opsættende virkning.
 § 18  c . Forældelsesfristen er 5 år regnet fra den  

 dag, da den pligtstridige handling eller undladelse er ophørt.
 Stk. 2 .  Forældelsesfristen afbrydes ved indgivelse af  

 klage til Disciplinærnævnet.
§ 19 .  Erhvervs- og Selskabsstyrelsen nedsætter et  

 Revisornævn bestående af en dommer som formand samt 8 medlemmer. 2 skal være  

 statsautoriserede revisorer, 2 være registrerede revisorer, 1 have  

 nationaløkonomisk uddannelse, 1 den juridiske uddannelse, 1 have indsigt i  

 pengeinstitutters og 1 i investorers forhold.
Erhvervs- og Selskabsstyrelsen  

 kan udpege en dommer som næstformand.
Formandsskab og medlemmer udpeges for  

 en periode af indtil 4 år.
 Stk. 2 .  Revisornævnet behandler sager, der henvises  

 til eller indbringes for Revisornævnet i medfør af § 18 a, stk. 2, eller § 18  

 b, stk. 1, i denne lov eller i medfør af § 11 a, stk. 2, eller § 11 b, stk.  

 1, i lov om registrerede revisorer.
Stk. 3.  Ved Revisornævnets behandling af en sag skal  

 foruden formanden eller næstformanden mindst deltage 1 statsautoriseret  

 revisor, 1 registreret revisor og 2 medlemmer af nævnet, der ikke er  

 revisorer.
Deltager flere medlemmer, må antallet af revisorer ikke overstige  

 antallet af medlemmer, der ikke er revisorer.
Stk. 4.  Revisornævnets formand kan i større eller  

 komplicerede sager udvælge en sagkyndig person til at forelægge sagen for  

 Revisornævnet og foretage afhøringer for nævnet.
Udgiften til den sagkyndige  

 afholdes af Foreningen af Statsautoriserede Revisorer i sager vedrørende  

 statsautoriserede revisorer og af Foreningen af Registrerede Revisorer i  

 sager vedrørende registrerede revisorer.
I sager indbragt af Erhvervs- og  

 Selskabsstyrelsen, Finanstilsynet, skatteministeren eller anklagemyndigheden  

 afholdes udgiften af den pågældende myndighed.
 § 19  a . Ved Revisornævnets behandling af sager, som  

 er indbragt for eller henvist til nævnet, jf. § 19, stk. 2, finder  

 bestemmelserne i § 18 a, stk. 1 og 3, i denne lov samt § 11 a, stk. 1 og 3, i  

 lov om registrerede revisorer, tilsvarende anvendelse.
Stk. 2 .  Såfremt en statsautoriseret eller en  

 registreret revisor har gjort sig skyldig i grov eller oftere gentagen  

 forsømmelse i udøvelsen af sin virksomhed, og de udviste forhold giver grund  

 til at antage, at den pågældende ikke fremtidig vil udøve virksomheden på  

 forsvarlig måde, kan Revisornævnet begrænse den pågældendes adgang til at  

 udøve lovpligtig revision eller frakende beskikkelsen eller retten til at  

 være optaget i Revisorregistret på tid fra 6 måneder til 5 år eller indtil  

 videre.
Afgørelsen skal indeholde oplysning om adgangen til efter § 20 at  

 begære domstolsprøvelse og om fristen herfor.
 Stk. 3 .  Revisornævnet kan bestemme, at en afgørelse  

 skal offentliggøres.
 § 19  b . Revisornævnets afgørelser kan ikke  

 indbringes for anden administrativ myndighed.
 § 20 .  En afgørelse efter § 19 a, stk. 2, kan af den,  

 afgørelsen vedrører, forlanges indbragt for landsretten.
Stk. 2 .  Begæring i henhold til stk. 1 skal være  

 modtaget i Erhvervs- og Selskabsstyrelsen senest 4 uger efter, at afgørelsen  

 er meddelt den pågældende.
Erhvervs- og Selskabsstyrelsen anlægger sag mod  

 den pågældende i den borgerlige retsplejes former.
Stk. 3 .  Begæring om sagsanlæg har opsættende virkning,  

 men retten kan ved kendelse bestemme, at den pågældende under sagens  

 behandling ikke må udøve virksomhed som statsautoriseret revisor.
Såfremt  

 nævnets afgørelse findes lovlig ved dommen, kan det i denne dom bestemmes, at  

 anke ikke har opsættende virkning.
§ 21 .  Revisornævnet kan til enhver tid efter  

 ansøgning ophæve en i henhold til § 19 a, stk. 2, foretagen frakendelse.
Er  

 denne sket indtil videre, og afslår nævnet ansøgning om ophævelse af  

 frakendelsen, kan den pågældende forlange afgørelsen prøvet ved landsretten,  

 såfremt der er forløbet fem år efter frakendelsen og mindst to år efter, at  

 generhvervelse af beskikkelsen senest er nægtet ved dom. § 19 a, stk. 2, 2.  

 punktum, og § 20, stk. 2, finder tilsvarende anvendelse.
§ 22 .  Erhvervs- og Selskabsstyrelsen fastsætter de  

 nærmere regler for Revisornævnets virksomhed og regler om, at klagerne skal  

 betale et gebyr for at få behandlet en klage.
Erhvervs- og Selskabsstyrelsen,  

 Finanstilsynet, skatteministeren, anklagemyndigheden, Foreningen af  

 Statsautoriserede Revisorer og Foreningen af Registrerede Revisorer skal dog  

 ikke betale gebyr.
 Stk. 2 .  Revisornævnet kan lade afhøring af parter og  

 vidner foretage ved byretten på det sted, hvor parten eller vidnet bor.
 § 22  a . Erhvervs- og Selskabsstyrelsen kan bestemme,  

 at det i § 18 omhandlede Disciplinærnævn og det i § 19 omhandlede Revisornævn  

 også kan behandle klager over autoriserede revisorer, der er beskikket af den  

 færøske registreringsmyndighed.
 Stk. 2 .  Erhvervs- og Selskabsstyrelsen kan lade den i  

 § 4, stk. 2, nævnte Revisorkommission bistå den færøske  

 registreringsmyndighed.
Kapitel 3 a Frister § 22 b.  De frister, der er fastsat i eller i henhold  

 til denne lov, begynder at løbe fra og med dagen efter den dag, hvor den  

 begivenhed, som udløser fristen, finder sted.
Dette gælder ved beregning af  

 såvel dage- som uge-, måneds- og årsfrister.
 Stk. 2 .  Er fristen angivet i uger, udløber fristen,  

 jf. stk. 1, på ugedagen for den dag, hvor den begivenhed, som udløste  

 fristen, fandt sted.
Stk. 3.  Er fristen angivet i måneder, udløber fristen,  

 jf. stk. 1, på månedsdagen for den dag, hvor den begivenhed, som udløste  

 fristen, fandt sted.
Hvis den dag, hvor den begivenhed, som udløste fristen,  

 fandt sted, er den sidste dag i en måned, eller hvis fristen udløber på en  

 månedsdag, som ikke findes, udløber fristen altid på den sidste dag i måneden  

 uanset dens længde.
 Stk. 4 .  Er fristen angivet i år, udløber fristen, jf.  

 stk. 1, på årsdagen for den dag, hvor den begivenhed, som udløste fristen,  

 fandt sted.
 Stk. 5 .  Udløber en frist i en weekend, på en  

 helligdag, grundlovsdag, juleaftensdag eller nytårsaftensdag, udstrækkes  

 fristen til den førstkommende hverdag.
 Ikrafttrædelsesbestemmelser m.v.
 § 23.  Denne lov træder i kraft den 1. juli 1967.
 Stk. 2.  Samtidig ophæves §§ 65-73 og 95 i næringslov  

 nr. 138 af 28. april 1931.
 Stk. 3.  Det påhviler statsautoriserede revisorer, der  

 ikke har deponeret deres beskikkelse, inden en måned efter lovens  

 ikrafttræden at have forsikret som anført i § 1, stk. 2, nr. 7.
 § 24.  Loven gælder ikke for Færøerne og Grønland, men  

 kan ved kgl. anordning sættes i kraft for Grønland med de afvigelser, som  

 landsdelens særlige forhold tilsiger.
 Lov nr. 851 af 23. december 1987 indeholder bl.a. følgende  

 ikrafttrædelsesbestemmelse:
 Loven træder i kraft den 1. januar 1988.
 Lov nr. 815 af 21. december 1988 indeholder bl.a. følgende  

 ikrafttrædelsesbestemmelse:
§ 8 Stk. 1 .  Loven træder i kraft den 1. januar 1989,  

 således at den finder anvendelse for regnskabsår, der begynder 1. januar 1989  

 eller senere.
Stk. 2-4 . (Udeladt) Lov nr. 936 af 27. december 1991 indeholder bl.a. følgende  

 ikrafttrædelsesbestemmelser:
§ 20 Loven træder i kraft ved bekendtgørelsen i Lovtidende.(* 2) § 21 Stk. 1 .  Loven gælder ikke for Færøerne og Grønland.
Stk. 2 .  (Udeladt) Stk. 3 .  §§ 3, 10, 11, 12, 13, 14, 15 og 16 kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
Stk. 4 .  (Udeladt) Lov nr. 1003 af 19. december 1992 indeholder bl.a. følgende  

 ikrafttrædelsesbestemmelse:
§ 3 Stk. 1 .  Loven træder i kraft den 1. juli 1993.
 Stk. 2 .  Revisornævnets formand bestemmer, om en  

 verserende sag for Revisornævnet skal behandles af dette nævn, eller om sagen  

 skal overgå til behandling i det pågældende Disciplinærnævn.
 Lov nr. 427 af 1. juni 1994 indeholder følgende  

 ikrafttrædelsesbestemmelser m.v.:
 I § 4, stk. 1, fastsættes, at de ændringer, som angår § 1, stk. 2, nr. 5  

 og 6, § 1, stk. 3, sidste pkt., § 4, stk. 2, § 5, stk. 2, § 5a, stk. 1, 1.  

 pkt., §§ 6 a, 10 og 11, § 12, stk. 2(ophæves), § 13, stk. 1, § 13, stk. 1,  

 nr. 3-6, § 14 og § 16, stk. 1, træder i kraft den 1. september 1994, jf. dog  

 stk. 4 og 6. Bestemmelserne i § 1, stk. 2, nr. 5, træder dog først i kraft  

 den 1. januar 1996.
I § 4, stk. 2, fastsættes, at de ændringer, som angår § 18, stk. 1, 1.  

 pkt., § 18 a, stk. 2-5, og § 22 a, træder i kraft dagen efter bekendtgørelsen  

 i Lovtidende.(* 3) I § 4, stk. 4, fastsættes, at fysiske eller juridiske personer, der før  

 den 19. januar 1994 har erhvervet ejerandele i en virksomhed, senest den 1.  

 januar 1997 skal have bragt disse ejerandele i overensstemmelse med § 10,  

 stk. 3, og § 11, stk. 4 og 5. Revisionsvirksomheder, der er oprettet før den  

 19. januar 1994, skal senest den 1. januar 1997 have bragt deres selskabsform  

 og ledelsesforhold i overensstemmelse med § 11, stk. 1, 3 og 7.
 I § 4, stk. 6, fastsættes, at bestemmelserne i § 14, stk. 1, finder  

 anvendelse på regnskabsår, der påbegyndes den 1. september 1994 eller senere.
 I § 5 fastsættes, at loven ikke gælder for Færøerne og Grønland, men ved  

 kgl. anordning kan sættes i kraft for Grønland med de afvigelser, som denne  

 landsdels særlige forhold tilsiger.
 Lov nr. 377 af 22. maj 1996 indeholder bl.a. følgende  

 ikrafttrædelsesbestemmelser m.v.:
§ 14 I § 14, stk. 1, fastsættes det, at loven træder i kraft den 1. juni 1996.
 I § 14, stk. 5, fastsættes det, at bestemmelsen i § 7, nr. 5, vedrørende  

 ændring af § 18 a, stk. 5, i lov om statsautoriserede revisorer, tillige  

 finder anvendelse på sager, som er indbragt for Disciplinærnævnet, men som  

 Disciplinærnævnet ikke har påbegyndt behandlingen af den 1. juni 1996.
§ 17 I § 17 fastsættes det, at loven ikke gælder for Grønland og Færøerne, men  

 at bl.a. § 7, som vedrører ændring af lov om statsautoriserede revisorer, kan  

 sættes i kraft ved kgl. anordning for Grønland med de afvigelser, som de  

 særlige grønlandske forhold tilsiger.
 Lov nr. 386 af 22. maj 1996 indeholder bl.a. følgende  

 ikrafttrædelsesbestemmelser m.v.:
§ 34 I § 34 fastsættes det, at loven træder i kraft den 1. januar 1997.
§ 35 I § 35 fastsættes det, at loven ikke gælder for Færøerne eller Grønland,  

 men at bl.a. § 10, som vedrører ændring i lov om statsautoriserede revisorer,  

 kan sættes i kraft ved kgl. anordning for Grønland med de afvigelser, som de  

 særlige grønlandske forhold tilsiger.
 Lov nr. 1086 af 29. december 1997 indeholder følgende  

 ikrafttrædelsesbestemmelse:
§ 3 Tidspunktet for lovens ikrafttræden fastsættes af erhvervsministeren.
Bekendtgørelse nr. 37 af 20. januar 1998 fastsætter, at lov nr. 1086 af  

 29. december 1997 træder i kraft den 1. februar 1998.(* 1) Erhvervsministeriet, den 30. juni 1998 Pia Gjellerup / Ole Bløndal (* 1) Loven indeholder bestemmelser, der gennemfører Rådets direktivnr.  

 84/253, EF-Tidende 1984 L 126, s. 20.
 (* 2) Lov nr. 936 af 27 december 1991, § 20: Bekendtgjort i Lovtidende den  

 28. december 1991.
 (* 3) Lov nr. 427 af 1. juni 1994, § 4: Bekendtgjort i Lovtidende den 2.  

 juni 1994.
