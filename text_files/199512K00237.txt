Nr LSF 237 Forslag til Lov om ændring af lov om forsikring mod følger af arbejdsskade  

 (Almindelig lovrevision) Fremsat af socialministeren (Karen Jespersen) den 10. april 1996 Vedtaget ved tredjebehandling den 31. maj 1996 Lov nr. 493 af 12/06/1996 § 1 I lov nr. 390 af 20. maj 1992 om forsikring mod følger af arbejdsskade,  

 som ændret ved lov nr. 1125 af 22. december 1993, lov nr. 73 af 1. februar  

 1995 og lov nr. 343 af 6. maj 1996, foretages følgende ændringer:
 1. § 4, stk. 2, affattes således:
»Stk. 2. Socialministeren kan fastsætte regler om, i hvilket  

 omfang loven skal gælde for uddannelsessøgende eller andre personer, der  

 opholder sig på et uddannelsessted eller på en arbejdsplads som led i et  

 uddannelses- eller praktikforløb m.v.« 2. § 11, stk. 2, affattes således:
»Stk. 2. For erhvervssygdomme gælder retsvirkningerne i denne  

 lov fra den dag, hvor sygdommen anmeldes, medmindre andet er fastsat i  

 loven.« 3. I § 19, stk. 1, indsættes efter  

 »Arbejdsskadestyrelsen,»: »Den Sociale Ankestyrelse,».
 4. I § 21, stk. 2, indsættes som 3. pkt.:
»Oplysninger om økonomiske forhold kan i elektronisk form indhentes  

 fra andre offentlige myndigheder og arbejdsløshedskasser.« 5. I § 22 indsættes som stk. 4:
»Stk. 4. Betingelsen om, at der skal foreligge anmodning fra  

 Arbejdsskadestyrelsen eller Den Sociale Ankestyrelse, for  

 forsikringsselskabets afholdelse af udgifter, jf. stk. 2 og 3, kan fraviges i  

 tilfælde, hvor Arbejdsskadestyrelsen eller Den Sociale Ankestyrelse finder  

 oplysningerne nødvendige.
I sager vedrørende ulykkestilfælde, kortvarige  

 skadelige påvirkninger og pludselige løfteskader skal forsikringsselskabet  

 alene afholde udgifter, der er opstået eller afholdt efter skadens indtræden  

 eller opståen.
I sager vedrørende erhvervssygdomme skal forsikringsselskabet  

 alene betale udgifter, der er opstået eller afholdt efter skadens anmeldelse,  

 jf. § 11, stk. 2.« 6. § 23, stk. 1, 2. pkt., ophæves, og i stedet indsættes:
»For erhvervssygdomme, der er omfattet af § 10, stk. 1, nr. 1, er  

 fristen 9 måneder.
For sygdomme omfattet af § 10, stk. 1, nr. 2, og § 10,  

 stk. 2, samt pludselige løfteskader, jf. § 9 A gælder alene den i § 31, stk.  

 1, angivne frist.« 7. I § 31 indsættes som stk. 4:
»Stk. 4. Hvis den erhvervsmæssige situation ikke er afklaret, kan  

 Arbejdsskadestyrelsen, når der foreligger særlige omstændigheder, træffe en  

 midlertidig afgørelse om erstatning for erhvervsevnetab.« 8. I § 35, stk. 2 og 3, ændres »5 år« til:  

 »2 år«.
 9. § 36, stk. 2, affattes således:
»Stk. 2. Erstatningen ydes i form af en tidsbestemt løbende  

 ydelse, som årligt udgør 30 pct. af afdødes årsløn, jf. § 41, og som  

 udbetales med virkning fra datoen for dødsfaldet med 1/12 månedligt forud.  

 Perioden kan højst fastsættes til 10 år.
Udbetales der i anledning af  

 dødsfaldet efterindtægt, udbetales ydelsen dog først fra udløbet af  

 efterindtægtsperioden.
Modtog afdøde løbende erstatning for tab af  

 erhvervsevne efter denne lov, udbetales erstatning for tab af forsørger først  

 fra den 1. i den efterfølgende måned efter dødsfaldet.« 10. I § 43, stk. 1, indsættes efter 2. pkt. som nyt  

 punktum:
»Der kan ikke ske omsætning til kapitalbeløb, når der alene er  

 truffet midlertidig afgørelse om erstatning for tab af erhvervsevne efter §  

 31, stk. 4.« 11. I § 43 indsættes som stk. 3:
»Stk. 3. Når der er truffet endelig afgørelse om erstatning  

 for tab af erhvervsevne og den erstatningsberettigede har begæret  

 erstatningen omsat til kapitalbeløb, udbetales beløbet til boet, hvis den  

 erstatningsberettigede afgår ved døden, inden kapitalbeløbet er udbetalt.  

 Omsætning af løbende ydelse til kapitalbeløb finder sted på grundlag af  

 ydelsens størrelse på dagen før dødsfaldet.« 12. § 44, stk. 4, affattes således:
»Stk. 4. Udbetales de i stk. 1 omhandlede beløb senere end 4  

 uger fra datoen for underretningen om beløbets tilkendelse, forrentes beløbet  

 fra udløbet af 4-ugers-fristen, til betaling sker, med en årlig rente på 1  

 pct. over Nationalbankens diskonto.
I de i § 40, stk. 1, omhandlede tilfælde  

 er fristen 14 dage fra datoen for kommunens endelige meddelelse til den  

 erstatningsudbetalende om refusionskrav.« 13. § 48, stk. 1 og 2, affattes således:
 »Foreligger der en arbejdsskade, og har arbejdsgiveren undladt at  

 opfylde sin forsikringspligt, udbetaler Arbejdsskadestyrelsen forskudsvis  

 ydelser efter loven, jf. § 25, til skadelidte eller dennes efterladte.  

 Arbejdsskadestyrelsen afholder endvidere forskudsvis udgifterne til sagens  

 behandling, jf. § 19, stk. 4, og udgifter til administration efter § 53.
Stk. 2. Arbejdsgiveren skal refundere Arbejdsskadestyrelsen de  

 udbetalte ydelser, jf. § 25, sagsbehandlingsudgifter, jf. § 19, stk. 4, og  

 administrationsbidrag, jf. § 53, medmindre styrelsen skønner, at der har  

 foreligget sådanne undskyldende omstændigheder for arbejdsgiveren, at den  

 pågældende helt eller delvis bør fritages for betaling.« 14. I § 48 indsættes efter stk. 4 som nyt stykke:
»Stk. 5. Er den virksomhed, hvor ulykkestilfældet er  

 indtruffet, den pludselige løfteskade er opstået, eller hvor den skadelidte  

 har været udsat for påvirkninger, der kan antages at have medført den  

 pågældendes sygdom, ophørt, og er det ikke muligt at udpege et  

 forsikringsselskab, finder reglerne i stk. 1 og 4 tilsvarende anvendelse på  

 udgifter efter § 19, stk. 4, for ydelser efter § 25 og administrationsbidrag  

 efter § 53.« Stk. 5 bliver herefter stk. 6.
 15. I § 50 ændres »§ 48, stk. 1 og 4« til:  

 »§ 48, stk. 1, 4 og 5«.
 16. § 53, stk. 1, ophæves, og i stedet indsættes:
 »Forsikringsselskaber, der har koncession til at tegne  

 arbejdsskadeforsikring, samt kommuner, der ikke har tegnet forsikring efter  

 loven, jf. § 45, og institutioner, der er omfattet af statens adgang til  

 selvforsikring, jf. § 45, skal betale for Arbejdsskadestyrelsens og Den  

 Sociale Ankestyrelses administration af de forhold, der er omfattet af loven,  

 og som vedrører de pågældende.
Stk. 2. Betaling for forhold, der er omfattet af loven, og som  

 vedrører institutioner, der er omfattet af statens adgang til selvforsikring,  

 jf. § 45, påhviler det enkelte ministerområde.
Vedkommende minister kan  

 fordele udgiften på de enkelte institutioner.
Stk. 3. Bidrag til administration af sager efter lovens § 6, stk.  

 3, kan beregnes som et samlet beløb, der fordeles på de i stk. 1 nævnte  

 forsikringsselskaber, kommuner og institutioner.
Den andel, som omfattes af  

 statens adgang til selvforsikring, kan opkræves samlet ved det enkelte  

 ministerområde.
Vedkommende minister kan fordele opkrævningen på de enkelte  

 institutioner.« Stk. 2 og 3 bliver herefter stk. 4 og 5.
 17. § 55, stk. 4, affattes således:
»Stk. 4. I det omfang arbejdsgiveren, forsikringsselskabet  

 eller erhvervssygdomspoolen, jf. § 56, har adgang til at anke  

 Arbejdsskadestyrelsens afgørelser til Ankestyrelsen og udnytter denne adgang,  

 har anken opsættende virkning.« 18. I § 55 indsættes som stk. 5:
»Stk. 5. Arbejdsskadestyrelsen kan ikke træffe afgørelse om  

 ydelser efter loven før udløbet af ankefristen for afgørelsen af  

 anerkendelsesspørgsmålet, jf. § 23, medmindre ganske særlige omstændigheder  

 taler derfor.« 19. § 56 affattes således:
»§ 56. Den i medfør af lov om forsikringsvirksomhed oprettede  

 erhvervssygdomspool har ankeadgang som nævnt i § 55 i sager, som af  

 Arbejdsskadestyrelsen henføres under lovens § 6, stk. 3, og § 48.« 20. I § 71 indsættes efter stk. 5 som nyt stykke:
»Stk. 6. I sager, der er omfattet af stk. 3 eller 5, finder  

 denne lovs § 21, stk. 2, tilsvarende anvendelse.« Stk. 6 og 7 bliver herefter stk. 7 og 8.
 21. § 72, stk. 1, affattes således:
»Rente efter lov om forsikring mod følger af ulykkestilfælde samt  

 løbende ydelse og menerstatning efter lov om arbejdsskadeforsikring forhøjes  

 fra den 1. april 1995 til 272,3 pct. af den rente eller løbende ydelse, der  

 svarer til grundlønnen.
Renter, løbende ydelser og menerstatninger reguleres  

 efter denne lovs § 42.« § 2 Stk. 1. Loven træder i kraft den 1. juli 1996.
Stk. 2. Loven finder anvendelse på 1) arbejdsulykker, skadelige påvirkninger af højst 5 dages varighed og  

 pludselige løfteskader, der indtræder efter lovens ikrafttræden, og 2) erhvervssygdomme, der anmeldes efter lovens ikrafttræden.
 Stk. 3. Lovens § 1, nr. 12, finder dog anvendelse på alle  

 afgørelser, der træffes efter lovens ikrafttræden.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Oprindeligt fremsat forslag § 1 I lov nr. 390 af 20. maj 1992 om forsikring mod følger af arbejdsskade,  

 som ændret ved lov nr. 1125 af 22. december 1993 og ved lov nr. 73 af 1.  

 februar 1995, foretages følgende ændringer:
 1. § 4, stk. 2, affattes således:
» Stk. 2. Socialministeren kan fastsætte regler om, i hvilket  

 omfang loven skal gælde for uddannelsessøgende eller andre personer, der  

 opholder sig på et uddannelsessted eller på en arbejdsplads, som led i et  

 uddannelses- eller praktikforløb m.v.« 2. § 11, stk. 2, affattes således:
» Stk. 2. For erhvervssygdomme gælder retsvirkningerne i denne  

 lov fra den dag, hvor sygdommen anmeldes, medmindre andet er fastsat i  

 loven.« 3. I § 19, stk. 1, indsættes efter  

 »Arbejdsskadestyrelsen,»: »Den Sociale Ankestyrelse,».
 4. I § 21, stk. 2, indsættes som 3. pkt.:
»Oplysninger om økonomiske forhold kan i elektronisk form indhentes  

 fra andre offentlige myndigheder og arbejdsløshedskasser.« 5. I § 22 indsættes som stk. 4:
» Stk. 4. Betingelsen om, at der skal foreligge anmodning fra  

 Arbejdsskadestyrelsen eller Den Sociale Ankestyrelse, for  

 forsikringsselskabets afholdelse af udgifter, jf. stk. 2 og 3, kan fraviges i  

 tilfælde, hvor Arbejdsskadestyrelsen eller Den Sociale Ankestyrelse finder  

 oplysningerne nødvendige.
For sager vedrørende ulykkestilfælde og kortvarige  

 skadelige påvirkninger skal forsikringsselskabet alene afholde udgifter, der  

 er opstået eller afholdt efter skadens indtræden.
For sager vedrørende  

 erhvervssygdomme, skal forsikringsselskabet alene betale udgifter, der er  

 opstået eller afholdt efter skadens anmeldelse, jf. § 11, stk. 2.« 6. § 23, stk. 1, 2. pkt. ophæves og i stedet indsættes:
»For erhvervssygdomme, der er omfattet af § 10, stk. 1, nr. 1, er  

 fristen 9 måneder.
For sygdomme omfattet af § 10, stk. 1, nr. 2, og § 10,  

 stk. 2, gælder alene den i § 31, stk. 1, angivne frist.« 7. I § 31 indsættes som stk. 4:
»Stk. 4. Hvis den erhvervsmæssige situation ikke er afklaret, kan  

 Arbejdsskadestyrelsen, når der foreligger særlige omstændigheder, træffe en  

 midlertidig afgørelse om erstatning for erhvervsevnetab.« 8. I § 35, stk. 2 og 3, ændres »5 år« til:  

 »2 år«.
 9. § 36, stk. 2, affattes således:
» Stk. 2. Erstatningen ydes i form af en tidsbestemt løbende  

 ydelse, som årligt udgør 30 pct. af afdødes årsløn, jf. § 41, og som  

 udbetales med virkning fra datoen for dødsfaldet med 1/12 månedligt forud.  

 Perioden kan højst fastsættes til 10 år.
Udbetales der i anledning af  

 dødsfaldet efterindtægt, udbetales ydelsen dog først fra udløbet af  

 efterindtægtsperioden.
Modtog afdøde løbende erstatning for tab af  

 erhvervsevne efter denne lov, udbetales erstatning for tab af forsørger først  

 fra den 1. i den efterfølgende måned efter dødsfaldet.« 10. § 41, stk. 1, 1.pkt., affattes således:
»Som årsløn regnes skadelidtes samlede arbejdsfortjeneste i året før  

 arbejdsskadens indtræden med fradrag af arbejdsmarkedsbidrag.« 11. I § 43, stk. 1, indsættes efter 2. pkt. som nyt  

 pkt:
»Der kan ikke ske omsætning til kapitalbeløb, når der alene er  

 truffet midlertidig afgørelse om erstatning for tab af erhvervsevne efter §  

 31, stk. 4.« 12. I § 43 indsættes som stk. 3.:
» Stk. 3. Når der er truffet endelig afgørelse om erstatning  

 for tab af erhvervsevne, og den erstatningsberettigede har begæret  

 erstatningen omsat til kapitalbeløb, udbetales beløbet til boet, hvis den  

 erstatningsberettigede afgår ved døden, inden kapitalbeløbet er udbetalt.  

 Omsætning af løbende ydelse til kapitalbeløb finder sted på grundlag af  

 ydelsens størrelse på dagen før dødsfaldet.« 13. § 44, stk. 4 affattes således:
» Stk. 4. Udbetales de i stk. 1 omhandlede beløb senere end 4  

 uger fra datoen for underretningen om beløbets tilkendelse, forrentes beløbet  

 fra udløbet af 4 ugers fristen, til betaling sker, med en årlig rente på 1  

 pct. over Nationalbankens diskonto.
I de i § 40, stk. 1, omhandlede tilfælde  

 er fristen 14 dage fra datoen for kommunens endelige meddelelse til den  

 erstatningsudbetalende om refusionskrav.« 14. § 48, stk. 1 og 2, affattes således:
» § 48. Foreligger der en arbejdsskade, og har arbejdsgiveren  

 undladt at opfylde sin forsikringspligt, udbetaler Arbejdsskadestyrelsen  

 forskudsvis ydelser efter loven, jf. § 25, til skadelidte eller dennes  

 efterladte.
Arbejdsskadestyrelsen afholder endvidere forskudsvis udgifterne  

 til sagens behandling, jf. § 19, stk. 4, og udgifter til administration efter  

 § 53.
Stk. 2. Arbejdsgiveren skal refundere Arbejdsskadestyrelsen de  

 udbetalte ydelser, jf. § 25, sagsbehandlingsudgifter jf. § 19, stk. 4, og  

 administrationsbidrag, jf. § 53, medmindre styrelsen skønner, at der har  

 foreligget sådanne undskyldende omstændigheder for arbejdsgiveren, at den  

 pågældende helt eller delvist bør fritages for betaling.« 15. I § 48 indsættes efter stk. 4 som nyt stykke:
» Stk. 5. Er den virksomhed, hvor ulykkestilfældet er  

 indtruffet, eller hvor den skadelidte har været udsat for påvirkninger, der  

 kan antages at have medført den pågældendes sygdom, ophørt, og det ikke er  

 muligt at udpege et forsikringsselskab, finder reglerne i stk. 1 og stk. 4  

 tilsvarende anvendelse for udgifter efter § 19, stk. 4, for ydelser efter §  

 25 og administrationsbidrag efter § 53.« Stk. 5 bliver herefter stk. 6.
 16. I § 50 ændres »§ 48, stk. 1 og 4« til »§  

 48, stk. 1, 4 og 5«.
 17. § 53, stk. 1 ophæves og i stedet indsættes:
 » § 53. Forsikringsselskaber, der har koncession til at tegne  

 arbejdsskadeforsikring samt kommuner, der ikke har tegnet forsikring efter  

 loven, jf. § 45, og institutioner, der er omfattet af statens adgang til  

 selvforsikring, jf. § 45, skal betale for Arbejdsskadestyrelsens og Den  

 Sociale Ankestyrelses administration af de forhold, der er omfattet af loven,  

 og som vedrører de pågældende.
Stk. 2. Betaling for forhold, der er omfattet af loven, og som  

 vedrører institutioner, der er omfattet af statens adgang til selvforsikring,  

 jf. § 45, påhviler det enkelte ministerområde.
Vedkommende minister kan  

 fordele udgiften på de enkelte institutioner.
Stk. 3. Bidrag til administration af sager efter lovens § 6, stk.  

 3, kan beregnes som et samlet beløb, der fordeles på de i stk. 1 nævnte  

 forsikringsselskaber, kommuner, og institutioner.
Den andel, som omfattes af  

 statens adgang til selvforsikring, kan opkræves samlet ved det enkelte  

 ministerområde.
Vedkommende minister kan fordele opkrævningen på de enkelte  

 institutioner.« Stk. 2-3 bliver herefter stk. 4-5.
 18. § 55, stk. 4 affattes således:
» Stk. 4. I det omfang arbejdsgiveren, forsikringsselskabet  

 eller erhvervssygdomspoolen, jf. § 56, har adgang til at anke  

 Arbejdsskadestyrelsens afgørelser til Ankestyrelsen og udnytter denne adgang,  

 har anken opsættende virkning.« 19. I § 55 indsættes som stk. 5:
» Stk. 5. Arbejdsskadestyrelsen kan ikke træffe afgørelse om  

 ydelser efter loven før udløbet af ankefristen for afgørelsen af  

 anerkendelsesspørgsmålet, jf. § 23, medmindre ganske særlige omstændigheder  

 taler derfor.« 20. § 56 affattes således:
» § 56. Den i medfør af lov om forsikringsvirksomhed oprettede  

 erhvervssygdomspool har ankeadgang som nævnt i § 55 i sager, som af  

 Arbejdsskadestyrelsen henføres under lovens § 6, stk. 3, og § 48.« 21. I § 71 indsættes efter stk. 5. som nyt stykke:
» Stk. 6. I sager, der er omfattet af stk. 3 eller stk. 5  

 finder denne lovs § 21, stk. 2 tilsvarende anvendelse.« Stk. 6-7 bliver herefter stk. 7-8.
 22. § 72, stk. 1 affattes således:
» § 72. Rente efter lov om forsikring mod følger af  

 ulykkestilfælde samt løbende ydelse og menerstatning efter lov om  

 arbejdsskadeforsikring forhøjes fra den 1. april 1995 til 272,3 pct. af den  

 rente eller løbende ydelse, der svarer til grundlønnen.
Renter, løbende  

 ydelser og menerstatninger reguleres efter denne lovs § 42.« § 2 I lov om erstatningsansvar, jf. lovbekendtgørelse nr. 599 af 8. september  

 1986, som ændret senest ved § 2 i lov nr. 1110 af 20. december 1995,  

 foretages følgende ændringer:
 1. § 2, stk. 2, affattes således:
» Stk. 2. I erstatningen fradrages løn under sygdom, dagpenge  

 fra arbejdsgiver eller kommunalbestyrelsen, arbejdsmarkedsbidrag og  

 forsikringsydelser, der har karakter af en virkelig skadeserstatning, samt  

 lignende ydelser til den skadelidte.« 2. § 7, stk. 1, affattes således:
»§ 7. Som årsløn regnes skadelidtes samlede erhvervsindtægt i  

 det år, der går forud for datoen for skadens indtræden, med fradrag af  

 arbejdsmarkedsbidrag.« § 3 Stk. 1. Loven træder i kraft den 1. juli 1996.
 Stk. 2. Loven finder anvendelse på:
1) arbejdsulykker og skadelige påvirkninger af højst 5 dages varighed, der  

 indtræder efter lovens ikraftræden, og 2) erhvervssygdomme, der anmeldes efter lovens ikrafttræden.
 Stk. 3. Lovens § 2 finder anvendelse på erstatningsansvar for  

 skader, der indtræder efter lovens ikrafttræden.
§ 4 Stk. 1. Loven gælder ikke for Færøerne og Grønland, jf. dog stk. 2  

 og 3.
 Stk. 2. § 1 kan ved kongelig anordning sættes i kraft for Grønland  

 med de afvigelser, som de særlige grønlandske forhold tilsiger.
 Stk. 3. § 2 kan ved kongelig anordning sættes i kraft for Færøerne  

 og Grønland med de afvigelser, som de særlige færøske og grønlandske forhold  

 tilsiger.
Bemærkninger til lovforslaget Almindelige bemærkninger Med dette lovforslag stilles forslag til en række ændringer af lov om  

 forsikring mod følger af arbejdsskade samt forslag til enkelte ændringer af  

 lov om erstatningsansvar.
 Med hensyn til ændringerne i lov om forsikring mod følger af arbejdsskade  

 kan oplyses følgende:
 Ved lov nr. 390 af 20. maj 1992 blev der gennemført en revision af den  

 gældende lovgivning om arbejdsskadeforsikring.
 Loven trådte i kraft den 1. januar 1993. Der er siden da fra forskellig  

 side stillet forslag til en række tekniske ændringer af lov om forsikring mod  

 følger af arbejdsskade.
 Dette lovforslag indeholder forslag til tekniske ændringer og en generel  

 justering af loven på baggrund af erfaringer fra administrationen af loven i  

 de første år.
 Det er fundet hensigtsmæssigt at gennemføre ændringerne inden den større  

 revision af arbejdsskadeforsikringsområdet, der forventes at finde sted på  

 baggrund af betænkning 1282/94 om arbejdsskadeforsikring m.v.
 Af forslaget skal fremhæves følgende:
Ændring af lov om forsikring mod følger af arbejdsskade for så vidt  

 angår nedsættelse af krav til et ægteskabs eller et samlivs varighed for at  

 opnå ret til overgangsbeløb og erstatning for tab af forsørger fra 5 år til 2  

 år Når et ægteskab er indgået efter arbejdsskadens indtræden, stilles der  

 efter gældende lov krav om, at ægteskabet bestod på dødstidspunktet og har  

 bestået i mindst 5 år på tidspunktet for dødens indtræden, for at en  

 efterlevende ægtefælle kan opnå ret til overgangsbeløb og  

 forsørgertabserstatning.
 Hvis ægteskabet er indgået inden arbejdsskadens indtræden, stilles der  

 ikke tidsmæssige krav til varigheden af ægteskabet.
 Ved samliv, jf. § 35, stk. 3, kræves, at samlivet bestod på tidspunktet  

 for arbejdsskadens indtræden og at samlivet har bestået i de sidste 5 år på  

 tidspunktet for dødens indtræden, for at den samlevende efterladte kan opnå  

 ret til erstatningsydelser.
 Det foreslås, at kravet om 5 års samliv eller ægteskab i disse  

 situationer, som betingelse for at opnå ret til overgangsbeløb eller  

 forsørgertabserstatning, nedsættes til 2 år.
 Baggrunden for forslaget er et ønske om at bringe lov om forsikring mod  

 følger af arbejdsskade i overensstemmelse med anden lovgivning, eksempelvis  

 lejeloven og lov om afgift af dødsboer og gaver, hvor der alene stilles krav  

 om 2 års samliv for at opnå lovgivningens rettigheder som efterladt.
 Forslaget vil endvidere bringe lov om forsikring mod følger af  

 arbejdsskade i bedre overensstemmelse med lov om erstatningsansvar, hvor der  

 ikke stilles tidsmæssige krav til samlivets varighed for at opnå erstatning  

 for tab af forsørger.
Ændring af såvel lov om forsikring mod følger af arbejdsskade som lov  

 om erstatningsansvar for så vidt angår årslønsfastsættelsen, der danner  

 grundlag for beregning af erstatning for erhvervsevnetab og tab af forsørger  

 samt ændring af lov om erstatningsansvar for så vidt angår beregningen af  

 tabt arbejdsfortjeneste For både lov om forsikring mod følger af arbejdsskade og lov om  

 erstatningsansvar foreslås det, at årslønnen, der danner grundlag for  

 beregning af erstatning for erhvervsevnetab og forsørgertabserstatning, skal  

 opgøres med fradrag af arbejdsmarkedsbidrag.
 Det foreslås endvidere, at arbejdsmarkedsbidraget fremover fradrages i  

 erstatning for tabt arbejdsfortjeneste efter lov om erstatningsansvar.
 Efter gældende praksis på erstatningsområdet medtages det af lønmodtageren  

 indbetalte arbejdsmarkedsbidrag i den årsløn, der danner grundlag for  

 beregning af erstatning for tab af erhvervsevne og erstatning for tab af  

 forsørger.
 Efter § 8, stk. 1, i lov om arbejdsmarkedsfonde, jf. lovbekendtgørelse nr.  

 738 af 9. september 1995, er de omhandlede erstatningsydelser imidlertid ikke  

 omfattet af bidragsgrundlaget for lønmodtagere med flere.
 Dette indebærer, at modtagere af erstatninger efter lov forsikring mod  

 følger af arbejdsskade og lov om erstatningsansvar overkompenseres, hvis  

 årslønnen ikke reduceres med arbejdsmarkedsbidraget.
 Efter lov om erstatningsansvar har en medregning af arbejdsmarkedsbidraget  

 ved beregning af erstatning for tabt arbejdsfortjeneste samme konsekvens.
Økonomiske og administrative bemærkninger til lovforslagets § 1. (om  

 ændring af lov om forsikring mod følger af arbejdsskade Administrative og økonomiske konsekvenser af lovforslaget Det samlede lovforslag skønnes at medføre en mindreudgift på 44,4 mill.  

 kr. i 1996, 102,0 mill. kr. i 1997, 101,3 mill. kr. i 1998, 100,6 mill. kr. i  

 1999 og 99,9 mill. kr. i 2000 og hvert af de følgende år (PL-1996).
 Mindreudgiften er sammensat af merudgifter til forslaget om nedsættelse af  

 samlivsreglen fra 5 til 2 års ægteskab eller samliv samt forslaget om  

 forsikringsselskabernes udvidede pligt til at betale rejseudgifter m.v. og  

 mindreudgifter til forslaget om, at årslønnen, der danner grundlag for  

 beregning af erstatning for tab af erhvervsevne og erstatning for tab af  

 forsørger, skal opgøres med fradrag af arbejdsmarkedsbidrag.
 På grundlag af fordelingen af erstatningsudgifter til staten,  

 selvforsikrede kommuner, Kommunernes Gensidige Forsikringselskab og andre  

 kommuner, Kommunernes Gensidige Forsikringselskab og andre  

 forsikringsselskaber i 1994 skønnes følgende fordeling af mindreudgifterne:
 I det følgende foretages en nærmere fordeling af merudgifter og  

 mindreudgifter på de forskellige dele af lovforslaget.
Nedsættelse af krav til ægteskabs- eller samlivsvarighed for at opnå  

 ret til overgangsbeløb og erstatning for tab af forsørger ved dødsfald fra 5  

 til 2 år En nedsættelse af varighedskravet fra 5 til 2 års ægteskab eller samliv  

 for at opnå ret til overgangsbeløb og erstatning for tab af forsørger skønnes  

 at medføre en stigning i antallet af erstatninger med overgangsbeløb på  

 maksimalt 10 pct.
For tiden udbetales overgangsbeløb til ca. 150 personer  

 årligt.
Overgangsbeløbet udgør i 1996 95.000 kr.
 En stigning i udgifterne på 10 pct. vil medføre en samlet årlig merudgift  

 på ca. 1,5 mill. kr. (PL-1996). Med ikrafttrædelse pr. 1. juli 1996 vil  

 merudgiften udgøre ca. 0,8 mill. kr. i 1996 og derefter 1,5 mill. kr. i hvert  

 af de følgende år.
Udover overgangsbeløb har de efterladte i visse tilfælde mulighed for at  

 få erstatning for tab af forsørger.
Skønsmæssigt udbetales en sådan  

 erstatning i ca. 80 pct. af tilfældene.
 Med ikrafttrædelse pr. 1. juli 1996 skønnes denne del af forslaget at  

 medføre en samlet årlig merudgift på 0,4 mill. kr. i 1996, 1,1 mill. kr. i  

 1997, 1,8 mill. kr. i 1998, 2,5 mill. kr. i 1999 og 3,2 mill. kr. i 2000 og  

 hvert af de følgende år.
 Samlet skønnes forslaget om nedsættelse af samlivsreglen fra 5 til 2 års  

 ægteskab eller samliv at medføre en merudgift på 1,2 mill. kr. i 1996, 2,6  

 mill. kr. i 1997, 3,3 mill. kr. i 1998, 4,0 mill. kr. i 1999 og 4,7 mill. kr.  

 i 2000 og hvert af de følgende år.
 På grundlag af fordelingen af erstatningsudgifter til staten,  

 selvforsikrede kommuner, Kommunernes Gensidige Forsikringsselskab og andre  

 forsikringsselskaber i 1994 skønnes følgende fordeling af merudgifterne:
 Forsikringsselskabernes udvidede pligt til at betale rejseudgifter  

 m.v.
 Der bliver i den nye bestemmelse i § 22, stk. 4, åbnet mulighed for, at  

 forsikringsselskaberne, herunder staten, kommuner og amtskommuner, skal  

 afholde udgifterne til rejseudgifter m.v., hvor Arbejdsskadestyrelsen og Den  

 Sociale Ankestyrelse ikke direkte har anmodet om en undersøgelse, men hvor  

 styrelserne alligevel finder undersøgelsen nødvendig.
Arbejdsskadestyrelsens nuværende praksis på området gør, at der ikke vil  

 blive tale om et stort antal nye betalinger.
Den samlede årlige merudgift som  

 følge af denne del af lovforslaget skønnes til ca. 0,4 mill. kr. (PL-1996).
Arbejdsmarkedsbidraget fratrækkes i årslønsfastsættelsen Forslaget om, at årslønnen, der danner grundlag for beregning af  

 erstatning for tab af erhvervsevne og erstatning for tab af forsørger, skal  

 opgøres med fradrag af arbejdsmarkedsbidrag, vil medføre en formindskelse i  

 de samlede årlige udbetalinger.
 I det følgende er der forudsat et arbejdsmarkedsbidrag på 7 pct. i 1996 og  

 8 pct. i 1997 og hvert af de følgende år.
 Beregningerne af mindreudgifterne tager udgangspunkt i de samlede  

 erstatninger til tab af erhvervsevne samt erstatning for tab af forsørger i  

 1994 opreguleret til 1996 pris- og lønniveau.
De samlede erstatninger udgjorde ca. 1.315 mill. kr. i 1994 (PL-1996).  

 Opgjort uden arbejdsmarkedsbidrag på 7 pct. ved årslønsfastsættelsen svarer  

 det til ca. 1.223 mill. kr.
Ved et arbejdsmarkedsbidrag på 8 pct. svarer det  

 til ca. 1.209 mill. kr.
Erstatningerne er beregnet med reservefaktorer til  

 hensættelser for 1995.
 Det skal bemærkes, at Finanstilsynet forventer en fremtidig regulering af  

 reservefaktorerne, hvilket vil medføre en forøgelse af  

 forsikringsselskabernes hensættelser til reserver fra 1996 til 1998.
 Med ikrafttrædelse pr. 1. juli 1996 skønnes denne del af lovforslaget at  

 medføre mindreudgifter på ca. 46 mill. kr. i 1996 og 105 mill. kr. i 1997 og  

 hvert af de følgende år (PL-1996).
 På grundlag af fordelingen af erstatningsudgifter til staten,  

 selvforsikrede kommuner, Kommunernes Gensidige Forsikringsselskab og andre  

 forsikringsselskaber i 1994 skønnes følgende fordeling af mindreudgifterne:
Erhvervsmæssige konsekvenser Forslaget har ingen erhvervsmæssige konsekvenser.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Forslaget indeholder ingen EU-retlige aspekter.
Økonomiske og administrative bemærkninger til lovforslagets § 2 (om  

 ændring af lov om erstatningsansvar) Beregning af erstatning for tabt arbejdsfortjeneste er hidtil blevet  

 fastsat på baggrund af skadelidtes indtægt på ulykkestidspunktet og fastsat  

 for tiden fra skadens indtræden, indtil skadelidtes helbredstilstand er  

 blevet stationær.
I erstatningen fradrages løn under sygdom, dagpenge og  

 forsikringsydelser, der har karakter af en virkelig skadeserstatning, samt  

 lignende ydelser til den skadelidte.
 Beregning af erstatning for tab af erhvervsevne og erstatning for tab af  

 forsørger har hidtil taget udgangspunkt i skadelidtes årsløn, beregnet som  

 skadelidtes erhvervsindtægt i det år, der går forud for datoen for skadens  

 indtræden.
 Lovforslaget vil medføre en formindskelse af de samlede årlige  

 erstatningsudbetalinger, idet arbejdsmarkedsbidraget nu foreslås fratrukket  

 ved udregningen af skadelidtes indtægt.
Der findes ikke i dag en central registrering af erstatningsudbetalinger i  

 medfør af lov om erstatningsansvar.
Det er derfor ikke muligt at opgøre  

 lovforslagets samlede økonomiske konsekvenser.
 Det kan oplyses, at det samlede arbejdsmarkedsbidrag for lønmodtagere og  

 selvstændigt erhvervsdrivende er 7 pct. i 1996 og 8 pct. i hvert af de  

 følgende år, jf. lov om arbejdsmarkedsfonde.
 Med henblik på en bedømmelse af lovforslagets konsekvenser har  

 Justitsministeriet anmodet Økonomistyrelsen, Arbejdsskadestyrelsen,  

 Assurandør-Societetet, Patientforsikringen og Nævnet vedrørende erstatning  

 til ofre for forbrydelser (Erstatningsnævnet) om en udtalelse.
For så vidt angår forsikringsvirksomhed har Assurandør-Societetet og  

 Patientforsikringen oplyst følgende: Den foreslåede ændring af lov om  

 erstatningsansvar § 2, er blot en præcisering af den praksis, der allerede  

 følges på området, idet forsikringsselskaberne og Patientforsikringen  

 allerede ved opgørelse af erstatning for tabt arbejdsfortjeneste fratrækker  

 arbejdsmarkedsbidraget som følge af loven om arbejdsmarkedsfonde, og den  

 praksis, der knytter sig hertil.
Det er på denne baggrund  

 Assurandør-Societetets og Patientforsikringens opfattelse, at den foreslåede  

 ændring ikke vil indebære økonomiske konsekvenser.
For så vidt angår den foreslåede ændring af lov om erstatningsansvar § 7,  

 er der ikke hidtil ved beregningen af erstatning for tab af erhvervsevne  

 foretaget fradrag af arbejdsmarkedsbidrag.
Den foreslåede lovændring vil  

 således indebære en besparelse.
Assurandør-Societetet har anført, at der ikke foreligger nogen statistik  

 vedrørende erhvervsevnetabserstatninger.
På basis af et skøn, som er baseret  

 på informationer fra to af Societetets største medlemmer, kan besparelsen  

 ifølge Assurandør-Societetet opgøres til ca. 20-25 mill. kr. på årsbasis på  

 forsikringsselskabernes område.
Assurandør-Societetet har oplyst, at  

 besparelsen er så relativt beskeden, at den ikke vil indebære nogen ændring i  

 præmieniveauet.
 Patientforsikringen har anslået besparelsen til ca. 1,4 mill. kr. for så  

 vidt angår erstatninger for erhvervsevnetab.
 Hverken Assurandør-Societetet eller Patientforsikringen har kunnet opgøre  

 besparelser i relation til forsørgertabserstatninger.
 For så vidt angår Erstatningsnævnet er det skønnet, at besparelsen ved den  

 foreslåede ændring samlet vil udgøre ca. 9 mill. kr. på det område, hvor  

 nævnet træffer afgørelse.
Lovforslaget vil på de nævnte områder således medføre en erhvervsøkonomisk  

 besparelse på skønsmæssigt 30-35 mill. kr.
Dette skøn er dog behæftet med  

 betydelig usikkerhed.
Erhvervsmæssige konsekvenser Forslaget har ingen erhvervsmæssige konsekvenser.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Forslaget indeholder ingen EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Forslaget indeholder en bemyndigelse til socialministeren til fastsættelse  

 af et samlet regelsæt om forsikringsdækning for uddannelsessøgende og andre  

 personer, der skal deltage i et arbejdslignende praktik- eller  

 uddannelsesforløb.
Der kan herunder fastsættes regler om kompetencefordeling  

 mellem berørte ministerier og Arbejdsskadestyrelsen.
Den foreslåede  

 bemyndigelse sigter ikke til realitetsændringer i forsikringsdækningen.
Forsikringsdækningen hviler i dag på regelsæt under flere ministerområder,  

 og Socialministeriet er blevet opfordret til at tilvejebringe et samlet og  

 mere overskueligt regelsæt.
Spørgsmål om omfattelse af regelsættet og  

 kompetencefordeling vil blive forhandlet med de respektive ministerier.
Til nr. 2 Forslaget præciserer, at skadedatoen for erhvervssygdomme som hidtil vil  

 være anmeldelsestidspunktet, men præciserer samtidig, at der i loven er  

 indeholdt undtagelser, hvor retsvirkningerne ikke regnes fra skadedatoen.
 Disse undtagelser omfatter eksempelvis § 32 om start af løbende erstatning  

 for erhvervsevnetab, § 33 om beregning af godtgørelse for varigt men, §§ 36  

 og 37 om begyndelsestidspunktet for forsørgertabserstatning og § 43 om  

 kapitalisering af løbende erstatning for erhvervsevnetab.
Til nr. 3 Ved forslaget præciseres, at Den Sociale Ankestyrelse også deltager i  

 samarbejdet med henblik på koordinering af hjælpeforanstaltninger for de  

 skadelidte.
Til nr. 4 Med forslaget, der vil medføre en beskeden administrativ lettelse, skabes  

 der hjemmel til, at Arbejdsskadestyrelsen i elektronisk form kan indhente  

 økonomiske oplysninger om skadelidte (og efterladte) fra andre offentlige  

 myndigheder og arbejdsløshedskasser.
Der vil være tale om de samme økonomiske oplysninger, som  

 Arbejdsskadestyrelsen i dag indhenter til brug for behandlingen af de  

 konkrete skadessager.
Det vil typisk være oplysninger om skadelidtes årsløn  

 (før skaden) til brug for fastsættelsen af årsløn efter lovens § 41.
 Efter gældende lov kan Arbejdsskadestyrelsen på traditionel måde indhente  

 økonomiske (og andre nødvendige) oplysninger om skadelidte (og efterladte)  

 til brug for sagsbehandlingen.
 Forslaget vil medvirke til kortere sagsbehandlingstid og vil indebære en  

 administrativ lettelse blandt andet i kommunerne.
Til nr. 5 Den gældende bestemmelse i § 22, stk. 2, jf. stk. 3, hvorefter  

 forsikringsselskaberne efter Arbejdsskadestyrelsens eller Den Sociale  

 Ankestyrelses anmodning skal afholde rejseudgifter i forbindelse med  

 lægebehandling m.v., har i praksis skabt usikkerhed om  

 forsikringsselskabernes pligt til at betale rejseudgifterne i de tilfælde,  

 hvor undersøgelsen eller behandlingen ikke er sket efter anmodning fra  

 Arbejdsskadestyrelsen og Den Sociale Ankestyrelse, men hvor en af de to  

 styrelser alligevel ville have indhentet den samme udtalelse.
 Der foreslås derfor med § 22, stk. 4, en dispensation fra hovedreglen, der  

 medfører, at betaling for rejseudgifter m.v. kan ske, selvom lægebehandlingen  

 m.v. ikke er sket efter anmodning fra en af de to styrelser, når styrelserne  

 til brug for sagens afgørelse alligevel ville have indhentet den samme  

 oplysning.
 Endvidere præciseres det, at forsikringsselskaberne efter  

 dispensationsreglen alene skal afholde udgifter, der er opstået eller afholdt  

 efter et ulykkestilfældes eller en kortvarig skadelig påvirknings indtræden  

 (skadedatoen). For erhvervssygdomme skal forsikringsselskabet efter  

 dispensationsreglen dække udgifter der er opstået eller afholdt efter en  

 erhvervssygdoms anmeldelse, jf. § 11, stk. 2.
 Det bemærkes, at skadedatoen for kortvarige skadelige påvirkninger efter  

 praksis fastsættes som tidspunktet for lidelsens opståen.
 Til nr. 6.
 Ved bestemmelsen tydeliggøres, at sager, der ikke er omfattet af  

 fortegnelsen over erhvervssygdomme, jf. § 10, stk. 1, nr. 2, og sygdomme hos  

 fostre eller børn, der må anses som følge af påvirkninger af forældrene før  

 befrugtningen eller efter fødslen, jf. § 10, stk. 2, ikke er omfattet af 9  

 måneders fristen, for så vidt angår anerkendelsesspørgsmålet.
 Samtidig præciseres det, at Arbejdsskadestyrelsen også i disse typer sager  

 skal træffe afgørelse om men og erhvervsevnetab inden for 2 år, jf. § 31,  

 stk. 1.
Til nr. 7 Ved forslaget kodificeres Arbejdsskadestyrelsens praksis, der udspringer  

 fra 1978-lovens ikrafttrædelse, og som efterfølgende har været anvendt i  

 stigende omfang.
Der kan efter denne praksis træffes midlertidig afgørelse om  

 erstatning for erhvervsevnetab, når der foreligger særlige omstændigheder.  

 Dette er tilfældet, når skadelidte er under revalidering, omskoling eller  

 uddannelse m.v., på grund af følgerne af en anerkendt arbejdsskade.
Af betænkning nr. 792/77, der indgår i forarbejderne til 1978-loven,  

 fremgår, at »endelig erstatning bør . . . i mange tilfælde ikke  

 tilkendes, før en passende og realistisk revalidering er gennemført eller  

 forsøgt.
Sikringsstyrelsen (nu Arbejdsskadestyrelsen) må dog tilrettelægge  

 sin sagsbehandling således, at skadelidte ikke kommer til at vente urimeligt  

 længe på sin erstatning, men samtidig indarbejde en revisionspraksis således,  

 at den endelige erstatningsudmåling kommer til at svare til skadelidtes  

 faktiske tab . . .« I almindelighed kan afgørelse om erstatning for tab af erhvervsevne først  

 træffes, når der efter revalidering, optræning eller sygebehandling er  

 grundlag for at skønne over skadelidtes fremtidige erhvervsmuligheder, jf.  

 lovens § 31, stk. 1. Samtidig skal afgørelse om erstatning for tab af  

 erhvervsevne træffes snarest muligt og senest inden 2 år fra skadens  

 anmeldelse, jf. § 31, stk. 1, 2. pkt.
 Tidsfristen på de 2 år kan betyde, at der endnu ikke er et tilstrækkeligt  

 grundlag for »den endelige erstatningsudmåling«, således at der  

 inden for tidsfristen alene er grundlag for afgørelse om »midlertidig  

 erstatningsudmåling«, der forudsætter: (1) der kan foretages et rimeligt  

 skøn over skadelidtes fremtidige indtjeningsmuligheder, og (2) der er tale om  

 et utvivlsomt konstateret erhvervsevnetab.
 En midlertidig erstatningsudmåling vil være i form af en løbende ydelse,  

 der ikke kapitaliseres.
Efter afsluttet revalidering m.v. vil sagen blive taget op til endelig  

 erstatningsudmåling på grundlag af den skadelidtes fremtidige  

 erhvervsmuligheder på dette tidspunkt.
Ved udmålingen heraf sikres, at den  

 midlertidige erstatningsudmåling indgår, således at det totale  

 erstatningsbeløb svarer til skadelidtes faktiske tab af erhvervsevne.
 Praksis med midlertidige erstatninger har ikke sammenhæng med forskud på  

 erstatning, jf. lovens § 31, stk. 3. Forskud kan ydes inden for det beløb,  

 Arbejdsskadestyrelsen skønner, der under alle omstændigheder vil blive  

 tilkendt.
Til nr. 8 Der henvises til lovforslagets almindelige bemærkninger.
Til nr. 9 Bestemmelsen erstatter den gældende lovs § 36, stk. 2, og præciserer  

 begyndelsestidspunktet for udbetaling af forsørgertabserstatning.
 Det præciseres herunder, at en efterladt først vil få udbetalt  

 forsørgertabserstatning fra den 1. i måneden efter dødsfaldet, hvis den  

 afdøde modtog løbende erstatning for tab af erhvervsevne, mens afdøde levede.
 Baggrunden for forslaget er, at udbetalingen af  

 erhvervsevnetabserstatningen først ophører ved udgangen af måneden for  

 dødsfaldet, hvorfor de forsørgelsesmæssige forhold for den efterladte først  

 fra dette tidspunkt kan anses som forringede.
Til nr. 10 Der henvises til lovforslagets almindelige bemærkninger.
 Bestemmelsen erstatter gældende lovs § 41, stk. 1, 1.pkt.
 Det foreslås, at årslønnen, der danner grundlag for beregning af  

 erstatning for erhvervsevnetab og forsørgertabserstatning, skal opgøres med  

 fradrag af arbejdsmarkedsbidrag.
Til nr. 11 Bestemmelsen er en konsekvensrettelse som følge af den ny bestemmelse i §  

 31, stk. 4.
 Ændringen fastslår, at en skadelidt ikke har krav på at få en erstatning  

 for tab af erhvervsevne omsat til et kapitalbeløb, hvis der alene er tale om  

 en midlertidig erstatning efter § 31, stk. 4.
Til nr. 12 Bestemmelsen præciserer, at krav på udbetaling af et kapitalbeløb for  

 erstatning for tab af erhvervsevne tilfalder skadelidtes bo, hvis skadelidte  

 afgår ved døden efter at have fremsat anmodning om kapitalisering, men inden  

 kapitalbeløbet er udbetalt.
 Efter den gældende lovs § 43, stk. 1, skal erstatning for tab af  

 erhvervsevne på under 50 pct. normalt omsættes til et kapitalbeløb uden  

 skadelidtes samtykke.
 Ved tilkendelse af erstatning for tab af erhvervsevne på 50 pct. eller  

 derover, vil erstatningen normalt blive udbetalt som en løbende ydelse.  

 Skadelidte kan dog i disse tilfælde efter anmodning få kapitaliseret den del  

 af erstatningen, der svarer til 50 pct. erhvervsevnetab, jf. § 43, stk. 2.
Ved forslaget præciseres to betingelser, for at kravet på  

 kapitalerstatningen kan tilfalde skadelidtes bo.
For det første skal der være  

 truffet en endelig afgørelse om erstatning for tab af erhvervsevne.  

 Midlertidige erstatninger for tab af erhvervsevne, jf. dette forslags § 31,  

 stk. 4, vil således ikke kunne danne grundlag for kapitalisering.
 For det andet skal skadelidte inden dødsfaldet have fremsat anmodning om  

 at få omsat erstatningen til et kapitalbeløb.
 Omsætning af løbende ydelser til kapitalbeløb sker efter lovens § 43, stk.  

 2, og bekendtgørelse nr. 210 af 30. marts 1978 om regler for omsætning af  

 løbende ydelser til kapitalbeløb efter arbejdskadeforsikringsloven.
De gældende regler for omsætning af løbende ydelser til kapital er  

 udarbejdet ud fra den forudsætning, at den skadelidte er i live ved  

 omsætningen af erstatningen til kapitalbeløb.
Reglerne kan således ikke  

 direkte anvendes i de tilfælde, hvor den skadelidte er afgået ved døden efter  

 at have begæret sin erstatning kapitaliseret, men inden beløbet er udbetalt,  

 idet den løbende erstatning bortfalder ved skadelidtes død.
 Det foreslås derfor, at omsætning af en løbende ydelse til kapitalbeløb i  

 disse tilfælde finder sted på grundlag af ydelsens størrelse på dagen før  

 dødsfaldet.
Skadelidte kan i princippet anmode om kapitalisering af erstatning på et  

 hvilket som helst tidspunkt i sagens behandling.
For at der efter den nye  

 bestemmelse skal kunne udbetales et kapitalbeløb til boet, skal der  

 imidlertid være truffet en endelig afgørelse om erhvervsevnetab.
Det vil  

 sige, at nedsættelsen af erhvervsevnen skal være fastslået og årslønnen  

 fastsat i en afgørelse.
Med forslaget er det ikke tiltænkt, at skadelidtes bo skal kunne opnå en  

 bedre retstilling, end den skadelidte ville have haft.
Boet vil således ikke  

 kunne få udbetalt et kapitalbeløb, hvis skadelidte ikke selv kunne have valgt  

 kapitalisering efter § 43, stk. 1.
 Det bemærkes, at Arbejdsskadestyrelsen ved fastsættelse af erstatning for  

 tab af forsørger, jf. § 36, stk. 2, også skal vurdere betydningen af, at de  

 efterladte har fået udbetalt et kapitalbeløb efter den foreslåede  

 bestemmelse.
Til nr. 13 Bestemmelsen erstatter den gældende lovs § 44, stk. 4, og præciserer, fra  

 hvilket tidspunkt den erstatningsudbetalende har pligt til at forrente  

 erstatningsbeløb.
Efter den gældende formulering har den erstatningsudbetalende (d.v.s.  

 forsikringsselskaberne, kommuner, der ikke har tegnet forsikring, jf. § 45, og Staten, jf. § 45)  

 en pligt til at forrente erstatningsbeløb, hvis beløbet udbetales senere end  

 14 dage fra datoen for underretningen om beløbets tilkendelse.
 Fristen på 14 dage for betaling af morarenter harmonerer imidlertid  

 dårligt med lovens § 55, stk. 2, hvor der gives de erstatningsudbetalende 4  

 ugers ankefrist, hvorefter anken, jf. § 55, stk. 4 har opsættende virkning.  

 Morarentebestemmelsen gør reelt ankefristen på 4 uger illusorisk for de  

 erstatningsudbetalende, idet disse er nødt til at tage stilling til, om der  

 skal ankes inden 14 dage.
 Det foreslås derfor i forslagets 1. pkt., at fristen for  

 forrentningstidspunktet ændres til 4 uger fra datoen for underretning om  

 beløbets tilkendelse.
 Den gældende formulering af § 44, stk. 4, 2. pkt., har endvidere givet  

 anledning til tvivl om, fra hvilket tidspunkt den erstatningsudbetalende har  

 pligt til at forrente erstatningsbeløbet, når den erstatningsudbetalende  

 afventer eventuelle refusionskrav fra skadelidtes kommune.
 Der foreslås derfor en tydeliggørelse af bestemmelsens 2. pkt., idet det  

 præciseres, at fristen på 14 dage først løber fra det tidspunkt, hvor  

 forsikringsselskaberne, de selvforsikrende kommuner eller staten får endelig  

 meddelelse fra kommunen om refusionskrav.
 Ved endelig meddelelse forstås meddelelse fra kommunen om, hvorvidt den  

 har refusionskrav og i bekræftende fald kravets endelige størrelse.
Til nr. 14 Forslaget til § 48, stk. 1, tydeliggør, at Arbejdsskadestyrelsen  

 også afholder udgifter forbundet med sagsbehandlingen (lægeerklæring m.v.) og  

 administrationsudgifter, når arbejdsgiveren har undladt at tegne forsikring  

 efter loven.
Har arbejdsgiveren ikke tegnet forsikring efter loven, behandler  

 Arbejdsskadestyrelsen sagen på normal måde i forhold til skadelidte eller de  

 efterladte.
Arbejdsskadestyrelsen udbetaler således erstatning og godtgørelse  

 m.v. til de erstatningsberettigede.
 Arbejdsgiveren skal efter gældende lovs § 48, stk. 2, refundere  

 Arbejdsskadestyrelsen udgifterne til erstatning og godtgørelse m.v.
Forslaget til § 48, stk. 2, erstatter gældende lovs § 48, stk. 2.  

 Der foreslås indførelse af hjemmel til efterfølgende også at pålægge  

 arbejdsgiveren at refundere Arbejdsskadestyrelsen de udgifter, der er  

 forbundet med sagsbehandlingen.
Det drejer sig om sagsbehandlingsudgifter  

 efter § 19, stk. 4 (lægeerklæringer m.v.) og administrationsbidrag til  

 Arbejdsskadestyrelsen og Den Sociale Ankestyrelse efter § 53.
 Arbejdsgiveren skal fortsat som efter gældende regler refundere  

 Arbejdsskadestyrelsens udbetaling af erstatning og godtgørelse m.v.
 Kan arbejdsgiveren ikke refundere Arbejdsskadestyrelsen de udbetalte  

 ydelser efter loven og de afholdte udgifter til sagens behandling, fordeles  

 beløbene efter § 48, stk. 4.
Til nr. 15 Der savnes i den gældende lov klar hjemmel til betaling og fordeling af  

 ydelser efter loven, jf. § 25, udgifter til sagens behandling, jf. § 19, stk.  

 4, og administrationsbidrag, jf. § 53, i sager, hvor arbejdsgiveren er kendt,  

 men hvor det på grund af særlige omstændigheder såsom arbejdsgiverens død  

 eller konkurs, ikke er muligt at skaffe oplysninger arbejdsgiverens  

 forsikringsforhold på skadestidspunktet.
 Det foreslås derfor, at der indføres en adgang til, at fordele  

 sagsbehandlingsudgifter, erstatningsydelser samt administrationsbidrag efter  

 reglerne i lovens § 5, stk. 3, i de sager, hvor arbejdsgiverens  

 forsikringsselskab ikke med rimelig anstrengelse kan findes.
 Ligeledes præciseres det, at Arbejdsskadestyrelsen på samme måde som de i  

 § 48, stk. 1, nævnte tilfælde, forskudsvis udbetaler erstatningsydelser efter  

 loven til de berettigede, jf. § 25, og sagsbehandlingsudgifter, jf. § 19,  

 stk. 4.
Til nr. 16 Ændringen er redaktionel og foretages som konsekvens af forslagets § 1,  

 nr. 15.
Til nr. 17 Bestemmelserne er omformuleret med henblik på tydeliggørelse.
Den eneste  

 realitetsændring er, at der indenfor det enkelte ministerområde kan ske  

 fordeling og opkrævning af det beløb til administrationsbidrag, der påhviler  

 området, herunder også for statslige sager efter § 6, stk. 3.
 Det tydeliggøres, at administrationsbidrag for det enkelte ministerområde  

 også vil kunne fordeles på de selvejende institutioner og lignende, der er  

 omfattet af statens fritagelse for forsikringspligt, jf. § 45.
 Hermed ændres ikke ved, at betalingsforpligtelsen i forhold til  

 Arbejdsskadestyrelsen og Den Sociale Ankestyrelse påhviler det enkelte  

 ministerområde, og at bidraget fra ministerområdet opkræves som et samlet  

 beløb.
Til nr. 18 Det foreslås præciseret, at Erhvervssygdomspoolens anke af en sag efter §  

 56 har opsættende virkning på linie med anke fra andre forsikringsselskaber.
I den gældende formulering af bestemmelsen fremgår dette ikke.
I praksis  

 har erhvervssygdomspoolens anke dog haft opsættende virkning.
Til nr. 19 Arbejdsskadestyrelsen er i nogle sager i stand til at tage stilling til  

 spørgsmålet om erstatning og godtgørelse m.v. efter loven, samtidig med at  

 der tages stilling til anerkendelsesspørgsmålet efter § 23.
 Ved forslaget præciseres det, at Arbejdsskadestyrelsen skal afvente  

 ankefristens udløb i anerkendelsesspørgsmålet, inden der træffes afgørelse om  

 erstatning og godtgørelse.
Samtidig indføres der adgang til at fravige hovedreglen, hvis der er  

 ganske særlige omstændigheder - - eksempelvis helbredsmæssige eller  

 økonomiske forhold - der tilsiger det.
Det forudsættes, at  

 forsikringsselskabet inddrages i sagen, hvis hovedreglen fraviges.
Til nr. 20 Med bestemmelsen indføres der en adgang for Erhvervssygdomspoolen til at  

 anke sager, der af Arbejdsskadestyrelsen henføres til § 48.
 Når en arbejdsgiver har undladt at tegne forsikring efter loven eller når  

 virksomheden er ophørt, findes der ikke noget forsikringsselskab, der vil  

 kunne anke afgørelsen om anerkendelse eller en senere afgørelse om erstatning  

 eller godtgørelse.
For ikke at afskære muligheden for at få afgørelserne prøvet ved Den  

 Sociale Ankestyrelse, gives der Erhvervssygdomspoolen, der er oprettet i  

 medfør af § 210, stk. 2, i lov om forsikringsvirksomhed, klageadgang i disse  

 sager.
Erhvervssygdomspoolen har i gældende lov klageadgang i sager, der  

 henføres under fordelingen i § 6, stk. 3.
Til nr. 21 Det foreslås, at der skabes hjemmel til, at Arbejdsskadestyrelsen også i  

 sager omfattet af lov om forsikring mod ulykkestilfælde og lov om  

 arbejdsskadeforsikring i elektronisk form kan indhente økonomiske oplysninger  

 om skadelidte (og efterladte) fra andre offentlige myndigheder og  

 arbejdsløshedkasser.
 Der henvises iøvrigt til bemærkningerne til lovforslagets § 1, nr. 4.
Til nr. 22 Ændringen er redaktionel.
Til § 2 Det foreslås, at der i fremtiden skal ske fradrag af arbejdsmarkedsbidrag  

 ved beregningen af henholdsvis tabt arbejdsfortjeneste og skadelidtes årsløn.
 Om begrundelsen for de foreslåede ændringer henvises til de almindelige  

 bemærkninger.
Til § 3 Det foreslås, at loven træder i kraft den 1. juli 1996.
 Det foreslås endvidere, at ændringerne i lovforslagets § 1 får  

 virkning for ulykker og kortvarige skadelige påvirkninger, der indtræder  

 efter lovens ikrafttræden og for erhvervssygdomme, der anmeldes efter lovens  

 ikrafttræden.
 Det foreslås endelig, at ændringerne i lovforslagets § 2, får  

 virkning for erstatningsansvar for skader, der indtræder efter lovens  

 ikrafttræden.
Til § 4 Det foreslås, at loven ikke skal gælde for Fæøerne og Grønland.
 Ændringerne i lov om forsikring mod følger af arbejdsskade kan dog ved  

 kongelig anordning sættes i kraft på Grønland med de afvigelser, der tilsiges  

 af de særlige grønlandske forhold.
 Ændringerne i lov om erstatningsansvar kan ved kongelig anordning sættes i  

 kraft for Færøerne og Grønland, med de afvigelser, der tilsiges af de særlige  

 færøske og grønlandske forhold.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 390 af 20. maj 1992 om forsikring mod følger af arbejdsskade,  

 som ændret ved lov nr. 1125 af 22. december 1993 og ved lov nr. 73 af 1.  

 februar 1995, foretages følgende ændringer:
 1. § 4, stk. 2, affattes således:
» Stk. 2. Socialministeren kan fastsætte regler om, i hvilket  

 omfang loven skal gælde for uddannelsessøgende eller andre personer, der  

 opholder sig på et uddannelsessted eller på en arbejdsplads, som led i et  

 uddannelses- eller praktikforløb m.v.« § 4. Socialministeren fastsætter regler om, i hvilket omfang loven  

 skal gælde for den personkreds, der er omfattet af afsnit VI og VII i lov om  

 social bistand.
 Stk. 2. Socialministeren fastsætter regler om, i hvilket omfang  

 loven skal gælde for uddannelsessøgende, der opholder sig på en arbejdsplads  

 som led i uddannelsen.
 Stk. 3. Chefen for Arbejdsskadestyrelsen fastsætter regler om  

 anvendelse af loven på personer, der i arbejdsgiverens tjeneste udsendes til  

 midlertidigt arbejde i udlandet.
 2. § 11, stk. 2, affattes således:
» Stk. 2. For erhvervssygdomme gælder retsvirkningerne i denne  

 lov fra den dag, hvor sygdommen anmeldes, medmindre andet er fastsat i  

 loven.« § 11. En person, der har pådraget sig en sygdom, som er optaget i  

 fortegnelsen, jf. § 10, stk. 1, nr. 1, har krav på ydelser efter loven,  

 medmindre det anses for overvejende sandsynligt, at sygdommen skyldes andre  

 forhold end de erhvervsmæssige.
 Stk. 2. Hvor der i denne lov er knyttet retsvirkninger til dagen  

 for en arbejdsskades indtræden, gælder disse for erhvervssygdomme fra den  

 dag, hvor sygdommen anmeldes, jf. kapitel 3.
 3. I § 19, stk. 1, indsættes efter  

 »Arbejdsskadestyrelsen,»: »Den Sociale Ankestyrelse,».
 § 19. Socialministeren fastsætter retningslinier for samarbejdet  

 mellem Arbejdsskadestyrelsen, forsikringsselskaber og kommuner m.fl. med  

 henblik på koordinering af hjælpeforanstaltningerne for de skadelidte.
 Stk. 2. Chefen for Arbejdsskadestyrelsen fastsætter regler for,  

 hvilke oplysninger anmeldelsen skal indeholde, og hvorledes anmeldelse skal  

 ske, herunder hvilke anmeldelser forsikringsselskabet skal videresende til  

 Arbejdsskadestyrelsen samt tidspunktet herfor.
Stk. 3. Chefen for Arbejdsskadestyrelsen fastsætter, hvilke  

 blanketter, der skal benyttes ved anmeldelse og ved afgivelse af  

 lægeerklæringer, der er nødvendige til sagens behandling.
Chefen for  

 Arbejdsskadestyrelsen fastsætter endvidere regler for, i hvilket omfang  

 lægeerklæringer og lægeattester, jf. stk. 4, skal honoreres med fast takst,  

 samt størrelsen af denne takst.
 Stk. 4. Forsikringsselskabet afholder udgifterne til  

 lægeerklæringer, herunder speciallægeerklæringer og obduktionserklæringer, og  

 til udtalelser og dokumentationer i øvrigt, herunder til nødvendige  

 revisionsopgørelser.
 4. I § 21, stk. 2, indsættes efter 2. pkt. som nyt  

 pkt.:
»Oplysninger om økonomiske forhold kan i elektronisk form indhentes  

 fra andre offentlige myndigheder og arbejdsløshedskasser.« § 21. Arbejdsskadestyrelsen kan udsende sagkyndige til at foretage  

 undersøgelse på stedet.
 Stk. 2. Arbejdsskadestyrelsen kan af arbejdsgivere, ansatte,  

 kommuner og andre vedkommende, herunder sygehuse, institutter og behandlende  

 læger m.v., forlange meddelt enhver oplysning, styrelsen skønner er af  

 betydning, herunder eventuelle politirapporter, sygehusjournaler med hvad  

 dertil hører, produktionsprocedurer, produkters og stoffers kemiske  

 bestanddele eller afskrift af sådanne rapporter, journaler og formler.
 Arbejdsskadestyrelsen kan forlange retsligt forhør i overensstemmelse med  

 retsplejelovens § 1018, få udskrift heraf samt forlange, at der foretages  

 obduktion efter reglerne om lovmæssige obduktioner.
 Stk. 3. For personer, der er nævnt i § 5, stk. 2, påhviler det  

 skibsføreren at tilføre skibsdagbogen fyldige oplysninger om arbejdsskadens  

 indtræden og omstændighederne i forbindelse hermed.
 5. I § 22 indsættes som stk. 4:
» Stk. 4. Betingelsen, om at der skal foreligge anmodning fra  

 Arbejdsskadestyrelsen eller Den Sociale Ankestyrelse, for  

 forsikringsselskabets afholdelse af udgifter, jf. stk. 2 og 3, kan fraviges i  

 tilfælde, hvor Arbejdsskadestyrelsen eller Den Sociale Ankestyrelse finder  

 oplysningerne nødvendige.
For sager vedrørende ulykkestilfælde og kortvarige  

 skadelige påvirkninger skal forsikringsselskabet alene afholde udgifter, der  

 er opstået eller afholdt efter skadens indtræden.
For sager vedrørende  

 erhvervssygdomme, skal forsikringsselskabet alene betale udgifter, der er  

 opstået eller afholdt efter skadens anmeldelse, jf. § 11, stk. 2.« § 22. Skadelidte skal snarest muligt efter arbejdsskadens  

 indtræden lade sig undersøge af en læge og derefter gennemgå den  

 lægebehandling eller den optræning, som lægen eller Arbejdsskadestyrelsen  

 finder nødvendig.
Skadelidte skal om nødvendigt lade sig indlægge til  

 observation på sygehus eller lignende institution.
Skadelidte skal endvidere  

 efter Arbejdsskadestyrelsens bestemmelse lade sig undersøge af en læge  

 udpeget af styrelsen, lade sig arbejdsprøve og efter anmodning afgive  

 mundtlig forklaring for Arbejdsskadestyrelsen.
Stk. 2. Forsikringsselskabet skal afholde rejseudgifterne, når  

 skadelidte får lægebehandling m.v., jf. stk. 1, efter Arbejdsskadestyrelsens  

 anmodning.
Forsikringsselskabet skal endvidere yde erstatning for  

 dokumenteret tabt arbejdsfortjeneste i de tilfælde, der er nævnt i stk. 1, 2.  

 og 3. pkt., hvis fraværet er af mindst 2 timers varighed.
Som grundlag for  

 beregningen kan højst anvendes den timefortjeneste, der svarer til den i §  

 41, stk. 3, nævnte årsløn.
 Stk. 3. Stk. 2 gælder også, når Den Sociale Ankestyrelse har  

 begæret de oplysninger, der er nævnt i stk. 1.
 6. § 23, stk. 1, 2. pkt. ophæves og i stedet indsættes:
»For erhvervssygdomme, der er omfattet af § 10, stk. 1, nr. 1, er  

 fristen 9 måneder.
For sygdomme omfattet af § 10, stk. 1, nr. 2, og § 10,  

 stk. 2, gælder alene den i § 31, stk. 1, angivne frist.« § 23. Arbejdsskadestyrelsen skal senest 3 måneder efter at have  

 modtaget anmeldelse om ulykkestilfælde eller kortvarige skadelige  

 påvirkninger, jf. § 9, nr. 1 og 2, meddele skadelidte eller dennes  

 efterladte, om tilfældet er omfattet af loven.
Fristen er 9 måneder for  

 sygdomme på fortegnelsen over erhvervssygdomme, jf. § 10, stk. 1, nr. 1.
Stk. 2. Afgår skadelidte ved døden efter skadens anmeldelse,  

 finder fristerne i stk. 1 tilsvarende anvendelse for meddelelse til de  

 efterladte om, hvorvidt dødsfaldet er omfattet af loven.
Fristerne regnes her  

 fra underretningen om dødsfaldet til Arbejdsskadestyrelsen.
 Stk. 3. Skønner Arbejdsskadestyrelsen, at stillingtagen til  

 anerkendelsesspørgsmålet ikke er mulig inden for de frister, der er nævnt i  

 stk. 1 og 2, skal skadelidte eller de efterladte underrettes herom.
 7. I § 31 indsættes som stk. 4:
»Stk. 4. Hvis den erhvervsmæssige situation ikke er afklaret,  

 kan Arbejdsskadestyrelsen, når der foreligger særlige omstændigheder, træffe  

 en midlertidig afgørelse om erstatning for erhvervsevnetab.« § 31. Når der efter sygebehandling, optræning eller revalidering  

 er grundlag for at skønne over skadelidtes fremtidige helbredstilstand og  

 erhvervsmuligheder, afgør Arbejdsskadestyrelsen, om der tilkommer skadelidte  

 erstatning for tab af erhvervsevne og godtgørelse for varigt men.
Afgørelsen  

 skal så vidt muligt træffes inden 1 år og senest inden 2 år efter  

 arbejdsskadens anmeldelse.
 Stk. 2. Har arbejdsskaden medført døden, fastsættes inden for  

 samme frister som nævnt i stk. 1 regnet fra anmeldelsen af dødsfaldet, om der  

 tilkommer skadelidtes efterladte overgangsbeløb ved dødsfald og erstatning  

 for tab af forsørger.
 Stk. 3. Forskud på erstatning for tab af erhvervsevne og på  

 godtgørelse for varigt men kan udbetales i tiden, indtil der er truffet  

 endelig afgørelse i sagen.
 8. I § 35, stk. 2 og 3, ændres »5 år« til:  

 »2 år«.
§ 35. Har en arbejdsskade medført døden, tilkommer der den  

 efterladte ægtefælle et overgangsbeløb een gang for alle på 88.500 kr., hvis  

 ægteskabet var indgået før arbejdsskadens indtræden og samlivet bestod på  

 tidspunktet for skadelidtes død.
Beløbet reguleres efter § 42.
 Stk. 2. Er ægteskabet indgået efter arbejdsskadens indtræden, har  

 den efterladte ægtefælle krav på samme overgangsbeløb, hvis ægteskabet på  

 tidspunktet for skadelidtes død havde bestået de sidste 5 år og ægtefællerne  

 levede sammen på tidspunktet for skadelidtes død.
 Stk. 3. Overgangsbeløbet tilkommer endvidere en efterladt, som før  

 arbejdsskadens indtræden levede sammen med skadelidte i et ægteskabslignende  

 forhold, hvis samlivet på tidspunktet for dødens indtræden havde bestået de  

 sidste 5 år.
 Stk. 4. Efterlader afdøde sig ingen, der er berettiget til  

 overgangsbeløb efter stk. 1-3, kan overgangsbeløbet tilkendes en anden  

 efterladt person, når særlige omstændigheder taler derfor.
 9. § 36, stk. 2, affattes således:
» Stk. 2. Erstatningen ydes i form af en tidsbestemt løbende  

 ydelse, som årligt udgør 30 pct. af afdødes årsløn, jf. § 41, og som  

 udbetales med virkning fra datoen for dødsfaldet med 1/12 månedligt forud.  

 Perioden kan højst fastsættes til 10 år.
Udbetales der i anledning af  

 dødsfaldet efterindtægt, udbetales ydelsen dog først fra udløbet af  

 efterindtægtsperioden.
Modtog afdøde løbende erstatning for tab af  

 erhvervsevne efter denne lov, udbetales erstatning for tab af forsørger først  

 fra den 1. i den efterfølgende måned efter dødsfaldet.« § 36. Den, der er berettiget til overgangsbeløb efter § 35, stk.  

 1-3, og som ved skadelidtes død har mistet en forsørger, eller som ved  

 dødsfaldet på anden måde har fået sine forsørgelsesmæssige forhold forringet,  

 har ret til erstatning herfor.
Erstatningen fastsættes under hensyn til  

 forsørgelsens omfang og den efterladtes muligheder for at forsørge sig selv,  

 når alder, helbredstilstand, uddannelse, beskæftigelse samt forsørgerforhold  

 og økonomiske forhold tages i betragtning.
Stk. 2. Erstatningen ydes i form af en tidsbestemt løbende ydelse,  

 som årlig udgør 30 pct. af afdødes årsløn, jf. § 41, og som udbetales med  

 1/12 månedlig forud.
Perioden kan højst fastsættes til 10 år.
Udbetales der i  

 anledning af dødsfaldet efterindtægt, udbetales ydelsen dog først fra udløbet  

 af efterindtægtsperioden.
 Stk. 3. Ydelse efter stk. 2 løber uændret i den fastsatte periode,  

 medmindre ydelsen helt eller delvis omsættes til kapitalbeløb eller den  

 berettigede afgår ved døden.
Stk. 4. Fra udgangen af den måned, hvor den erstatningsberettigede  

 fylder 67 år, afløses den løbende ydelse af et engangsbeløb på 2 gange den  

 årlige ydelse.
Er en erstatningsberettiget på tidspunktet for skadelidtes død  

 fyldt 67 år, udbetales erstatningen som anført i 1. pkt.
Stk. 5. Er en efterladt ikke anset for erstatningsberettiget efter  

 stk. 1, kan den pågældende inden for en frist på 5 år fra modtagelsen af  

 meddelelsen herom kræve erstatningsspørgsmålet genoptaget.
På samme måde kan  

 en efterladt, der har fået tilkendt erstatning efter stk. 1, jf. stk. 2,  

 inden for en frist på 5 år efter ydelsens ophør kræve erstatningsspørgsmålet  

 genoptaget med henblik på tilkendelse af yderligere tidsbestemt løbende  

 ydelse.
 10. § 41, stk. 1, 1. pkt., affattes således:
»Som årsløn regnes skadelidtes samlede arbejdsfortjeneste i året før  

 arbejdsskadens indtræden med fradrag af arbejdsmarkedsbidrag.« § 41. Som årsløn regnes skadelidtes samlede arbejdsfortjeneste i  

 året før arbejdsskadens indtræden. Årslønnen fastsættes efter et skøn, når  

 særlige ansættelsesforhold gør sig gældende, eller når skadelidte på grund af  

 en erhvervssygdom ikke har været beskæftiget til samme løn i hele det  

 foregående år, eller hvis skadelidte har været ude af erhverv i en kortere  

 eller længere periode før datoen for sygdommens anmeldelse.
Stk. 2. I årslønnen medregnes værdien af fri kost og logi samt  

 værdien af andre naturalydelser.
Chefen for Arbejdsskadestyrelsen fastsætter  

 værdien af kost og logi for personer, der har ophold hos arbejdsgiveren.
Stk. 3. Årslønnen kan ikke sættes højere end 280.500 kr.
Beløbet  

 reguleres efter § 42.
 Stk. 4. Er skadelidte under 21 år eller under uddannelse, kan der  

 ved årslønsfastsættelsen tages hensyn til den erhvervsindtægt, skadelidte  

 kunne forvente at opnå efter det fyldte 21. år eller efter uddannelsens  

 afslutning, hvis arbejdsskaden ikke havde fundet sted. Årslønnen skal dog  

 ansættes til mindst 104.500 kr. reguleret efter § 42, medmindre skadelidtes  

 erhvervsevne allerede forud for arbejdsskadens indtræden var nedsat i  

 væsentlig grad.
 Stk. 5. For personer, der er forsikret efter § 8, beregnes  

 erstatningen efter en årsløn på 104.500 kr. reguleret efter § 42.
Stk. 6. Til brug ved beregning og regulering af erstatning for tab  

 af erhvervsevne som løbende ydelse fastsættes en grundløn.
Denne beregnes ved  

 at gange den årsløn, der er fastsat efter reglerne i stk. 1-5, med forholdet  

 mellem 293.000 kr. og det maksimale årslønsbeløb, der var gældende, da  

 arbejdsskaden indtraf.
 11. I § 43, stk. 1, indsættes efter 2. pkt. som nyt  

 pkt:
»Der kan ikke ske omsætning til kapitalbeløb, når der alene er  

 truffet midlertidig afgørelse om erstatning for tab af erhvervsevne efter §  

 31, stk. 4.« 12. I § 43 indsættes som stk. 3.:
»Stk. 3. Når der er truffet endelig afgørelse om erstatning for tab  

 af erhvervsevne, og den erstatningsberettigede har begæret erstatningen omsat  

 til kapitalbeløb, udbetales beløbet til boet, hvis den erstatningsberettigede  

 afgår ved døden, inden kapitalbeløbet er udbetalt.
Omsætning til af løbende  

 ydelse til kapitalbeløb finder sted på grundlag af ydelsens størrelse på  

 dagen før dødsfaldet.« § 43. Løbende årlig erstatning tilkendt efter § 32 for tab af  

 erhvervsevne på mindre end 50 pct. skal normalt og uden den  

 erstatningsberettigedes samtykke omsættes til et kapitalbeløb.
Af løbende  

 årlig erstatning tilkendt for tab af erhvervsevne på 50 pct. og derover  

 omsættes efter den erstatningsberettigedes begæring herom den del af  

 erstatningen, der svarer til 50 pct. erhvervsevnetab, til kapitalbeløb.  

 Erstatning efter § 36 for tab af forsørger omsættes til kapitalbeløb efter  

 den erstatningsberettigedes begæring.
Stk. 2. Omsætning af løbende ydelse til kapitalbeløb finder sted  

 på grundlag af ydelsens størrelse på omsætningstidspunktet.
Socialministeren  

 fastsætter efter indstilling fra Arbejdsskadestyrelsen de nærmere regler for  

 omsætning af den løbende ydelse til kapitalbeløb.
 13. § 44, stk. 4 affattes således:
» Stk. 4. Udbetales de i stk. 1. omhandlede beløb senere end 4  

 uger fra datoen for underretningen om beløbets tilkendelse, forrentes beløbet  

 fra udløbet af 4 ugers fristen til betaling sker, med en årlig rente på 1  

 pct. over Nationalbankens diskonto.
I de i § 40, stk. 1, omhandlede tilfælde  

 er fristen 14 dage fra datoen for kommunens endelige meddelelse til den  

 erstatningsudbetalende om refusionskrav.« § 44. Erstatninger og godtgørelsesbeløb efter denne lov udbetales  

 til den berettigede.
 Stk. 2. Skønner Arbejdsskadestyrelsen, at modtageren af en løbende  

 ydelse ikke bør have fri rådighed over ydelsen, træffes bestemmelse om, på  

 hvilken måde ydelsen skal komme den pågældende til gode.
 Stk. 3. I særlige tilfælde kan Arbejdsskadestyrelsen udbetale  

 erstatnings- og godtgørelsesbeløb til den berettigede og derefter kræve det  

 udlagte beløb ind hos forsikringsselskabet.
Stk. 4. Udbetales de i stk. 1 omhandlede beløb senere end 14 dage  

 fra datoen for underretningen om beløbets tilkendelse, forrentes beløbet fra  

 udløbet af 14-dages-fristen, til betaling sker, med en årlig rente på 1 pct.  

 over Nationalbankens diskonto.
I de i § 40, stk. 1, omhandlede tilfælde løber  

 fristen fra datoen for kommunens meddelelse om refusionskravet.
 14. § 48, stk. 1 og 2, affattes således:
» § 48. Foreligger der en arbejdsskade, og har arbejdsgiveren  

 undladt at opfylde sin forsikringspligt, udbetaler Arbejdsskadestyrelsen  

 forskudsvis ydelser efter loven, jf. § 25, til skadelidte eller dennes  

 efterladte.
Arbejdsskadestyrelsen afholder endvidere forskudsvis udgifterne  

 til sagens behandling, jf. § 19, stk. 4, og udgifter til administration efter  

 § 53.
Stk. 2. Arbejdsgiveren skal refundere Arbejdsskadestyrelsen de  

 udbetalte ydelser, jf. § 25, sagsbehandlingsudgifter jf. § 19, stk. 4, og  

 administrationsbidrag, jf. § 53, medmindre styrelsen skønner, at der har  

 foreligget sådanne undskyldende omstændigheder for arbejdsgiveren, at den  

 pågældende helt eller delvist bør fritages for betaling.« 15. I § 48 indsættes efter stk. 4 som nyt stykke:
» Stk. 5. Er den virksomhed, hvor ulykkestilfældet er  

 indtruffet, eller hvor den skadelidte har været udsat for påvirkninger, der  

 kan antages at have medført den pågældendes sygdom, ophørt, og det ikke er  

 muligt at udpege et forsikringsselskab, finder reglerne i stk. 1 og stk. 4  

 tilsvarende anvendelse for udgifter efter § 19, stk. 4, for ydelser efter §  

 25 og administrationsbidrag efter § 53.« Stk. 5 bliver herefter stk. 6.
 § 48. Foreligger der en arbejdsskade, og har arbejdsgiveren  

 undladt at opfylde sin forsikringspligt, udbetaler Arbejdsskadestyrelsen  

 forskudsvis ydelser efter loven til skadelidte eller dennes efterladte.
 Stk. 2. Arbejdsgiveren skal refundere Arbejdsskadestyrelsen det  

 udbetalte beløb, medmindre styrelsen skønner, at der har foreligget sådanne  

 undskyldende omstændigheder for arbejdsgiveren, at den pågældende helt eller  

 delvis bør fritages for betaling.
 Stk. 3. Arbejdsskadestyrelsen kan i det omfang, det skønnes  

 rimeligt, eftergive arbejdsgiveren beløbet.
 Stk. 4. De beløb, som Arbejdsskadestyrelsen har udbetalt efter  

 stk. 1, fordeles efter reglerne i § 5, stk. 3, med fradrag af eventuelt  

 refunderet beløb efter stk. 2 på samtlige forsikringsselskaber, som har  

 koncession til at tegne arbejdsskadeforsikring.
 Stk. 5. Reglerne i § 47, stk. 2-4, finder tilsvarende anvendelse  

 for refusionskrav efter stk. 2 og renter heraf efter § 50, 1. pkt.
 16. I § 50 ændres »§ 48, stk. 1 og 4« til »  

 § 48, stk. 1, 4 og 5«.
§ 50. De beløb, der forskudsvis er udlagt af Arbejdsskadestyrelsen  

 efter § 5, stk. 3, § 6, stk. 3, § 48, stk. 1 og 4, og § 51, stk. 2, forrentes  

 med en årlig rente, der svarer til gennemsnittet af den af Nationalbanken  

 opgjorte dag til dag-pengemarkedsrente.
De nærmere regler for beregningen af  

 renten fastsættes af chefen for Arbejdsskadestyrelsen.
 17. § 53, stk. 1 ophæves og i stedet indsættes:
 » § 53. Forsikringsselskaber, der har koncession til at tegne  

 arbejdsskadeforsikring samt kommuner, der ikke har tegnet forsikring efter  

 loven, jf. § 45, og institutioner, der er omfattet af statens adgang til  

 selvforsikring, jf. § 45, skal betale for Arbejdsskadestyrelsens og Den  

 Sociale Ankestyrelses administration af de forhold, der er omfattet af loven,  

 og som vedrører de pågældende.
Stk. 2. Betaling for forhold, der er omfattet af loven, og som  

 vedrører institutioner, der er omfattet af statens adgang til selvforsikring,  

 jf. § 45, påhviler det enkelte ministerområde.
Vedkommende minister kan  

 fordele udgiften på de enkelte institutioner.
Stk. 3. Bidrag til administration af sager efter lovens § 6, stk.  

 3, kan beregnes som et samlet beløb, der fordeles på de i stk. 1 nævnte  

 forsikringsselskaber, kommuner, og institutioner.
Den andel, som omfattes af  

 statens adgang til selvforsikring, kan opkræves samlet ved det enkelte  

 ministerområde.
Vedkommende minister kan fordele opkrævningen på de enkelte  

 institutioner.« Stk. 2-3 bliver herefter stk. 4-5.
 § 53. Forsikringsselskaber, som har koncession til at tegne  

 arbejdsskadeforsikring, samt kommuner og statsinstitutioner, der ikke har  

 tegnet forsikring efter loven, jf. § 45, skal betale for  

 Arbejdsskadestyrelsens og Den Sociale Ankestyrelses administration af de  

 forhold, der er omfattet af loven, og som vedrører de pågældende.  

 Betalingsforpligtelsen for statslige sager efter § 6, stk. 3, påhviler staten  

 og ikke de enkelte statsinstitutioner.
Stk. 2. Socialministeren fastsætter regler for betalingen og  

 opkrævningen heraf.
Bidrag til administration af sager efter lovens § 6, stk.  

 3, kan beregnes som et samlet beløb, der fordeles på forsikringsselskaberne,  

 staten og de kommuner, der i medfør af lovens § 45 ikke har tegnet  

 forsikring.
 Stk. 3. Chefen for Arbejdsskadestyrelsen kan pålægge de  

 forsikringsselskaber m.v., der er nævnt i stk. 1, at tilvejebringe  

 statistiske oplysninger og lignende.
 18. § 55, stk. 4 affattes således:
» Stk. 4. I det omfang arbejdsgiveren, forsikringsselskabet  

 eller erhvervssygdomspoolen, jf. § 56, har adgang til at anke  

 Arbejdsskadestyrelsens afgørelser til Ankestyrelsen, og udnytter den adgang,  

 har anken opsættende virkning.« 19. I § 55 indsættes som stk. 5:
 »Stk. 5. Arbejdsskadestyrelsen kan ikke træffe afgørelse om ydelser  

 efter loven før udløbet af ankefristen for afgørelsen af  

 anerkendelsesspørgsmålet, jf. § 23, medmindre særlige omstændigheder taler  

 derfor.
§ 55. Arbejdsskadestyrelsens afgørelser efter § 54 kan af  

 skadelidte, dennes efterladte og forsikringsselskabet samt arbejdsgiveren  

 indklages for Den Sociale Ankestyrelse.
Arbejdsgiveren kan dog alene  

 indbringe Arbejdsskadestyrelsens afgørelse om, hvorvidt et anmeldt tilfælde  

 er omfattet af loven, for Ankestyrelsen.
Arbejdsgiverens aktindsigt er  

 begrænset til oplysninger, der alene vedrører virksomhedens forhold.
Stk. 2. Klage efter stk. 1 skal indgives inden 4 uger efter, at  

 klageren har modtaget afgørelsen.
For skadelidte eller efterladte, der på  

 afgørelsens tidspunkt opholder sig på Færøerne eller i det øvrige Europa uden  

 for Danmark, er fristen dog 6 uger.
Opholder skadelidte eller de efterladte  

 sig uden for Europa, er fristen 3 mneder.
 Stk. 3. Ankestyrelsen kan se bort fra overskridelse af  

 klagefristerne, når der er særlig grund hertil.
 Stk. 4. I det omfang arbejdsgiveren eller forsikringsselskabet har  

 adgang til at anke Arbejdsskadestyrelsens afgørelser til Ankestyrelsen og  

 udnytter denne adgang, har anken opsættende virkning.
 20. § 56 affattes således:
» § 56. Den i medfør af lov om forsikringsvirksomhed oprettede  

 erhvervssygdomspool har ankeadgang som nævnt i § 55 i sager, som af  

 Arbejdsskadestyrelsen henføres under lovens § 6, stk. 3, og § 48.« § 56. Den i medfør af lov om forsikringsvirksomhed oprettede  

 erhvervssygdomspool har ankeadgang som nævnt i § 55 i erhvervssygdomssager,  

 som af Arbejdsskadestyrelsen henføres under fordelingen i § 6, stk. 3.
 21. I § 71 indsættes efter stk.5. som nyt stykke:
» Stk. 6. I sager, der er omfattet af stk. 3 eller stk. 5.,  

 finder denne lovs § 21, stk. 2 tilsvarende anvendelse.« Stk. 6-7 bliver herefter stk. 7-8.
 § 71. Samtidig ophæves lov om arbejdsskadeforsikring, jf.  

 lovbekendtgørelse nr. 450 af 25. juni 1987 med senere ændringer.
Stk. 2. Lov om arbejdsskadeforsikring anvendes dog fortsat på 1) arbejdsulykker og kortvarige skadelige påvirkninger, der er indtruffet  

 før denne lovs ikrafttræden, og 2) erhvervssygdomme m.v., der er anmeldt før denne lovs ikrafttræden.
Stk. 3. I sager, der er omfattet af stk. 2, anvendes denne lovs §§  

 43, 44, 54 og 55 i stedet for §§ 39, 40, 53 og 54 i lov om  

 arbejdsskadeforsikring 1) ved omsætning af løbende årlig erstatning for tab af erhvervsevne og  

 for tab af forsørger til efterladt ægtefælle m.fl. til kapitalbeløb, 2) ved udbetaling af erstatning og godtgørelsesbeløb, 3) ved høring af sagens parter og 4) ved aktindsigt og klageadgang for sagens parter og arbejdsgiveren.
Stk. 4. I sager, der er omfattet af stk. 2, reguleres de i §§ 28,  

 30 og 37, stk. 3-5, nævnte beløb hvert år pr. 1. januar med 2,0 pct. tillagt  

 tilpasningsprocenten for det pågældende finansår, jf. lov om en  

 satsreguleringsprocent.
De herefter fremkomne beløb afrundes til nærmeste med  

 500 delelige kronebeløb.
De i medfør af § 42, stk. 3, fastsatte reguleringer  

 finder tilsvarende anvendelse.
Stk. 5. I sager, der er omfattet af lov om forsikring mod følger  

 af ulykkestilfælde, jf. lovbekendtgørelse nr. 137 af 26. april 1968 med  

 senere ændringer, som blev ophævet ved den i stk. 1 nævnte lov med bemærkning  

 om, at loven fortsat anvendes på ulykkestilfælde, der er indtrådt før den 1.  

 april 1978, anvendes denne lovs § 34, stk. 1, og § 43, stk. 1, i stedet for §  

 34, stk. 4, og § 36, stk. 1 og 2, i lov om forsikring mod følger af  

 ulykkestilfælde 1) ved genoptagelse til revision af invaliditetserstatningen og 2) ved omsætning af årlig invaliditetserstatning til kapitalbeløb.
 Stk. 6. Personer, der er fyldt 67 år, og som modtager løbende  

 erstatning efter lov om forsikring mod følger af ulykkestilfælde, kan  

 forlange, at erstatningen, efter at den er nedsat efter  

 ulykkesforsikringslovens § 32, stk. 4, eller § 39, stk. 6, bliver omsat til  

 et kapitalbeløb.
 Stk. 7. Fristen, inden for hvilken den i stk. 5 nævnte omsætning  

 af løbende erstatning til kapital kan ske, fastsættes af chefen for  

 Arbejdsskadestyrelsen, der ligeledes fastsætter regler for omsætning af rente  

 til efterladte.
 22. § 72, stk. 1 affattes således:
» § 72. Rente efter lov om forsikring mod følger af  

 ulykkestilfælde samt løbende ydelse og menerstatning efter lov om  

 arbejdsskadeforsikring forhøjes fra den 1. april 1995 til 272,3 pct. af den  

 rente eller løbende ydelse, der svarer til grundlønnen.
Renterne og de  

 løbende ydelser reguleres efter denne lovs § 42.« § 72. Rente efter lov om forsikring mod følger af ulykkestilflde  

 samt løbende ydelse efter lov om arbejdsskadeforsikring forhøjes fra den 1.  

 april 1995 til 272,3 pct. af den rente eller løbende ydelse, der svarer til  

 grundlønnen.
Renterne og de løbende ydelser reguleres efter denne lovs § 42.
 Stk. 2. Løbende ydelse efter lov om forsikring mod følger af  

 arbejdsskade forhøjes fra den 1. april 1995 til 104,4 pct. af den løbende  

 ydelse, der svarer til grundlønnen.
 Stk. 3. For efterladte, der som følge af skadelidtes død efter  

 denne lovs ikrafttræden har krav på erstatning efter lov om forsikring mod  

 følger af ulykkestilfælde eller lov om arbejdsskadeforsikring, beregnes og  

 reguleres erstatningen på grundlag af den årsløn, der svarer til det efter  

 stk. 1 fastsatte rente- eller ydelsesbeløb.
 Stk. 4. Stk. 1 og 2 gælder ikke for forsikringer, der er tegnet  

 efter §§ 55, 58, 59 og 74 i lov om forsikring mod følger af ulykkestilfælde.
§ 2 I lov om erstatningsansvar, jf. lovbekendtgørelse nr. 599 af 8. september  

 1986, som ændret senest ved § 2 i lov nr. 1110 af 20. december 1995,  

 foretages følgende ændring:
 1. § 2, stk. 2 affattes således:
» Stk. 2. I erstatningen fradrages løn under sygdom, dagpenge  

 fra arbejdsgiver eller kommunalbestyrelsen, arbejdsmarkedsbidrag og  

 forsikringsydelser, der har karakter af en virkelig skadeserstatning, samt  

 lignende ydelser til den skadelidte.« § 2. Erstatning for tabt arbejdsfortjeneste fastsættes for tiden  

 fra skadens indtræden, indtil skadelidte kan begynde at arbejde igen eller  

 skadelidtes helbredstilstand er stationær.
 Stk. 2. I erstatningen fradrages løn under sygdom, dagpenge fra  

 arbejdsgiver eller kommunalbestyrelsen og forsikringsydelser, der har  

 karakter af en virkelig skadeserstat ning, samt lignende ydelser til den  

 skadelidte.
 2. § 7, stk. 1, affattes således:
» § 7. Som årsløn regnes skadelidtes samlede erhvervsindtægt i  

 det år, der går forud for datoen for skadens indtræden, med fradrag af  

 arbejdsmarkedsbidrag.« § 7. Som årsløn regnes skadelidtes samlede erhvervsindtægt i det  

 år, der går forud for datoen for skadens indtræden.
 Stk. 2. Årslønnen fastsættes dog efter et skøn, når særlige  

 indtægts- eller ansættelsesforhold har gjort sig gældende.
 Stk. 3. Årslønnen kan højst udgøre 350.000 kr.
§ 3 Stk. 1. Loven træder i kraft den 1. juli 1996.
 Stk. 2. oven finder anvendelse på:
1) arbejdsulykker og skadelige påvirkninger af højst 5 dages varighed, der  

 indtræder efter lovens ikraftræden, og 2) erhvervssygdomme, der anmeldes efter lovens ikrafttræden.
 Stk. 3. Lovens § 2 finder anvendelse på erstatningsansvar for  

 skader, der indtræder efter lovens ikrafttræden.
§ 4 Stk. 1. Loven gælder ikke for Færøerne og Grønland, jf. dog stk. 2  

 og 3.
 Stk. 2. § 1 kan ved kongelig anordning sættes i kraft for Grønland  

 med de afvigelser, som de særlige grønlandske forhold tilsiger.
 Stk. 3. § 2 kan ved kongelig anordning sættes i kraft for Færøerne  

 og Grønland med de afvigelser, som de særlige færøske og grønlandske forhold  

 tilsiger.
Efter 2. behandling den 29. maj 1996 § 1 I lov nr. 390 af 20. maj 1992 om forsikring mod følger af arbejdsskade,  

 som ændret ved lov nr. 1125 af 22. december 1993, lov nr. 73 af 1. februar  

 1995 og lov nr. 343 af 6. maj 1996, foretages følgende ændringer:
 1. § 4, stk. 2, affattes således:
»Stk. 2. Socialministeren kan fastsætte regler om, i hvilket  

 omfang loven skal gælde for uddannelsessøgende eller andre personer, der  

 opholder sig på et uddannelsessted eller på en arbejdsplads som led i et  

 uddannelses- eller praktikforløb m.v.« 2. § 11, stk. 2, affattes således:
»Stk. 2. For erhvervssygdomme gælder retsvirkningerne i denne  

 lov fra den dag, hvor sygdommen anmeldes, medmindre andet er fastsat i  

 loven.« 3. I § 19, stk. 1, indsættes efter  

 »Arbejdsskadestyrelsen,»: »Den Sociale Ankestyrelse,».
 4. I § 21, stk. 2, indsættes som 3. pkt.:
»Oplysninger om økonomiske forhold kan i elektronisk form indhentes  

 fra andre offentlige myndigheder og arbejdsløshedskasser.« 5. I § 22 indsættes som stk. 4:
»Stk. 4. Betingelsen om, at der skal foreligge anmodning fra  

 Arbejdsskadestyrelsen eller Den Sociale Ankestyrelse, for  

 forsikringsselskabets afholdelse af udgifter, jf. stk. 2 og 3, kan fraviges i  

 tilfælde, hvor Arbejdsskadestyrelsen eller Den Sociale Ankestyrelse finder  

 oplysningerne nødvendige.
I sager vedrørende ulykkestilfælde, kortvarige  

 skadelige påvirkninger og pludselige løfteskader skal forsikringsselskabet  

 alene afholde udgifter, der er opstået eller afholdt efter skadens indtræden  

 eller opståen.
I sager vedrørende erhvervssygdomme skal forsikringsselskabet  

 alene betale udgifter, der er opstået eller afholdt efter skadens anmeldelse,  

 jf. § 11, stk. 2.« 6. § 23, stk. 1, 2. pkt., ophæves, og i stedet indsættes:
»For erhvervssygdomme, der er omfattet af § 10, stk. 1, nr. 1, er  

 fristen 9 måneder.
For sygdomme omfattet af § 10, stk. 1, nr. 2, og § 10,  

 stk. 2, samt pludselige løfteskader, jf. § 9 A gælder alene den i § 31, stk.  

 1, angivne frist.« 7. I § 31 indsættes som stk. 4:
»Stk. 4. Hvis den erhvervsmæssige situation ikke er afklaret, kan  

 Arbejdsskadestyrelsen, når der foreligger særlige omstændigheder, træffe en  

 midlertidig afgørelse om erstatning for erhvervsevnetab.« 8. I § 35, stk. 2 og 3, ændres »5 år« til:  

 »2 år«.
 9. § 36, stk. 2, affattes således:
»Stk. 2. Erstatningen ydes i form af en tidsbestemt løbende  

 ydelse, som årligt udgør 30 pct. af afdødes årsløn, jf. § 41, og som  

 udbetales med virkning fra datoen for dødsfaldet med 1/12 månedligt forud.  

 Perioden kan højst fastsættes til 10 år.
Udbetales der i anledning af  

 dødsfaldet efterindtægt, udbetales ydelsen dog først fra udløbet af  

 efterindtægtsperioden.
Modtog afdøde løbende erstatning for tab af  

 erhvervsevne efter denne lov, udbetales erstatning for tab af forsørger først  

 fra den 1. i den efterfølgende måned efter dødsfaldet.« 10. I § 43, stk. 1, indsættes efter 2. pkt. som nyt  

 punktum:
»Der kan ikke ske omsætning til kapitalbeløb, når der alene er  

 truffet midlertidig afgørelse om erstatning for tab af erhvervsevne efter §  

 31, stk. 4.« 11. I § 43 indsættes som stk. 3:
»Stk. 3. Når der er truffet endelig afgørelse om erstatning  

 for tab af erhvervsevne og den erstatningsberettigede har begæret  

 erstatningen omsat til kapitalbeløb, udbetales beløbet til boet, hvis den  

 erstatningsberettigede afgår ved døden, inden kapitalbeløbet er udbetalt.  

 Omsætning af løbende ydelse til kapitalbeløb finder sted på grundlag af  

 ydelsens størrelse på dagen før dødsfaldet.« 12. § 44, stk. 4, affattes således:
»Stk. 4. Udbetales de i stk. 1 omhandlede beløb senere end 4  

 uger fra datoen for underretningen om beløbets tilkendelse, forrentes beløbet  

 fra udløbet af 4-ugers-fristen, til betaling sker, med en årlig rente på 1  

 pct. over Nationalbankens diskonto.
I de i § 40, stk. 1, omhandlede tilfælde  

 er fristen 14 dage fra datoen for kommunens endelige meddelelse til den  

 erstatningsudbetalende om refusionskrav.« 13. § 48, stk. 1 og 2, affattes således:
 »Foreligger der en arbejdsskade, og har arbejdsgiveren undladt at  

 opfylde sin forsikringspligt, udbetaler Arbejdsskadestyrelsen forskudsvis  

 ydelser efter loven, jf. § 25, til skadelidte eller dennes efterladte.  

 Arbejdsskadestyrelsen afholder endvidere forskudsvis udgifterne til sagens  

 behandling, jf. § 19, stk. 4, og udgifter til administration efter § 53.
Stk. 2. Arbejdsgiveren skal refundere Arbejdsskadestyrelsen de  

 udbetalte ydelser, jf. § 25, sagsbehandlingsudgifter, jf. § 19, stk. 4, og  

 administrationsbidrag, jf. § 53, medmindre styrelsen skønner, at der har  

 foreligget sådanne undskyldende omstændigheder for arbejdsgiveren, at den  

 pågældende helt eller delvis bør fritages for betaling.« 14. I § 48 indsættes efter stk. 4 som nyt stykke:
»Stk. 5. Er den virksomhed, hvor ulykkestilfældet er  

 indtruffet, den pludselige løfteskade er opstået, eller hvor den skadelidte  

 har været udsat for påvirkninger, der kan antages at have medført den  

 pågældendes sygdom, ophørt, og er det ikke muligt at udpege et  

 forsikringsselskab, finder reglerne i stk. 1 og 4 tilsvarende anvendelse på  

 udgifter efter § 19, stk. 4, for ydelser efter § 25 og administrationsbidrag  

 efter § 53.« Stk. 5 bliver herefter stk. 6.
 15. I § 50 ændres »§ 48, stk. 1 og 4« til:  

 »§ 48, stk. 1, 4 og 5«.
 16. § 53, stk. 1, ophæves, og i stedet indsættes:
 »Forsikringsselskaber, der har koncession til at tegne  

 arbejdsskadeforsikring, samt kommuner, der ikke har tegnet forsikring efter  

 loven, jf. § 45, og institutioner, der er omfattet af statens adgang til  

 selvforsikring, jf. § 45, skal betale for Arbejdsskadestyrelsens og Den  

 Sociale Ankestyrelses administration af de forhold, der er omfattet af loven,  

 og som vedrører de pågældende.
Stk. 2. Betaling for forhold, der er omfattet af loven, og som  

 vedrører institutioner, der er omfattet af statens adgang til selvforsikring,  

 jf. § 45, påhviler det enkelte ministerområde.
Vedkommende minister kan  

 fordele udgiften på de enkelte institutioner.
Stk. 3. Bidrag til administration af sager efter lovens § 6, stk.  

 3, kan beregnes som et samlet beløb, der fordeles på de i stk. 1 nævnte  

 forsikringsselskaber, kommuner og institutioner.
Den andel, som omfattes af  

 statens adgang til selvforsikring, kan opkræves samlet ved det enkelte  

 ministerområde.
Vedkommende minister kan fordele opkrævningen på de enkelte  

 institutioner.« Stk. 2 og 3 bliver herefter stk. 4 og 5.
 17. § 55, stk. 4, affattes således:
»Stk. 4. I det omfang arbejdsgiveren, forsikringsselskabet  

 eller erhvervssygdomspoolen, jf. § 56, har adgang til at anke  

 Arbejdsskadestyrelsens afgørelser til Ankestyrelsen og udnytter denne adgang,  

 har anken opsættende virkning.« 18. I § 55 indsættes som stk. 5:
»Stk. 5. Arbejdsskadestyrelsen kan ikke træffe afgørelse om  

 ydelser efter loven før udløbet af ankefristen for afgørelsen af  

 anerkendelsesspørgsmålet, jf. § 23, medmindre ganske særlige omstændigheder  

 taler derfor.« 19. § 56 affattes således:
»§ 56. Den i medfør af lov om forsikringsvirksomhed oprettede  

 erhvervssygdomspool har ankeadgang som nævnt i § 55 i sager, som af  

 Arbejdsskadestyrelsen henføres under lovens § 6, stk. 3, og § 48.« 20. I § 71 indsættes efter stk. 5 som nyt stykke:
»Stk. 6. I sager, der er omfattet af stk. 3 eller 5, finder  

 denne lovs § 21, stk. 2, tilsvarende anvendelse.« Stk. 6 og 7 bliver herefter stk. 7 og 8.
 21. § 72, stk. 1, affattes således:
»Rente efter lov om forsikring mod følger af ulykkestilfælde samt  

 løbende ydelse og menerstatning efter lov om arbejdsskadeforsikring forhøjes  

 fra den 1. april 1995 til 272,3 pct. af den rente eller løbende ydelse, der  

 svarer til grundlønnen.
Renter, løbende ydelser og menerstatninger reguleres  

 efter denne lovs § 42.« § 2 Stk. 1. Loven træder i kraft den 1. juli 1996.
Stk. 2. Loven finder anvendelse på 1) arbejdsulykker, skadelige påvirkninger af højst 5 dages varighed og  

 pludselige løfteskader, der indtræder efter lovens ikrafttræden, og 2) erhvervssygdomme, der anmeldes efter lovens ikrafttræden.
 Stk. 3. Lovens § 1, nr. 12, finder dog anvendelse på alle  

 afgørelser, der træffes efter lovens ikrafttræden.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
