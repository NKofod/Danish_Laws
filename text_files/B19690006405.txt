§ 1 I bekendtgørelse nr. 173 af 21 maj 1965 om forskrifter for skibes bygning  

 og udstyr m.v. foretages følgende ændringer:
1. I § 1 indsættes efter »Tons: - Registertons  

 brutto«: »For skibe, som er udstyret med et målebrev indeholdende  

 to sæt tonnager, skal udtrykket forstås som den i målebrevet angivne største  

 bruttotonnage.« 2. Til § 2 føjes som litra c:
»c.
Til skibe og fartøjer, der anvendes til udlejning, kan der af  

 skibstilsynet stilles særlige krav, herunder om afholdelse af syn med  

 regelmæssige mellemrum.« 3. Til § 32, litra a føjes: »Det samme gælder for  

 ombyggede passagerskibe og passagerskibe, som indkøbes fra udlandet.«.
 4. Til § 60 føjes som litra e:
»e.
Direktoratet kan for enkelte skibe eller skibstyper meddele hel  

 eller delvis fritagelse for at opfylde bestemmelserne under litra a«.
5. I § 87, litra g, indsættes efter  

 »tobaksrygning«: »og anden brug af åben ild.« 6. § 194, litra b, affattes således:
»b.
Skibe uden for indskrænket fart, bortset fra fiskeskibe på 500  

 tons eller derunder i fart øst for 4 grader v. lg. og syd for 61 grader n.  

 br. samt i fart på Færøerne og Færø Banke, skal endvidere være forsynet med  

 sekstant.« 7. § 197, litra b, affattes således:
»b.
Skibe uden for indskrænket fart skal være forsynet med Den  

 internationale Signalbog, 1969, med tilhørende flag, fiskeskibe på 500 tons  

 og derunder i fart øst for 4 grader v. lg. og syd for 61 grader n. br. samt i  

 fart på Færøerne og Færø Banke dog alene med de nævnte flag.« 8. § 312, litra b, nr. 2, affattes således:
 2. Endvidere skal sådanne skibe i indskrænket fart  

 være forsynet med en båd af et rumindhold af mindst 1,5 kbm med udstyr som  

 angivet i § 285, litra a, og uden for indskrænket fart enten med en  

 redningsbåd af et rumindhold af mindst 2,85 kbm med udstyr som angivet i §  

 285, litra b, eller med en permanent oppustet åben gummibåd med påhængsmotor  

 af godkendt type og med følgende udstyr:
 1. To årer, to fastgjorte åregafler og en bådshage.
 2. Et øsekar eller en pøs.
 3. En fangline.
 4. Tre raketter, der kan udkaste røde stjerner, tre  

 håndblus af godkendt type, der er i stand ti at frembringe et kraftigt rødt  

 lys, samt ti æsker stormtændstikker, alt i vandtæt indpakning.
 5. En fløjte.
 6. Et drivanker.
7. En vandtæt elektrisk lygte, der er egnet til  

 morsesignalering.' 9. Til § 325 føjes: »idet dog bestemmelsen i §  

 312, litra c, nr. 1, om yderligere redningsflåder til 50 pct. af samtlige  

 ombordværende ikke finder anvendelse.« 10. § 343, nr. 2, sidste pkt., ophæves og i stedet  

 indsættes:
»I tiden fra 1. oktober til 30. april skal der findes opvarmet ly til  

 alle passagerer.
Direktoratet kan dog, når særlige grunde taler herfor, gøre  

 undtagelse fra denne besemmelse.« 11. § 366, litra a, nr. 2 udgår.
§ 2 Bekendtgørelsen træder i kraft den 1. april 1969.
 Handelsministeriet, den 6. marts 1969.
 Knud Thomsen.
/E.
Lysgaard.
