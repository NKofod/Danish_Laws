(Handelsskolerne) Vedlagt fremsendes retningslinier for edb-assistentuddannelsen.
Der  

 henvises iøvrigt til direktoratets skrivelser nr.
II-663, II-694 og II-702.
 Skrivelsen omfatter såvel normalkursus som enkeltfagskursus samt regler  

 for privatister.
 Denne skrivelse har virkning fra 1. august 1989.
Samtidig ophæves direktoratets skrivelser nr.
II-651, II-659, II-660 og  

 II-676, idet disse er optaget i vedlagte bestemmelser.
 P.M.V.
 e.b.
Erik Nexelmann underv.insp.
 I medfør af Undervisningsministeriets bekendtgørelse nr. 2 af 5.  

 januar 1987 om edb-assistentuddannelsen med senere ændringer (jf. bilag 1, 2  

 og 3) fastsættes følgende retningslinier for edb-assistentuddannelsen.
 Ad § 2: Undervisningsplaner.
 Undervisningsplaner for henholdsvis det 2 1/2-årige normalkursus og for  

 det 1 1/2-årige normalkursus affattes og fremsendes til direktoratet i  

 henhold til bekendtgørelsen § 2.
 Kravene til uddannelsesplanerne fremgår af bekendtgørelsens § 5, stk. 3  

 (med henvisning til § 6, 7 og 8).
 Planerne affattes på direktoratets blanket i overensstemmelse med  

 følgende:
Hver undervisningsplan omfatter undervisningen på et semester (et halvår)  

 for en eller flere klasser, der følger samme plan.
I feltet SEMESTER i  

 skemaet anføres semesternummer (halvårsnummer) og kalendertiden for  

 semestret, f.eks. 2/F87 for 2. semester i foråret 1987. Planerne indsendes  

senest 2 måneder, før det beskrevne forløb skal afvikles.
 Ad § 4: Adgangsbetingelser.
Der henvises til direktoratets skrivelse nr.
II-663.
 Ad § 5, stk. 2: Inddeling af uddannelsens fag.
 Ad § 6, stk. 3: Overførsel af undervisning i dansk og elektronik.
 Der henvises til bilag 2.
 Ad § 7, stk. 2: Placering af halvårsopgaver og eksamen i datamatiske  

 fag.
 Det sidste år på det 1 1/2-årige normalkursus af hensyn til en  

 hensigtsmæssig placering af halvårsopgaverne II og III samt dertil knyttede  

 eksaminer i de datamatiske fag tilrettelægges i 3 delforløb omhandlende:
- datamatiske fag, der knytter sig til halvårsopgave II/III - datamatiske fag, der knytter sig til halvårsopgave III/II - projektarbejde og afsluttende projekt Det bemærkes endvidere, at - eksamen ikke nødvendigvis skal placeres ved et halvårs afslutning - eksamen ikke nødvendigvis skal placeres umiddelbart efter aflevering af  

 halvårsopgaven, den knytter sig til - alle datamatiske fag, der knytter sig til en halvårsopgave, skal være  

 afsluttet inden den tilknyttede eksamen og indgå heri - et datamatisk fag kan undervisningsmæssigt strækkes over mere end et  

 delforløb Ved enkeltfagskursus afholdes der mundtlige prøver i de enkelte  

  datamatiske fag.
Prøverne bedømmes med ekstern censor efter 13-skalaen.
 Ad § 8, stk. 1: Suppleringsfag.
 Formålet med suppleringsfagene er at bidrage til den løbende fornyelse af  

 uddannelsen ved at tage hensyn til skolens særlige ekspertise og  

 erhvervsstrukturen i lokalområde.
 Den enkelte klasse undervises i  et  suppleringsfag, som i indhold  

 er karakteriseret ved at være:
- datamatisk - supplerende i forhold til uddannelsens faste datamatiske fag - lokalspecifikt, jævnfør ovenstående - tematisk, d.v.s. udgørende en faglig helhed Den enkelte skole udarbejder læreplaner for uddannelsens suppleringsfag.  

 Direktoratet kan efter ansøgning fra skolen yde midler til teknisk-pædagogisk  

 (TP-arbejde) i forbindelse med læreplansudarbejdelsen.
 Læreplaner for suppleringsfag skal forudgående godkendes af direktoratet.  

Læreplanerne fremsendes senest en måned før undervisningens start.
Ad § 10, stk. 1, nr. 1: Obligatoriske opgaver Det fremgår, at der stilles obligatoriske opgaver i alle datamatiske fag,  

 bortset fra fagene Projektarbejde og Suppleringsfag.
Obligatoriske opgaver løses individuelt eller i grupper med indtil 4  

 deltagere.
Opgaven kan bestå af flere dele, men aflevering og  

 bedømmelse sker samlet.
Arbejdet med de obligatoriske opgaver er et led i undervisningen og  

 arbejdet med hjemmeopgaver bør derfor nedsættes forholdsmæssigt i den  

 periode, hvor der løses obligatoriske opgaver.
Opgaveløsningen må ikke antage  

 prøvelignende karakter.
 De obligatoriske opgaver bør afleveres i rimelig tid før henholdsvis  

 aflevering af halvårsopgaver, jfr. § 10, stk. 1, nr. 2, og den mundtlige  

 eksamen, jfr. § 10, stk. 1, nr. 3.
 Hermed opnår eleven skolens vurdering af det selvstændige arbejde i de  

 enkelte fag før den forestående eksamen med ekstern bedømmelse, og der skabes  

 samtidig mulighed for en genaflevering inden dette tidspunkt.
I særlige tilfælde kan skolen dog - efter eget skøn - udsætte en eventuel  

 genaflevering til senest et halvt år efter fagets afslutning.
Genaflevering  

 kan finde sted højst en gang for hvert fag.
 Bekendtgørelsen stiller krav om, at alle obligatoriske opgaver skal være  

 bedømt med karakteren bestået, før eksamen i Afsluttende projekt kan  

 aflægges.
Ad § 10, stk. 1, nr. 2: Halvårsopgaver Det overordnede tema (emne) for halvårsopgaverne er fastlagt i  

 bekendtgørelsen § 8. Bestemmelserne om halvårsopgaver finder ikke anvendelse  

 ved enkeltfagskursus.
 Det forudsattes, at opgaverne tager udgangspunkt i det forudgående  

 undervisningsforløb, og at arbejdet med opgaverne i et begrænset omfang  

 integreres i den løbende undervisning.
Sigtet med halvårsopgaverne er at skabe sammenhæng mellem emnerne i det  

 forudgående undervisningsforløb.
Opgaverne skal tage udgangspunkt i dette  

 forløb, men skal ikke nødvendigvis være fuldt dækkende for undervisningen i  

 de enkelte fag.
Det er væsentligt, at opgaveformuleringen af en halvårsopgave er præcis og  

 styrende, såvel for elevernes arbejde med opgaven som for censor og læreres  

 bedømmelse af den skriftlige besvarelse.
Opgaveformuleringen skal indeholde  

 en vægtning af delopgaver.
Opgavens omfang skal specificeres for forskellige  

 gruppestørrelser.
 Halvårsopgaverne gennemføres som gruppearbejde med indtil 4 deltager.
 Halvårsopgaverne bedømmes skriftligt med ekstern censor efter 13-skalaen.
 Skolernes tilmelding af elever til eksamen vedrørende halvårsopgaverne  

 finder sted samtidig med tilmelding til den mundtlige eksamen, jf. § 10, stk.  

 1, nr. 3. Skolerne angiver samtidig, i hvilket tidsrum bedømmelsen ønskes  

 gennemført i overensstemmelse med skolernes undervisningsplaner, jf.  

 bekendtgørelsen § 2.
 Aflevering af halvårsopgaven skal være sket, før den tilsvarende mundtlige  

 eksamen begynder.
 Arbejdet med hjemmeopgaver bør nedsættes forholdsmæssigt i den periode,  

 hvor der arbejdes med halvårsopgaverne.
 Ad § 10, stk. 1, nr. 3 og § 13: Mundtlig eksamen i datamatiske  

 fag.
Eksamen gennemføres i henhold til bestemmelserne i direktoratets cirkulære  

 nr.
II-702 om eksamensafvikling.
 Der er tale om individuel eksamination og bedømmelse som ved øvrige  

 mundtlige eksaminer i handelsskolen.
 Skolens tilmelding af elever til eksamen sker i henhold til direktoratets  

 cirkulære om eksamensprocedure.
Eksamensspørgsmålene skal afspejle hele pensum, såvel i bredde som i  

 dybde.
For at få en ensartet bredde i spørgsmålene kan det derfor  

 undtagelsesvist være relevant i fag med små timetal at dublere enkelte  

 spørgsmål subsidiært at gentage disse i modificeret form.
Opmærksomheden henledes på, at pensumopgivelser til eksamen relateres til  

 de aktuelt benyttede lærebøger, noter, artikler m.v.
Pensum  skal være  

 dækkende for læreplanens målbeskrivelser.
 Ad § 10, stk. 1, nr. 4: Mundtlig eksamen i Økonomi.
 Der henvises til II-702 og direktoratets cirkulære om eksamensprocedure.
 Eksamen i Økonomi afholdes efter 3. eller 4. halvår på det 2 1/2-årige  

 normalkursus og efter 1. eller 2. halvår på det 1 1/2-årige normalkursus.
 Ad § 10, stk. 1, nr. 5: Mundtlig eksamen i øvrige andre fag.
 Der henvises til II-702 og direktoratets cirkulære om eksamensprocedure.
 Lodtrækningsresultatet meddeles af direktoratet forud for eksamen der  

 afholdes efter 3. halvår eller 4. halvår på det 2 1/2-årige normalkursus og  

 efter 1. halvår eller 2. halvår på det 1 1/2-årige normalkursus.
 Det er en forudsætning for lodtrækningen, at de fag, der skal indgå i  

 lodtrækningen, er afsluttet i henhold til skolens undervisningsplan.
 Ad § 10, stk. 1, nr. 6: Afsluttende projekt og Projektarbejde.
Arbejdet med Afsluttende projekt gennemføres som gruppe- og individuelt  

 arbejde.
Der er ikke krav om bestemte gruppestørrelser.
 Bekendtgørelsen stiller krav om, at alle obligatoriske opgaver skal være  

 bedømt med karakteren bestået, før eksamen i Afsluttende projekt kan  

 aflægges.
 Det betyder, at tilmelding af elever til eksamen kan finde sted før dette  

 krav er opfyldt, men skolen har ansvaret for, at de elever, der eventuelt  

 ikke måtte have opfyldt kravet før eksamensafholdelse, ikke aflægger eksamen.
 Der henvises i øvrigt til II-702.
 Ad § 10, stk. 1, nr. 7: Karaktergivning.
 Den nævnte bekendtgørelse nr. 426 af 9. oktober 1970 er ophævet og  

 erstattet af Undervisningsministeriets bekendtgørelse nr. 203 af 10. april  

 1987 om karaktergivning i handelsskolerne.
 Ad § 10, stk. 1, nr. 8: Årskarakterer m.v.
 Årskarakterer finder kun anvendelse for andre fag.
 I det fag, der ved lodtrækning udvælges til eksamen, anføres  

 eksamenskarakteren på eksamensbeviset.
 Det samme gælder for faget Økonomi, hvor der er obligatorisk eksamen.
Ved øvrige andre fag overføres den af skolen givne årskarakter til  

 eksamensbeviset.
Disse årskarakterer tæller ikke med i gennemsnittet, jfr.  

 bekendtgørelsen § 10, stk. 1, nr. 7.
 Ad § 14: Eksamensbevis.
Der henvises til direktoratets cirkulære nr.
II-694.
 Ad § 15: Privatister.
 Privatister kan frit melde sig på enhver skole.
 Såfremt den skole, der modtager tilmeldingen ikke afholder eksamen i det  

 tilmeldte fag ved den pågældende eksamenstermin, skal skolen være behjælpelig  

 med at finde en anden skole, som afholder den efterspurgte eksamen.
 Privatister aflægger den samlede edb-assistenteksamen efter de for  

 normalkursus gældende regler, jf. tidligere.
 Adgang til enkeltfagsprøve i datamatiske fag er betinget af, at fagets  

 obligatoriske opgave er bedømt med karakteren bestået, før prøven aflægges.
 Af hensyn til honorering for opgavestilling og retning af obligatoriske  

 opgaver fra privatister kan skolen anføre disse på kørende enkeltfagshold og  

 tælle dem med een gang ved optælling til rettegodtgørelse.
 Ad § 16: Fritagelse for undervisning og eksamen.
 Elever på normalkursus, der på grundlag af dokumentation for forudgående  

 uddannelse eller praktisk erfaring skønnes at have opnået en viden og en  

 baggrund, svarende til et eller flere fag ed edb-assistentuddannelsen, kan  

 fritages af skolen for undervisning i de pågældende fag.
 For såvidt det drejer sig om uddannelsens andre fag fritages eleven  

 samtidig for eksamen.
 Fritagelse for undervisning i enkelte datamatiske fag medfører ikke  

 fritagelse for halvårsopgave, mundtlig eksamen eller eksamen i Afsluttende  

 projekt.
 Der gives dog fritagelse for halvårsopgave og mundtlig eksamen eller  

 eksamen i Afsluttende projekt, såfremt eleven har bestået de tilsvarende  

 enkeltfagsprøver.
 Fritagelse for halvårsopgaver, mundtlig eksamen i datamatiske fag eller  

 eksamen i Afsluttende projekt, der ikke har baggrund i gennemførelse af  

 enkeltfag i henhold til bekendtgørelsen, meddeles af direktoratet.
 For kursusdeltagere på enkeltfagskursus, der ønsker at sammensætte en hel  

 edb-assistenteksamen af enkeltfagsprøver, kan skolen meddele fritagelse for  

 prøve i fag, hvis skolen på grundlag af dokumentation for forudgående  

 uddannelse eller praktisk erfaring skønner, at ansøgeren har tilsvarende  

 viden og baggrund inden for det pågældende fagområde.
Bilag Bilag er udeladt her.
Der henvises til Z BEK nr. 2 af 05/01/1987, Z BEK nr. 403 af 07/06/1988 og Z BEK nr. 456 af 27/07/1988.
