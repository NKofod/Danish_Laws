Bekendtgørelse om beregning og betaling af afgift og tilskud i henhold til lov om apoteksvirksomhed I medfør af §§ 49, 52 og 53, stk. 1, i lov om apoteksvirksomhed, jf. lovbekendtgørelse nr. 855 af 4. august 2008, fastsættes:
Kapitel 1 Anvendelsesområde § 1. Bekendtgørelsen finder anvendelse for personer der af ministeren for sundhed og forebyggelse er meddelt bevilling til at drive et eller flere apoteker efter apotekerlovens § 15.
Kapitel 2 Udligning § 2. Den omsætning, der danner grundlag for beregning af ordinær afgift og tilskud efter § 49 i lov om apoteksvirksomhed, opgøres som apotekets omsætning af:
1) apoteksforbeholdte lægemidler, hvor registerprisen beregnes efter § 2, stk. 1, i bekendtgørelse om beregning af forbrugerpriser m.v. på lægemidler, samt 2) lægeordineret dosisekspeditionsgebyrer, fratrukket de rabatudgifter, der er ydet i forbindelse med pkt. 1 og 2. Beløbene opgøres ekskl. moms.
 Stk. 2. For apoteker, der i medfør af apotekerlovens § 12, stk. 3, er godkendt til etablering af pakkefunktion med henblik på samhandel med dosisdispenserede lægemidler til andre apoteker, medregnes omsætning af lægemidler, inkl. dosispakningsgebyr, ved sådan samhandel ikke ved opgørelse af omsætning efter stk. 1.
 Stk. 3. Ved forhandling af dosisdispenserede lægemidler til forbrugerne, jf. apotekerlovens § 11, stk. 1, nr. 10, medregnes dosispakningsgebyr ikke ved opgørelse af omsætningen efter stk. 1.
 § 3. Ministeren for sundhed og forebyggelse fastsætter en beløbsgrænse for betaling af ordinær afgift og tilskud.
 Stk. 2. Beløbsgrænsen for betaling af ordinær afgift og tilskud er foreløbig sat til 43.200.000 kr.
 Stk. 3. Apoteker, hvis omsætning, jf. § 2, i et kalenderår overstiger den fastsatte beløbsgrænse, jf. stk. 2, betaler til staten en foreløbig omsætningsafgift på 3,6 % af forskelsbeløbet.
 Stk. 4. Til apoteker, hvis omsætning, jf. § 2, i et kalenderår er mindre end den fastsatte beløbsgrænse, jf. stk. 2, betaler staten et foreløbigt omsætningstilskud på 3,9 % af forskelsbeløbet, jf. dog stk. 5 og 6.
 Stk. 5. Til apoteker, nævnt i bilag 1, ydes der ikke omsætningstilskud fra staten.
 Stk. 6. Til apoteker, der er meddelt bevilling til at drive en supplerende enhed nævnt i bilag 1, ydes der omsætningstilskud udelukkende på baggrund af omsætning i henhold til stk. 4 og stk. 7.
 Stk. 7. For apotekere, der er meddelt bevilling til at drive et eller flere apoteker efter apotekerlovens § 15, stk. 2, beregnes afgift henholdsvis tilskud på grundlag af den samlede omsætning for de apoteker, hvortil apotekeren har bevilling, efter reglerne i stk. 3-6.
 Stk. 8. Ministeren for sundhed og forebyggelse fastsætter og meddeler apotekerne i december måned den for kalenderåret endelige procentsats for betaling af omsætningsafgift som nævnt i stk. 3. Den endelige afgiftssats fastsættes således, at der tilvejebringes overensstemmelse mellem apotekernes samlede betalinger af afgifter, som nævnt i stk. 3, og statens samlede tilskud i medfør af stk. 2 og 4.
Kapitel 3 Apotekervæsenets pensionsordning og sektorafgifter § 4. Den omsætning, der danner grundlag for beregning af afgifter til apotekervæsenets pensionsordning og sektorafgifter, jf. §§ 5-6, opgøres som apotekets bruttoomsætning, ekskl. apotekets omsætning af lægemidler til produktionsdyr, fratrukket rabatudgifter og tab på udestående fordringer.
Beløbene opgøres ekskl. moms.
 Stk. 2. For apotekere, der er meddelt bevilling til at drive et eller flere apoteker efter apotekerlovens § 15, stk. 2, beregnes de i stk. 1 nævnte afgift til Apotekervæsenets Pensionsordning og sektorafgifter på grundlag af den samlede omsætning for de apoteker, hvortil apotekeren har bevilling.
 Stk. 3. For apoteker, der i medfør af apotekerlovens § 12, stk. 3, er godkendt til etablering af pakkefunktion med henblik på samhandel med dosisdispenserede lægemidler til andre apoteker, medregnes omsætningen af lægemidler ved sådan samhandel ikke ved opgørelse af omsætningen efter stk. 1. Dog medregnes dosispakningsgebyr ved opgørelse af omsætningen efter stk. 1.
 Stk. 4. Ved forhandling af dosisdispenserede lægemidler til forbrugerne, jf. apotekerlovens § 11, stk. 1, nr. 10, medregnes dosispakningsgebyr ikke ved opgørelse af omsætning efter stk. 1.
 § 5. Apoteket betaler til staten en afgift til apotekervæsenets pensionsordning på foreløbig 1,577 % af omsætningen, jf. § 4, stk.1.
 Stk. 2. Ministeren for sundhed og forebyggelse fastsætter og meddeler apotekerne i december måned den for kalenderåret endelige sats for afgiften nævnt i stk. 1. Den endelige afgiftssats fastsættes således, at der tilvejebringes overensstemmelse mellem apotekernes samlede betalinger af afgifter, som nævnt i stk. 1, og statens samlede betalinger til apotekervæsenets pensionsordning.
 § 6. Sektorafgifter omfatter betalinger til godtgørelser til supplerende enheder, jf. apotekerlovens § 15, stk. 2, apoteksfilialgodtgørelser, apoteksudsalgsgodtgørelser, honorering for vagttjeneste, ekstraordinære tilskud og erstatninger, jf. apotekerlovens § 19, § 51 og § 70, Sundhedsstyrelsens administration, uddannelse af farmakonomer, attester i henhold til Schengenkonventionens artikel 75, ekspedition af dosisdispenserede lægemidler, kreditorordning vedrørende kronikerbevillinger samt til akkreditering efter Den Danske Kvalitetsmodel.
 Stk. 2. Apoteket betaler til staten en afgift til godtgørelser til supplerende enheder, jf. apotekerlovens § 15, stk. 2, på foreløbig 0,108 % af omsætningen, jf. § 4, stk. 1.
 Stk. 3. Apoteket betaler til staten en afgift til apoteksfilialgodtgørelser på foreløbig 0,303 % af omsætningen, jf. § 4, stk. 1.
 Stk. 4. Apoteket betaler til staten en afgift til apoteksudsalgsgodtgørelser på foreløbig 0,078 % af omsætningen, jf. § 4, stk. 1.
 Stk. 5. Apoteket betaler til staten en afgift til honorering for apotekernes vagttjeneste på foreløbig 0,438 % af omsætningen, jf. § 4, stk. 1.
 Stk. 6. Apoteket betaler til staten en afgift til ekstraordinære tilskud og erstatninger, jf. apotekerlovens § 19, § 51 og § 70, på foreløbig 0,064 % af omsætningen, jf. § 4, stk. 1.
 Stk. 7. Apoteket betaler til staten en afgift til brug for Sundhedsstyrelsens administration på foreløbig 0,065 % af omsætningen, jf. § 4, stk. 1.
 Stk. 8. Apoteket betaler til staten en afgift til brug for uddannelse af farmakonomer på foreløbig 0,434 % af omsætningen, jf. § 4, stk. 1.
 Stk. 9. Apoteket betaler til staten en afgift til brug for godtgørelse af apotekere der modtager farmakonomstuderende på foreløbig 0,198 % af omsætningen, jf. § 4, stk. 1.
 Stk. 10. Apoteket betaler til staten en afgift til godtgørelse for udarbejdelse af attester i henhold til Schengenkonventionens artikel 75 på foreløbig 0,020 % af omsætningen, jf. § 4, stk. 1.
 Stk. 11. Apoteket betaler til staten en afgift til godtgørelser for ekspedition af dosisdispenserede lægemidler m.v. på foreløbig 0,081 % af omsætningen, jf. § 4, stk. 1.
 Stk. 12. Apoteket betaler til staten en afgift til kreditordningen vedrørende kronikerbevillinger på foreløbig 0,038 % af omsætningen, jf. § 4, stk. 1.
 Stk. 13. Apoteket betaler til staten en afgift til brug for apotekernes akkreditering efter Den Danske Kvalitetsmodel på foreløbig 0,107 % af omsætningen, jf. § 4, stk. 1.
 Stk. 14. Ministeren for sundhed og forebyggelse fastsætter og meddeler apotekerne i december måned de for kalenderåret endelige satser for afgifter nævnt i stk. 2-13. De endelige afgiftssatser fastsættes således, at der tilvejebringes overensstemmelse mellem apotekernes samlede betalinger af afgifter, som nævnt i stk. 2-13, og statens samlede betalinger til godtgørelser og tilskud nævnt i § 9-24.
Kapitel 4 Øvrige afgifter § 7. Den omsætning, der danner grundlag for beregning af afgift til godtgørelser for ekspedition af receptpligtige lægemiddelpakninger opgøres som apotekets bruttoomsætning af frihandelsvarer.
Beløbet opgøres ekskl. moms.
 Stk. 2. For apotekere, der er meddelt bevilling til at drive et eller flere apoteker efter apotekerlovens § 15, stk. 2, beregnes de i stk. 1 nævnte afgifter på grundlag af den samlede omsætning for de apoteker, hvortil apotekeren har bevilling.
 § 8. Apoteket betaler til staten en afgift til godtgørelser for ekspedition af receptpligtige lægemiddelpakninger på foreløbig 2,153 % af omsætningen af frihandelsvarer, jf. § 7, stk. 1.
 Stk. 2. Ministeren for sundhed og forebyggelse fastsætter og meddeler apotekerne i december måned den for kalenderåret endelige sats for afgiften nævnt i stk. 1. Den endelige afgiftssats fastsættes således, at der tilvejebringes overensstemmelse mellem apotekernes samlede betalinger af afgifter, som nævnt i stk. 1, og statens samlede betalinger til godtgørelser for ekspedition af receptpligtige lægemiddelpakninger som nævnt i § 25.
Kapitel 5 Tilskud og godtgørelser § 9. For hver supplerende enhed, jf. apotekerlovens § 15, stk. 2, der er tilknyttet apoteket, ydes der tilskud med følgende beløb pr. år. , jf. dog stk. 2:
 1) I tilknytningsåret: 1.464.100 kr. pr. år.
 2) 1. år efter tilknytningen: 1.303.700 kr. pr. år.
 3) 2. år efter tilknytningen: 1.145.400 kr. pr. år.
 4) 3. år efter tilknytningen: 984.000 kr. pr. år.
 5) 4. år efter tilknytningen: 825.600 kr. pr. år.
 6) 5. år efter tilknytningen: 666.300 kr. pr. år.
 7) Fra og med 6. år efter tilknytningen sidestilles de apoteker, apotekeren har fået meddelt bevilling til efter apotekerlovens § 15, stk. 2, i afgifts- og tilskudsmæssig henseende med en apoteksfilial, jf. § 10.
 Stk. 2. For apotekere, der efter apotekerlovens § 15, stk. 2, meddeles bevilling til at drive et eller flere apoteker, der er omfattet af det i § 3, stk. 5, nævnte bilag 1, og som tilknyttes i 2010 og følgende år ydes der tilskud som til en apoteksfilial, jf. § 10.
 § 10. For hver apoteksfilial, der er tilknyttet apoteket, ydes et tilskud på 506.700 kr. pr. år.
 § 11. For hvert apoteksudsalg, der er tilknyttet apoteket, ydes et tilskud på 71.000 kr. pr. år.
 § 12. Til apoteker der er varetager vagttjeneste, jf. bekendtgørelse om apotekernes åbningstid og vagttjeneste, herunder bilag, ydes til Liste I apoteker (døgnapoteker), dels et fast tilskud, dels et aktivitetsafhængigt tilskud målt som antallet af receptekspeditioner i vagttiden.
 Stk. 2. Det faste tilskud udgør 575.000 kr. årligt.
 Stk. 3. Det aktivitetsafhængige tilskud tildeles efter antallet af receptekspeditioner i vagttiden på følgende måde:
 1) for antal receptekspeditioner indtil 25.000 årligt ydes et tilskud på 1.450.000 kr. årligt.
 2) for antal receptekspeditioner i intervallet 25.001-40.000 årligt ydes et tilskud på 1.425.000 kr. årligt.
 3) for antal receptekspeditioner i intervallet 40.001-45.000 årligt ydes et tilskud på 1.375.000 kr. årligt.
 4) for antal receptekspeditioner i intervallet 45.001-50.000 årligt ydes et tilskud på 1.275.000 kr. årligt.
 5) for antal receptekspeditioner i intervallet 50.001-55.000 årligt ydes et tilskud på 1.225.000 kr. årligt.
 6) for antal receptekspeditioner over 55.000 årligt ydes et tilskud på 1.200.000 kr. årligt.
Stk. 4. Antallet af receptekspeditioner i Lægemiddelstatistikregistret året før danner grundlag for indplacering og udbetaling af månedsvise foreløbige tilskud til liste l apoteker.
Endelig afregning af tilskud foretages samtidig med øvrig afregning i henhold til årsregnskabet, jf. også kapitel 7 om afregning af afgift og tilskud.
 Stk. 5. I 2011og 2012 reguleres tilskuddet efter stk. 2 og 3 på følgende måde:
 1) Tilskuddet til Svane Apoteket, Lyngby, reduceres med 113.758 kr. i hvert af årene 2011 og 2012.
 2) Tilskuddet til Sønderbro Apotek, København, reduceres med 43.506 kr. i hvert af årene 2011 og 2012.
 3) Tilskuddet til Glostrup Apotek reduceres med 28.372 kr. i hvert af årene 2011 og 2012.
 4) Tilskuddet til Apoteket Ørnen, Odense, reduceres med 60.160 kr. i hvert af årene 2011 og 2012.
 5) Tilskuddet til Steno Apotek, København, øges med 8.318 kr. i hvert af årene 2011 og 2012.
 6) Tilskuddet til Esbjerg Krone Apotek reduceres med 59.412 kr. i hvert af årene 2011 og 2012.
 7) Tilskuddet til Sønderbro Apotek, Randers, reduceres med 43.048 kr. i hvert af årene 2011 og 2012.
 8) Tilskuddet til Løve Apoteket, Aarhus, øges med 32.036 kr. i hvert af årene 2011 og 2012.
 9) Tilskuddet til Budolfi Apotek, Ålborg, reduceres med 17.004 kr. i hvert af årene 2011 og 2012.
 10) Tilskuddet til Dom Apoteket, Roskilde, øges med 8.948 kr. i hvert af årene 2011 og 2012.
 11) Tilskuddet til Frederiksborg Apotek, Hillerød, øges med 1.092 kr. i hvert af årene 2011 og 2012.
 § 13. Til apoteker der er varetager vagttjeneste, jf. bekendtgørelse om apotekernes åbningstid og vagttjeneste, herunder bilag, ydes til liste II apoteker følgende tilskud:
 Stk. 2. Til ét apotek i en by nævnt på Liste II, jf. bilag til bekendtgørelse om apotekernes åbningstid og vagttjeneste, ydes et tilskud på 168.000 kr. pr. år.
 Stk. 3. Såfremt flere apoteker i en by nævnt på liste II varetager vagttjeneste, herunder tilkaldevagttjeneste, jf. bekendtgørelse om apotekernes åbningstid og vagttjeneste § 8, stk. 3, § 9 stk. 2 samt § 10, deles tilskuddet forholdsmæssigt mellem apotekerne.
 § 14. Til apoteker der er varetager vagttjeneste, jf. bekendtgørelse om apotekernes åbningstid og vagttjeneste, herunder bilag, ydes til liste III, a, apoteker følgende tilskud:
 Stk. 2. Til ét apotek i en by nævnt på Liste III, a, jf. bilag til bekendtgørelse om apotekernes åbningstid og vagttjeneste, ydes et tilskud på 1.404.000 kr. pr. år inklusive tilkaldevagttjeneste.
 Stk. 3. Såfremt flere apoteker i en by nævnt på liste III, a, varetager vagttjeneste, herunder tilkaldevagttjeneste, jf. bekendtgørelse om apotekernes åbningstid og vagttjeneste § 8, stk. 3, § 9 stk. 2 samt § 10, deles tilskuddet forholdsmæssigt mellem apotekerne.
 § 15. Til apoteker der er varetager vagttjeneste, jf. bekendtgørelse om apotekernes åbningstid og vagttjeneste, herunder bilag, ydes til liste IIl, b, apoteker følgende tilskud:
 Stk. 2. Til ét apotek i en by nævnt på Liste III, b, jf. bilag til bekendtgørelse om apotekernes åbningstid og vagttjeneste, ydes et tilskud på 792.000 kr. pr. år inklusive tilkaldevagttjeneste.
 Stk. 3. Såfremt flere apoteker i en by nævnt på liste III, b, varetager vagttjeneste, herunder tilkaldevagttjeneste, jf. bekendtgørelse om apotekernes åbningstid og vagttjeneste § 8, stk. 3, § 9 stk. 2 samt § 10, deles tilskuddet forholdsmæssigt mellem apotekerne.
 Stk. 4. For årene 2011 og 2012 reguleres tilskuddet efter stk. 2 for udvalgte apoteker på liste IIl, a på følgende måde:
 1) Tilskuddet til liste III, b, apoteker i Hobro øges med 37.604 kr. i 2011 og 27.604 kr. i 2012.
 2) Tilskuddet til liste III, b, apoteker i Lemvig øges med 46.040 kr. i 2011 og 36.040 kr. i 2012.
 3) Tilskuddet til liste III, b, apoteker i Fredericia øges med 37.904 kr. i 2011 og 27.904 kr. i 2012.
 4) Tilskuddet til liste III, b, apoteker i Helsingør øges med 41.144 kr. i 2011 og 31.144 kr. i 2012.
 5) Tilskuddet til liste III, b, apoteker i Herning øges med 35.708 kr. i 2011 og 25.708 kr. i 2012.
 6) Tilskuddet til liste III, b, apoteker i Holstebro øges med 39.548 kr. i 2011 og 29.548 kr. i 2012.
 7) Tilskuddet til liste III, b, apoteker i Nykøbing F. øges med 38.552 kr. i 2011 og 28.552 kr. i 2012.
 8) Tilskuddet til liste III, b, apoteker i Næstved øges med 36.884 kr. i 2011 og 26.884 kr. i 2012.
 9) Tilskuddet til liste III, b, apoteker i Sønderborg øges med 40.102 kr. i 2011 og 30.102 kr. i 2012.
 10) Tilskuddet til liste III, b, apoteker i Viborg øges med 41.168 kr. i 2011 og 31.168 kr. i 2012.
 11) Tilskuddet til liste III, b, apoteker i Aabenraa øges med 41.540 kr. i 2011 og 31.540 kr. i 2012.
 12) Tilskuddet til liste III, b, apoteker i Silkeborg øges med 36.884 kr. i 2011 og 26.884 kr. i 2012.
 § 16. Til apoteker der er varetager vagttjeneste, jf. bekendtgørelse om apotekernes åbningstid og vagttjeneste, herunder bilag, ydes til liste III, c, apoteker følgende tilskud:
 Stk. 2. Til ét apotek i en by nævnt på Liste III, c, jf. bilag til bekendtgørelse om apotekernes åbningstid og vagttjeneste, ydes et tilskud på 575.000 kr. pr. år.
 Stk. 3. Såfremt flere apoteker i en by nævnt på liste III, c, varetager vagttjeneste, herunder tilkaldevagttjeneste, jf. bekendtgørelse om apotekernes åbningstid og vagttjeneste § 8, stk. 3, § 9 stk. 2 samt § 10, deles tilskuddet forholdsmæssigt mellem apotekerne.
 § 17. Ekstraordinære tilskud og erstatninger, jf. apotekerlovens § 19, § 51 og § 70, ydes efter faktiske omkostninger, ansøgning og konkret vurdering.
 Stk. 2. Sundhedsstyrelsen udmelder kriterier, procedure samt ansøgningsfrister vedrørende ekstraordinære tilskud efter apotekerlovens § 51.
 § 18. Sundhedsstyrelsen modtager godtgørelse for styrelsens tilsyn og administration, jf. apotekerlovens § 71b.
 § 19. Til Pharmakon, som er ansvarlig for farmakonomuddannelsen, jf. bekendtgørelse om farmakonomuddannelsen, betales et årligt bidrag.
 Stk. 2. Sundhedsstyrelsen indbetaler det årlige bidrag på 50,7 mio. kr. i månedsvis lige store rater.
 § 20. Til apotekere, der er meddelt bevilling til at drive et eller flere apoteker efter apotekerlovens § 15, stk. 1 og 2, som ansætter farmakonomelever, ydes et tilskud.
Stk. 2. Tilskuddet afhænger af hvor langt eleven er i uddannelsen således, at 1) der for 1. årselever ydes et tilskud på 60.000 kr. pr. elev pr. år, hvor året regnes fra den 1. september til 31. august.
 2) der for 2. årselever ydes et tilskud på 36.000 kr. pr. elev pr. år, hvor året regnes fra den 1. september til den 31. august.
 3) Der for 3. årselever ydes et tilskud på 24.000 kr. pr. elev pr. år, hvor året regnes fra den 1. september til den 31. august.
 § 21. For apotekets udarbejdelse af attester i henhold til Schengenkonventionens artikel 75 udbetales for hver udfyldt attest 50 kr. ekskl. moms.
 § 22. For apotekets ekspedition af dosisdispenserede lægemidler ydes et tilskud på 3 kr. ekskl. moms pr. ekspedition, foruden det gebyr der betales af medicinbrugeren.
 § 23. Til dækning af apotekets udgifter til administration og renteudgifter forbindelse med kreditordningen vedrørende kronikerbevillinger ydes et tilskud på 30 kr. ekskl. moms pr. patient med en kronikerbevilling pr. måned.
 Stk. 2. For godtgørelse af tab af tilgodehavender som følge af kreditorordningen vedrørende kronikerbevillinger kan apoteket anmeldte ikke modtagne beløb til lægemiddelstyrelsen, når apoteket har rykket medicinbrugeren mindst to gange.
 § 24. Til akkreditering af apotekerne betales et årligt bidrag til IKAS, der er ansvarlig for Den Danske Kvalitetsmodel.
 Stk. 2. Bidraget vedrører et fast bidrag, en aktivitetsbestemt betaling samt et beløb til uddannelse og opdatering af surveyors, bl.a. i relation til ændrede kvalitetsstandarder.
 Stk. 3. Sundhedsstyrelsen forestår betalingen til IKAS.
 Stk. 4. For apotekets udgifter til akkreditering efter Den Danske Kvalitetsmodel, som finder sted hvert 3. år, ydes et tilskud på 100.000 kr., når akkrediteringen har fundet sted.
Kapitel 6 Øvrige tilskud § 25. For hver receptpligtig lægemiddelpakning der ekspederes af apoteket og dertil knyttede supplerende enheder, jf. apotekerlovens § 15, stk. 2, apoteksfilialer og apoteksudsalg, ydes et tilskud på 50 øre, jf. dog stk. 2.
 Stk. 2. Der ydes ikke godtgørelse for receptpligtige lægemiddelpakninger beregnet til produktionsdyr.
Kapitel 7 Afregning af afgift og tilskud § 26. For foreløbige afgifter som nævnt i §§ 3-8 skal der indbetales månedligt på basis af apotekets omsætning i den forløbne del af året opgjort som anført i § 2, § 4 og § 7.
Stk. 2. Ved indehaverskifte i årets løb opgøres og afregnes afgift for afgående apotekere til de gældende foreløbige satser.
Såfremt indehaverskiftet sker med udgangen af året, opgøres afgifter dog endeligt.
 Stk. 3. Ved indehaverskifte i årets løb beregnes afgifter for den nye indehaver på basis af omsætningen efter indehaverskiftet.
Stk. 4. Til brug for beregning af foreløbige afgifter skal apotekerne indberette oplysninger til Sundhedsstyrelsen om omsætning m.v., jf. § 2, § 4 og § 7, på apoteket og dertil knyttede supplerende enheder, jf. apotekerlovens § 15, stk. 2, apoteksfilialer og apoteksudsalg for den forløbne måned eller for en periode nærmere fastsat af Sundhedsstyrelsen.
Indberetningen skal ske på skemaer udarbejdet af Sundhedsstyrelsen senest den 5. i den efterfølgende måned.
Falder den 5. på en lørdag, søn- eller helligdag foretages indberetningen den førstkommende hverdag derefter.
 § 27. Udbetaling af tilskud sker månedligt.
 Stk. 2. Ved indehaverskifte i årets løb beregnes tilskud for den nye indehaver på basis af oplysninger efter indehaverskiftet.
Stk. 3. Til brug for beregning af tilskud skal apotekerne indberette oplysninger til Sundhedsstyrelsen om omsætning og andre aktivitetsoplysninger, på apoteket og dertil knyttede supplerende enheder, jf. apotekerlovens § 15, stk. 2, apoteksfilialer og apoteksudsalg for den forløbne måned eller for en periode nærmere fastsat af Sundhedsstyrelsen.
Indberetningen skal ske på skemaer udarbejdet af Sundhedsstyrelsen senest den 5. i den efterfølgende måned, jf. § 26, stk. 4.
Stk. 4. For tilskud efter § 20, § 23, stk. 2 samt § 24, stk. 4 udbetales tilskuddet på baggrund af indberettede oplysninger fra apotekeren til Sundhedsstyrelsen.
Tilskuddet vil komme til udbetaling fra Sundhedsstyrelsen senest den 15. i den efterfølgende måned eller i helt særlige tilfælde på et af Sundhedsstyrelsen nærmere fastsat tidspunkt.
 § 28. På baggrund af i de indberettede oplysninger om betaling af afgift og ydelse af tilskud, jf. §§ 26-27, modtager apotekeren for apoteket med dertil knyttede supplerende enheder, jf. apotekerlovens § 15, stk. 2, apoteksfilialer og apoteksudsalg, omkring den 15. i den efterfølgende måned en samlet opgørelse over indbetaling af afgift, og modtagne tilskud.
 Stk. 2. Apoteker, hvor afgiften overstiger modtagne tilskud, skal indbetale beløbet på en af Sundhedsstyrelsen fastsat dato omkring den 15. i den efterfølgende måned eller i helt særlige tilfælde på et af Sundhedsstyrelsen nærmere fastsat tidspunkt.
 Stk. 3. Apoteker, hvor tilskuddene overstiger afgiften, vil få beløbet anvist fra Sundhedsstyrelsen senest den 15. i den efterfølgende måned eller i helt særlige tilfælde på et af Sundhedsstyrelsen nærmere fastsat tidspunkt.
§ 29. Endelig afregning af afgifter og tilskud for et regnskabsår opgøres samtidig med indsendelse af årsregnskab for det pågældende år.
Ved indehaverskifte i årets løb opgøres afgift og tilskud for den forløbne periode i forbindelse med indsendelse af årsregnskabet for den pågældende driftsperiode.
 Stk. 2. For lidt betalt foreløbig afgift eller for meget modtaget foreløbigt tilskud skal indbetales til Sundhedsstyrelsen senest 2 måneder efter årsregnskabets indsendelse.
 Stk. 3. For meget betalt foreløbig afgift eller for lidt modtaget foreløbigt tilskud anvises fra Sundhedsstyrelsen senest 2 måneder efter årsregnskabets modtagelse.
Kapitel 8 Ikrafttræden § 30. Bekendtgørelsen træder i kraft den 5. marts 2012.
 Stk. 2. Bekendtgørelsen har virkning for beregning og betaling af afgifter og tilskud fra og med januar måned 2012.
 Stk. 3. Bekendtgørelse nr. 999 af 19. oktober 2011 om beregning og betaling af afgift og tilskud i henhold til lov om apoteksvirksomhed ophæves.
Ministeriet for Sundhed og Forebyggelse, den 20. februar 2012 Pia Olsen Dyhr / Dorthe Eberhardt Søndergaard Bilag 1 Liste over apoteker, som er omfattet af § 3, stk. 5 Region Hovedstaden Vaisenhus Apotek Kgl.
Hof Apotek Christianhavns Apotek Steno Apotek Enghave Apotek Øresunds Apotek Apoteket Trianglen Østerbro Apotek Nørrebro Apotek Sct.
Stefans Apotek Apoteket Svalen Sønderbro Apotek Amagerbro Apotek Apoteket Rosen SydhavnsApoteket Valby Apotek Apoteket Trekroner Husum Apotek Linde Apoteket Grøndals Apoteket Jernbane Alle Apotek Frederiksberg Apotek Gammel Kongevejs Apotek Godthåb Apotek Smallegades Apotek Dalgas Boulevard Apotek Skovlunde Apotek Ballerup Apotek Gentofte Apotek Hellerup Apotek Charlottenlund Apotek Ordrup Apotek Søborg Apotek Buddinge Apotek Bagsværd Apotek Hvidovre Apotek Apoteket Friheden, Hvidovre Svane Apoteket, Lyngby Rådhus Apoteket, Lyngby Virum Apotek Holte Apotek Nærum Apotek Kastrup Apotek Tårnby Apotek Stengades Apotek, Helsingør Axeltorvs Apotek, Helsingør Hillerød Frederiksborg Apotek Hillerød Krone Apotek Brøndbyøster Apotek Glostrup Apotek Herlev Apotek Albertslund Apotek Tåstrup Apotek Rødovre Apotek Værløse Apotek Farum Apotek Region Sjælland Køge Torvets Apotek Køge Boholte Apotek Dom Apoteket, Roskilde Svane Apoteket, Roskilde Elefant Apoteket, Holbæk Løve Apoteket, Holbæk Svane Apoteket, Slagelse Rådhus Apoteket, Slagelse Løve Apoteket, Nykøbing F.
 Svane Apoteket, Nykøbing F.
Løve Apoteket, Næstved Svane Apoteket, Næstved Region Syddanmark Sct.
Knuds Apotek, Odense Albani Apotek, Odense Sct.
Hans Apotek, Odense Apoteket Ørnen, Odense Apoteket Bryggergården, Odense Bolbro Apotek, Odense Dalum Apotek, Odense Esbjerg Krone Apotek Esbjerg Neptun Apotek Esbjerg Jerne Apotek Løve Apoteket, Svendborg Sct.
Nicolai Apotek, Svendborg Hjorte Apoteket, Haderslev Løve Apoteket, Haderslev Jernbane Apoteket, Sønderborg Løve Apoteket, Sønderborg Svane Apoteket, Åbenrå Fredericia Løve Apotek Fredericia Axeltorvs Apotek Løve Apoteket, Kolding Sønderbro Apotek, Kolding Løve Apoteket, Vejle Vejle Gorms Apotek Sct.
Thomas Apotek, Vejle Region Midtjylland Løve Apoteket, Århus Sct.
Pauls Apotek, Århus Sct.
Lukas Apotek, Århus Jernbane Apoteket, Århus Trøjborg Apotek, Århus Stjerne Apoteket, Århus City Vest Apotek Åbyhøj Apotek Vejlby Apotek, Århus Viby Apotek Marselisborg Apotek, Århus Løve Apoteket, Herning Østergades Apotek, Herning Holstebro Løve Apotek Svane Apoteket, Holstebro Løve Apoteket, Randers Jernbane Apoteket, Randers Sønderbro Apotek, Randers Ørne Apoteket, Silkeborg Himmelbjerg Apotek, Silkeborg Svane Apoteket, Silkeborg Søndergades Apotek, Horsens Svane Apoteket, Horsens Løve Apoteket, Horsens Svane Apoteket, Viborg Løve Apoteket, Viborg Løve Apoteket, Skive Svane Apoteket, Skive Region Nordjylland Svane Apoteket, Aalborg Løve Apoteket, Aalborg Reberbane Apotek, Aalborg Vejgaard Apotek, Aalborg Budolfi Apotek, Aalborg Aalborghus Apotek Nørresundby Apotek.
