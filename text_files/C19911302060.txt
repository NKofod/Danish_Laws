 Til samtlige til eksport af fersk kød autoriserede virksomheder samt  

 dyrlægerne ved disse.
 Privat oplagring - svinekød.
 EF-direktoratet har oplyst, at der påny åbnes mulighed for at foretage  

 oplagring af svinekød enten som halve kroppe eller som opskæringer/udbeninger  

 heraf.
 Ef-direktoratet har anmodet Veterinærdirektoratet om at etablere den  

 kontrol på slagterierne, på opskæringsvirksomhederne samt på frysehusene, som  

 er nødvendig for at sikre reglernes overholdelse.
 Støtteberettiget er halve kroppe, samt visse udskæringer med eller uden  

 ben.
 Støtten er betinget af, at de pågældende halve kroppe, henholdsvis  

 udskæringer/udbenede varer, oplagres i hele kontraktperioden, idet der dog er  

 mulighed for at udlagre før periodens udløb såfremt udlagrede varer  

 eksporteres til 3. land.
Kontraktvilkårene fremgår af vedlagte »Vejledning nr. 2. Mkt.-1/91 af  

 2. januar 1991 om støtte til privat oplagring af svinekød.« Ordningen træder i kraft den 7. januar 1991.
Kontrollen udføres under embedsdyrlægens ledelse og ansvar.
Med undtagelse  

 af de opgaver, som i henhold til retningslinierne direkte er pålagt  

 embedsdyrlægen (eller dennes stedfortræder), kan kontrollen udføres af  

 tilsynsassistenten eller reservetilsynsassistenten efter dyrlægens  

 beslutning.
Der er ikke fastsat særlige regler for refusion af kontroludgiften.  

 Indberetning herom med henblik på betaling sker derfor på  

 månedsindberetningen.
Det månedlige tidsforbrug/aktivitetsregnskabet)  

 indberettes på Form.
K.K. 629-1983, under afsnit »2. Privat  

 oplagring«.
Det bemærkes, at der også på kontrolrapporten (jfr. nærmere  

 meddelelse herom) skal angives tidsforbrug vedrørende kontrol, dog her  

 opgjort for den enkelte kontrakt.
Kontrollen skal sikre - at oplagrerens angivelser til EF-direktoratet om de oplagrede varers  

 betegnelse (jfr.
Vejledningens bilag 2), mængde og slagtedato samt  

 indlagrings- og udlagringstidspunkt er i overensstemmelse med de faktiske  

 forhold, - at kødet/emballagen mærkes og forsegles således, at identiteten kan  

 kontrolleres såvel ved indlagring som senere i oplagringsperioden, - at der ikke sker ombytning eller uberettiget fjernelse af pågældende  

 halve kroppe eller opskæringer/udbenede varer i oplagringsperioden.
 Kontrollen udføres i overensstemmelse med nedenstående anvisninger, idet  

 de forskellige aktiviteter (slagtning, opskæring/udbening, emballagering,  

 vejning, indfrysning, forsegling og oplagring) kan foregå på Een og samme  

 virksomhed eller på flere forskellige virksomheder.
Da embedsdyrlægen på oplagringsvirksomheden i sidstnævnte tilfælde i meget  

 høj grad må basere sine erklæringer på indgående attestationer, eventuelt  

 gennem flere led, må et certifikat med oplysning om slagtedato og eventuelt  

 P.o.-kontraktnummer i sig selv tages som en bekræftelse af, at den kontrol er  

 udført (f.eks. med varebetegnelsen forud for vejning under overvågning), som  

 efter omstændighederne skal være udført på afsendervirksomheden, og at der  

 fra et eventuelt tidligere led er modtaget de oplysninger (f.eks. om  

 slagtedato), som måtte være fornødne som grundlag.
Certifikatet må således  

 ikke udstedes såfremt dette grundlag er mangelfuldt.
I.
Kontrol på slagtestedet.
For de halve kroppe, som skal anvendes til oplagring gælder kun, at de i  

 overensstemmelse med bekendtgørelse nr. 544 af 14. september 1988 om udførsel  

 af fersk kød er forsynet med EØF-sundhedsmærke samt med slagtedagskode, og at  

 de af hensyn til senere kontrol er ledsaget af et verterinærcertifikat med  

 oplysning om slagtedato (jfr.
Vejledningens pkt. 2.3 - 2.6.).
Veterinærcertifikatet udstedes på Form.
DK-1-90 (indenrigs-certifikat) med  

 oplysning om slagtedato (hvis flere: første og sidste).
 De samme regler gælder i forbindelse med transport af udskæringer/udbenede  

 varer, som agtes gjort til genstand for privat oplagring, idet dog  

 certifikatet for partier (delpartier), som transporteres efter den under  

 afsnit III omtalte vejning og identitetskontrol, yderligere skal være påført  

 angivelse af nummeret på den tilhørende kontrakt: P.o. xxxx', i kolonnen:  

 »Kødets særlige status«.
 Herudover skal certifikatet for forseglede, frosne varer forsynes med  

 forseglingspåtegning (jfr. afsnit IV).
 Veterinærcertifikatet skal udstedes, selv om slagtning og  

 opskæring/udbening og/eller oplagring skal finde sted på samme virksomhed.
 Transport skal ske under den forsegling, som er forlangt i henhold til de  

 generelle regler.
II.
Opskæring/udbening, pakning og emballering.
 Da der ikke er krav om oplagring af alle de ved opskæringen/udbeningen  

 fremkomne dele, er der under opskæring/udbening, pakning og emballering kun  

 behov for det tilsyn, som er nødvendigt for at embedsdyrlægen kan afgive  

 attestation vedrørende slagtedatoen.
III.
Vejning og kontrol af varens identitet.
 Den egentlige kontrol med varens identitet (varebetegnelse og mængde) i  

 henhold til disse regler iværksættes først, når en virksomhed meddeler  

 embedsdyrlægen på stedet, at et givet parti bestående af et de i  

 Vejledningens bilag 2 nævnte produkter skal vejes med henblik på privat  

 oplagring, idet virksomheden samtidig skal udlevere en fotokopi af den  

 indgåede kontrakt.
 Fra det tidspunkt, hvor det pågældende parti præsenteres til vejning (jfr.  

 Vejledningens pkt. 5.1) skal partiet holdes under sådan kontrol, at  

 embedsdyrlægen på oplagringsvirksomheden til sin tid har grundlag for at  

 attestere, at partiet har været oplagret intakt i den angivne  

 oplagringsperiode.
 Med henblik herpå skal partiet før den officielle vejning være  

 identificeret ved mærkning i overensstemmelse med vejledningens pkt. 9.2 med  

 nummeret på pågældende P.o.-kontrakt og varebetegnelse samt nettovægt (som  

 konstateret ved individuel vejning udført af virksomheden).
 Overensstemmelse mellem varen og den varebetegnelse, der er påført i  

 henhold til Vejledninens bilag 2, skal kontrolleres umiddelbart før den  

 officielle vejning ved at indholdet kontrolleres for mindst 5% af kartonerne  

 af hver vareart i pågældende parti (delparti). Sker vejningen på  

 opskærings-/udbeningsvirksomheden kan antallet dog reduceres, såfremt der i  

 forbindelse med emballeringen er ført kontrol med mærkningen af emballagen.  

 Åbnede kartoner skal genforsegles ved hjælp af grønstribet etiket med  

 indfrysningsvirksomhedens autorisationsnummer.
 Under den officielle vejning, som udføres af autoriseret vejer og måler  

 forinden indfrysning, skal veterinærkontrollen alene påse, at hvert parti  

 (delparti) holdes adskilt fra andre, således at der ikke kan ske  

 sammenblanding eller ombytning.
IV.
Forsegling.
Efter indfrysningen, men før oplagringen, skal alle partier forsegles,  

 jfr.
Vejledningens pkt. 6 og bilag 3. Såfremt indfrosne varer transporteres  

 til oplagringsstedet uden at være forseglet i overensstemmelse med bilag 3,  

 skal der på oplagringsstedet ske fornyet vejning ved autoriseret vejer og  

 måler forinden forseglingen (jfr.
Vejeldningens pkt. 6.2 om transitfrysning),  

 og under transporten skal sådanne partier (delpartier) holdes klart adskilt  

 fra andre partier (delpartier) og fra kartonvarer, som ikke er omfattet af  

 privat oplagring.
Derimod kan delpartier, som består af samme vareart under  

 samme kontrakt, men som er indfrosset på forskellige datoer, samles således,  

 at f.eks. to halve pallelæs samles på een palle, men opmærksomheden henledes  

 på, at dette kan volde problemer såfremt der konstateres uoverensstemmelse  

 mellem den første og den anden officielle vejning.
Ved forseglingen skal veterinærkontrollen påse, at den sker rettidigt i  

 henhold til nedenstående tidsfrister, og at den udføres som angivet i  

 Vejledningens bilag 3, samt at den forseglede enhed forsynes med nummer på  

 P.o.-kontrakten og varebetegnelsen.
Ved forseglingen skal desuden påses, at  

 der anføres korrekt indlagringsdato.
 1. Sker indfrysningen på det endelige oplagringssted,  

 er indlagringsdatoen den dato, hvor vejning og påbegyndelse af indfrysningen  

 fandt sted, og forseglingen skal ske senest på den tredie arbejdsdag efter  

 denne dato.
 2. Sker indfrysningen på en anden virksomhed er  

 indlagringsdatoen den dato, hvor varen ankommer til det endelige  

 oplagringssted.
Veterinærkontrollen skal umiddelbart efter den i Vejledningens bilag 3  

 beskrevne omslutning af varen ved hjælp af plastfoliemateriale og eventuel  

 strapning foretage den til forseglingsmetoden hørende plombering med  

 grønstribet mærkeseddel eller aluminiumsplombe.
På den grønstribede  

 mærkeseddel eller på et manillamærke fæstnet ved plomberingen med snor og  

 aluminiumsplombe, skal veterinærkontrollen angive et til den pågældende  

 kontrakt hørende løbenummer som middel til senere kontrol med  

 tilstedeværelsen af det oplagrede parti.
Mærkesedlen/manillamærket skal  

 desuden være påført et aftryk af embdesstemplet.
Veterinærkontrollen skal samtidig for den enkelte kontrakt gøre notat om  

 de påførte løbenumre.
Ved eventuel transport af et forseglet parti anføres på  

 det tilhørende certifikat oplysning om de pågældende løbenumre således:  

 »Forseglet under løbenumre: x - y« (jfr. den i Vejledningens pkt.  

 6.2 nævnte forseglingserklæring).
V.
Modtagelse af indfrosne varer på oplagringsstedet.
 Veterinærkontrollen på oplagringsvirksomheden skal straks ved varens  

 ankomst sikre sig, at varen ankommer ledsaget af tilhørende  

 veterinærcertifikat samt at der er overensstemmelse mellem dette og partiet,  

 og ved samtransport af flere partier (delpartier) skal det påses, at de  

 bliver korrekt opdelt.
 Ved modtagelsen af forseglede (og dermed allerede indfrosne) varer på det  

 endelige oplagringssted, skal det specielt kontrolleres, hvorvidt der på de  

 forseglede enheder er angivet korrekt (forventet) indlagringsdato (jfr.  

 afsnti IV). I modsat fald skal den korrigeres eller anføres.
IV.
Meddelelse om indlagring.
 Efter afslutningen af indlagringen skal dyrlægenm på originaleksemplaret  

 af den meddelelse (her gengivet som bilag 2), som frysehuset i henhold til  

 vejledningens pkt. 7.1 skal afgive vedrørende partiets identitet og  

 indlagring, jfr. pkt. 7.4, attestere rigtigheden heraf, og derigennem  

 bekræfte.
- det samlede antal colli (halve kroppe eller kartonner) på grundlag af  

 optælling/indgående attestation, - varebetegnelse eventuelt på grundlag af indgående attestation, - at den angivne dato for endelig indlagring er korrekt og i  

 overensstemmelse med mærkningen af de forseglede enheder, - at det givne P.o.-kontraktnummer er i overensstemmelse med mærkningen af  

 de enkelte colli og de tilhørende dokumenter, og - at partiet er oplagret i forskriftsmæssigt forseglet stand.
Originaleksemplaret af indlagringsmeddelelsen forsynet med embedsdyrlægens  

 attestation skal indsendes af embedsdyrlægen til EF-direktoratet.  

 Dokumenterne kan dog i lukket og adresseret kuvert påført embedsstempel  

 overgives til virksomhdens postbesørgelse.
Indsendelse skal ske snarest  

 muligt efter at indlagringsmeddelelsen er attesteret af dyrlægen.
 P.V.V.
