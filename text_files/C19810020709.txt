(Til universiteter, universitetscentre,  

 højere læreanstalter, seminarier til uddannelse af lærere til  

 folkeskolen, husholdningsseminarier,  

 håndarbejdsseminarier, børnehave- og fritidspædagogseminarier,  

 socialpædagogiske seminarier, sløjdlærerskoler, Den grafiske  

 Højskole, maskinmesterskoler og statens erhvervspædagogiske  

 læreruddannelse.) For institutionernes gratis udlevering respektive salg til studerende og  

 elever af skriftligt undervisningsmateriale, der er fremstillet eller udgivet  

 af den enkelte institution, fastsættes følgende:
I Gratis udlevering af skriftligt undervisningsmateriale 1. Følgende skriftligt undervisningsmateriale kan  

 udleveres gratis til studerende og elever:
- projektrapporter, grupperapporter m.v., der udarbejdes af studerende og  

 elever i forbindelse med undervisningen, - materiale til støtte for enkelte forelæsninger, eksaminatorier,  

 undervisningstimer m.v., som ikke har lærebogslignende karakter, og som i  

 omfang ikke overstiger 2 sider pr. forelæsning, undervisningstime m.v., - øvelsesvejledninger o. lign., der i omfang ikke overstiger 2 sider pr.  

 øvelse.
II Salg af skriftligt undervisningsmateriale 2. Skriftligt undervisningsmateriale, der ikke er  

 omfattet af nr. 1, kan kun udleveres mod betaling, medmindre der alene er  

 tale om udlån.
3. Den opkrævede betaling fastsættes af den enkelte  

 institution under hensyntagen til den anvendte kopi- eller fremstillingsform  

 og oplagsstørrelse.
Betalingen skal svare til fremstillingsomkostningerne.  

 Salg af skriftligt undervisningsmateriale efter dette cirkulære er holdt uden  

 for afgifts- og registreringspligten efter merværdiafgiftsloven.
4. Institutionerne fastsætter internt regler for  

 kontrol med skriftligt undervisningsmateriale, der er fremstillet med salg  

 for øje.
Reglerne skal indeholde bestemmelser om opbevaring af materialet,  

 adgang til materialet, ansvar for materialet og om lagerregnskab.
Reglerne skal udformes skriftligt.
Kontrolforanstaltningerne skal  

 efterprøves ved uanmeldte kasseeftersyn.
III Bevillings- og konteringsmæssige forhold 5. Udgifter til skriftligt undervisningsmateriale  

 skal, såvel når det udleveres gratis som når det udleveres mod betaling  

 afholdes inden for de for institutionerne til enhver tid fastsatte  

 bevillingsrammer.
 Udgifterne konteres efter udgiftsarten i overensstemmelse med det  

 generelle konteringsprincip.
 Indtægter konteres på standardkonto 43. Salg af producerede ydelser.
 6. Undervisningsministeriets cirkulære af 15. januar  

 1980 om udlevering og salg af skriftligt undervisningsmateriale samt om de  

 bevillings- og konteringsmæssige forhold i forbindelse hermed ophæves.
Undervisningsministeriet, den 17.  

 december 1981 P.M.V E.B.
