Landsskatteretskendelse Tilslutningsafgift for vindmølle - fradrag Reference:
LL § 8 C A klagede for indkomståret 1997 over, at  

 skatteankenævnet ikke havde godkendt fradrag for tilslutningsafgift  

 vedr. nedtilslutning af vindmølle.
Det fremgik af sagens oplysninger, at klagerens  

 landbrugsejendom var udlagt som vindmølleområde med mulighed for  

 opstilling af 8 vindmøller.
Klageren besluttede i 1997 at erhverve en  

 af i alt 3 vindmøller, som blev opført på ejendommen.  

 Hver lodsejer/anpartsejer indgik hver for sig en entreprisekontrakt med B A/S  

 om køb og opstilling af de pågældende vindmøller.  

 Ifølge klagerens købekontrakt androg købesummen  

 4.400.000 kr. ekskl. moms.
 Det fremgik af købekontrakten, at sælgerens  

 ydelse omfattede:
- 1 stk. typegodkendt vindmølle mrk.
Micon M 1800 600/150 kW med 46 m  

 navhøjde, opstilling og idriftsætning heraf på den   af  

 sælgerens anviste plads under de i særskilt leje- og brugs  

  kontrakt opstillede betingelser og vilkår, på støbt  

 fundament   udført efter forudgående jordbundsprøve og  

 under kontrol af   ingeniør, der udsteder tilsynsrapport, - betaling af de beløb, der i h.t. leje- og brugskontrakten forfalder  

 til betaling ved mølleanlæggets etablering, - alle nødvendige elinstallationer herunder tilslutning til  

 elforsyningsselskabet, - anlæg af nødvendig kørefast markvej til  

 møllen, - fjernovervågningsanlæg - tilvejebringelse af alle nødvendige myndighedstilladelser til  

 opstilling af møllen, - nødvendige landinspektørattester, - forsikring som nedenfor i § 5 nærmere beskrevet betalt af  

 sælger i en femårig periode.
Af købekontraktens pkt. 2 fremgik, at  

 købesummen skulle betales i rater, hvoraf den første  

 (elværks-/lodsejerrate) på 412.500 kr. inkl. moms forfaldt til  

 betaling ved påkrav med 3 dages varsel, når sælgeren havde  

 bestilt nettilslutning hos elforsyningsselskabet.
Beløbet skulle  

 indbetales til sælgers bank, der herefter stillede sikkerhed over for  

 elforsyningsselskabet for de sælgeren påhvilende udgifter til  

 nettilslutning.
I henhold til købekontraktens pkt. 3 ansås  

 aflevering til køber for at have fundet sted, når der havde  

 været afholdt afleveringsforretning, med mindre der ved denne var  

 påvist væsentlige mangler.
Nettilslutning, der foretoges af  

 elforsyningsselskabet, kunne kun kræves af køber, når der  

 var enighed om, at aflevering havde fundet sted, jf.  

 nettilslutningsbekendtgørelsen.
 Det fremgik af § 4 i bekendtgørelse nr. 1148 af 13.  

 december 1996 om vindmøllers tilslutning til elnettet, at  

 vindmøller kunne tilsluttes elnettet, hvis de var ejet af personer,  

 der havde personlig tilknytning til det lokalområde, hvor møllen  

 var opstillet, eller af virksomheder med et selvstændigt elforbrug til  

 et andet erhvervsmæssigt hovedformål end  

 vindmølledrift.
 Klageren havde den 12. juni 1997 underskrevet en  

 "Erklæring om oplysninger til brug for elselskabernes behandling af  

 ansøgninger fra private om tilslutning af andelsejede  

 vindmøller til elnettet," og vindmøllen blev godkendt til  

 idriftsætning den 27. oktober 1997.
Skatteankenævnet havde ikke godkendt klagerens  

 fradrag for tilslutningsafgift på 223.000 kr. vedrørende  

 nettilslutning af vindmøllen.
Beløbet var betragtet som en del  

 af købesummen og anset for afskrivningsberettiget med 30% p.a.,  

 således at ansættelsen var forhøjet med (223.000 kr. ÷  

 66.900 kr.) = 156.100 kr.
Som begrundelse for afgørelsen havde  

 skatteankenævnet anført, at klageren ifølge  

 købekontrakten havde købt en færdigopstillet  

 vindmølle, der blev afleveret som et færdigt projekt.
Det var  

 sælger, der skulle bestille nettilslutning hos elforsyningsselskabet  

 samt sørge for indbetaling af tilslutningsafgiften.  

 Skatteankenævnet var af den opfattelse, at den retlige forpligtelse til  

 at betale tilslutningsafgiften påhvilede B A/S, der var blevet  

 afkrævet beløbet af elforsyningsselskabet.
 Skatteankenævnet havde henvist til  

 Højesterets dom af 7. februar 1997 (TfS 1997.221), og havde hertil  

 anført, at det afgørende for fradragsretten syntes af  

 være, hvem der havde den retlige forpligtelse til at betale afgiften og  

 rent faktisk blev afkrævet denne, hvorfor klageren ikke var berettiget  

 til at fratrække tilslutningsafgiften efter ligningslovens § 8 C.
 Klagerens repræsentant havde nedlagt påstand  

 om, at tilslutningsafgiften blev anset for fradragsberettiget i henhold til  

 ligningslovens § 8 C.
 Til støtte for påstanden var det bl.a.  

 anført, at klageren ifølge kontrakten med B A/S havde betalt  

 for nettilslutningen forud for bestillingen hos elforsyningsselskabet,  

 således at B A/S ikke havde påtaget sig nogen form for  

 økonomisk risiko i forhold til det samlede projekt.
Betalingskonstruktionen havde betydning i forhold til  

 elforsyningsselskabet, idet alle 8 nettilslutninger blev bestilt og  

 gennemført samtidig af hensyn til elselskabets forpligtelser  

 vedrørende kabelfremføring i området.
Inden  

 tilslutningerne blev gennemført, skulle elselskabet bekoste  

 fremføring af kabel fra vindmølleparken til  

 elforsyningsselskabet, som kunne aftage den producerede strøm fra  

 møllerne.
Elselskabet sikrede sig derfor i forbindelse med bestilling  

 af tilslutningen, at der var sikkerhed for beløbet, enten hos B A/S  

 eller direkte hos den enkelte lodsejer.
 Repræsentanten havde henvist til Told- og  

 Skattestyrelsens udtalelse i TfS 1995.156, hvoraf fremgik, at fradrag efter  

 ligningslovens § 8 C var betinget af, at vindmøllen blev anvendt til  

 erhvervsmæssig produktion af elektricitet, samt at tilslutning til  

 elnettet var nødvendig for den erhvervsmæssige produktion.
Endvidere fremgik det af  

 nettilslutningsbekendtgørelsen, at B A/S og lignende  

 vindmølleleverandører ikke kunne gennemføre tilslutning  

 af en vindmølle, men alene på ejerens vegne bestille en  

 sådan.
B A/S kunne derfor i forhold til tilslutningsafgiften alene  

 betragtes som betalingsformidler.
Dette underbyggedes tillige af kravet om en  

 erklæring om tilslutning af vindmølle fra private til  

 elselskabet.
 Landsskatterettens bemærkninger:
 I henhold til ligningslovens § 8 C kunne afgifter i  

 anledning af en virksomheds tilslutning til offentligt eller privat ejede  

 anlæg, som havde erhvervsmæssig betydning for virksomheden,  

 fradrages i den skattepligtige indkomst eller afskrives på samme  

 måde som angivet i § 8 B, stk. 1.
Retten fandt, at klageren som ejer af vindmøllen  

 på tidspunktet for tilslutningen til elnettet var den forpligtede og  

 berettigede aftalepart i forhold til elforsyningsselskabet, og at B A/S'  

 bestilling og betaling af tilslutningen til elnettet derfor var foretaget  

 på klagerens vegne efter bemyndigelse i henhold til  

 købekontrakten.
Klageren var derfor berettiget til fradrag for  

 udgiften i henhold til ligningslovens § 8 C, idet tilslutningen til elnettet  

 ansås for at have erhvervsmæssig betydning for virksomheden.
Den  

 ved ansættelsen godkendte afskrivning efter afskrivningsloven skulle  

 tilbageføres.
