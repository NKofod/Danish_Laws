Bekendtgørelse om fremstilling og  

 forhandling m.v. af foderlægemidler til dyr1) I medfør af § 3, stk. 2, § 5, § 9, stk. 3  

 og 6, § 11, stk. 2, § 12, stk. 2 og § 44, stk. 2, i  

 lov om lægemidler, jf. lovbekendtgørelse nr. 656 af 28. juli  

 1995, som ændret ved § 2 i lov nr. 1228 af 27. december 1996 og  

 lov nr. 1043 af 23. december 1998, fastsættes:
Almindelige bestemmelser § 1. Ved et veterinærmedicinsk  

 præparat forstås ethvert lægemiddel, som er bestemt for  

 dyr.
 Stk. 2. Ved en lægemiddelforblanding (premix til  

 foderlægemiddel) forstås ethvert veterinærmedicinsk  

 præparat, herunder enhver farmaceutisk specialitet, som er tilberedt  

 på forhånd med henblik på senere fremstilling af et  

 foderlægemiddel.
 Stk. 3. Ved et foderlægemiddel forstås enhver  

 blanding af en lægemiddelforblanding og et eller flere foderstoffer,  

 som er tilberedt inden dets markedsføring og bestemt til uden  

 forarbejdning at anvendes til dyr på grund af dets helbredende eller  

 forebyggende egenskaber.
 § 2. Denne bekendtgørelse omfatter  

 indførsel, udførsel, produktion, kontrol, lagerhold,  

 forhandling og udlevering af foderlægemidler til dyr.
 Stk. 2. Foderlægemidler til dyr er omfattet af lov om  

 lægemidler med de undtagelser, som er fastsat i denne  

 bekendtgørelse.
 Stk. 3. Foderlægemidler til fisk er reguleret af  

 Sundhedsministeriets bekendtgørelse om fremstilling og forhandling  

 m.v. af foderlægemidler til fisk m.m.
§ 3. Enhver virksomhed, der indfører,  

 udfører, fremstiller, lagerholder, forhandler eller udleverer  

 foderlægemidler, skal have Lægemiddelstyrelsens tilladelse  

 hertil, jf. lov om lægemidler, § 8. Tilladelse udstedes i  

 samarbejde med Plantedirektoratet.
Fremstillingsvirksomheder skal være  

 godkendt i medfør af bekendtgørelse om tilsætningsstoffer  

 til foderstoffer.
 § 4. Lægemiddelstyrelsen kontrollerer  

 virksomheder, der har tilladelse efter § 3. Lægemiddelstyrelsen  

 kan gennemføre kontrollen i samarbejde med Plantedirektoratet.
 § 5. Sundhedsministeren fastsætter regler om  

 afgift for behandling af ansøgning efter § 3 og for  

 Lægemiddelstyrelsens kontrol efter § 4.
 Stk. 2. Tilladelse efter § 3 kan ikke overdrages og kan  

 tilbagekaldes, såfremt virksomheden foretager udlevering uden skriftlig  

 bestilling fra dyrlæge eller gør sig skyldig i grov eller  

 gentagen tilsidesættelse af vilkår eller pålæg fra  

 Lægemiddelstyrelsen.
Fremstilling § 6. Foderlægemidler må kun forhandles  

 eller udleveres, hvis de er fremstillet på grundlag af en af  

 Lægemiddelstyrelsen godkendt lægemiddelforblanding.
Stk. 2. Dagsdosis af lægemidler skal være  

 indeholdt i en mængde foder, der mindst svarer til halvdelen af de  

 behandlede dyrs daglige foderbehov.
For drøvtyggere skal dagsdosis af  

 lægemidler være indeholdt i en mængde foder, der svarer til  

 mindst halvdelen af de behandlede dyrs daglige behov for ikke-mineralsk  

 tilskudsfoder.
 Stk. 3. Foderlægemidler skal opfylde de krav, som  

 gælder for fremstilling og forhandling af foder til dyr.
 Stk. 4. Virksomheder, der fremstiller foderlægemidler,  

 skal have personale med tilstrækkelig teknisk baggrund og praktisk  

 erfaring i foderfremstilling samt speciel viden om blandingsteknik.
 Stk. 5. Virksomheder, der fremstiller foderlægemidler,  

 skal have produktionslokaler til rådighed, som på forhånd  

 er godkendt af Lægemiddelstyrelsen, jf. § 3, samt teknisk udstyr  

 og lager- og kontrolmuligheder, der er hensigtsmæssige og  

 tilstrækkelige.
Stk. 6. Virksomheder, der fremstiller foderlægemidler,  

 skal etablere og efterleve hygiejneinstruktioner tilpasset de aktiviteter,  

 der skal gennemføres.
Instruktionerne skal omfatte procedurer for  

 personalets sundhed og hygiejne.
Lokaler og udstyr skal placeres, designes,  

 konstrueres, indrettes og vedligeholdes, således at de er velegnede til  

 deres formål og således, at effektiv rengøring kan  

 foretages.
Stk. 7. Fremstilling af foderlægemidler skal ske under  

 iagttagelse af regler for god fremstillingspraksis.
Detaljerede  

 retningslinier fremgår af »Guide to Good Manufacturing Practice for  

 Medicinal Products« offentliggjort af EF-Kommissionen i »The Rules Governing  

 Medicinal Products in the European Union, Volume IV«.
§ 7. Fremstilleren af foderlægemidler skal  

 sikre sig 1)	at der kun anvendes foder eller fodersammensætninger, der er i  

 overensstemmelse med foderstoflovgivningen, 2)	at det anvendte foderstof sammen med den godkendte  

 lægemiddelforblanding danner en homogen og stabil blanding, og 3)	at den godkendte lægemiddelforblanding anvendes til  

 fremstillingen i overensstemmelse med de betingelser, der er fastsat i  

 forbindelse med markedsføringstilladelsen, og navnlig a)	at det er udelukket, at veterinærmedicinske præparater,  

 tilsætningsstoffer og foder påvirker hinanden på  

 uønsket vis, b)	at foderlægemidlet kan holde sig i den af  

 Lægemiddelstyrelsen godkendte periode, og c)	at foder til fremstilling af et foderlægemiddel ikke  

 indeholder samme antibiotikum eller samme coccidiostaticum som det, der er  

 anvendt som virksomt stof i lægemiddelforblandingen.
§ 8. Fremstilleren af foderlægemidler er  

 forpligtet til at føre en daglig fortegnelse over arten og  

 mængden af de godkendte lægemiddelforblandinger og foderstoffer,  

 der anvendes til fremstilling af foderlægemidler.
Endvidere skal der  

 dagligt føres en fortegnelse over fremstillede, opbevarede eller  

 udleverede foderlægemidler, med angivelse af navn og adresse på  

 husdyrbrugerne eller dyreejerne, samt navn og adresse på den  

 ordinerende dyrlæge.
Fortegnelserne skal opbevares i 3 år regnet  

 fra datoen for den seneste optegnelse og skal til enhver tid stilles til  

 rådighed for Lægemiddelstyrelsen.
 Emballering m.v.
§ 9. Emballagen skal på mindst een  

 fremtrædende flade bære påskriften: »Foderlægemiddel  

 til dyr«.
Ud over de særlige oplysninger, der kræves i henhold  

 til foderstoflovgivningen, skal følgende anføres på  

 emballagen 1)	deklaration: Aktiv bestanddel skal angives såvel kvalitativt  

 som kvantitativt, 2)	oplysninger om pakningsstørrelse: Indholdsmængden (det  

 nominelle indhold) skal anføres på pakningerne og angives i  

 kg., 3)	fremstillerens eller importørens navn og adresse, 4)	batchnummer samt oplysninger om fremstillingstidspunktet og  

 »anvendes inden«-dato, 5)	opbevaringsbetingelser: Når der er behov for specielle  

 opbevaringsbetingelser, skal dette ligeledes angives på etiketten, 6)	tilbageholdelsestid mellem tilførsel af foderlægemidlet  

 og overdragelse til konsum af produkter fra behandlede dyr, eller slagtning  

 af behandlede dyr, hvis kød, slagteaffald eller produkter er bestemt  

 til konsum, og 7)	tekniske anvisninger: Skal efter behov fremgå af  

 pakningen.
 Stk. 2. De oplysninger, der er nævnt i stk. 1, skal  

 anføres i et indrammet felt, der placeres umiddelbart i tilknytning  

 til det i henhold til foderstoflovgivningen krævede felt. Øverst  

 i feltet anføres: »Foderlægemiddel til dyr«.
 Stk. 3. Foderlægemidlet skal emballeres på en  

 sådan måde, at emballagen tydeligt adskiller sig fra emballagen  

 til foderstoffer.
Stk. 4. Foderlægemidlet skal udleveres i lukket  

 emballage eller lukket beholder.
Det skal ved lukkemekanismen eller  

 plomberingen klart kunne erkendes, når denne er brudt.
 Stk. 5. Anvendes tankvogn eller lignende beholder ved  

 udleveringen, skal disse rengøres, inden de benyttes igen.
 Stk. 6. Anvendes tankvogn eller lignende beholder ved  

 udleveringen, er det tilstrækkeligt at de oplysninger, der er  

 nævnt i stk. 1, fremgår af følgedokumentet til  

 modtageren.
Lagerhold § 10. Lægemiddelforblandinger og  

 foderlægemidler skal opbevares adskilt fra andre varer og i  

 aflåsede lokaler eller i hermetiske beholdere, der er adskilt efter  

 kategori og specielt beregnet til opbevaring af disse produkter.
 Stk. 2. Lægemiddelforblandinger og foderlægemidler  

 skal til stadighed lagerholdes under de foreskrevne opbevaringsbetingelser og  

 i øvrigt på en sådan måde, at uvedkommende ikke har  

 adgang til disse.
Forhandling § 11. Uden for apotekerne kan forhandling til  

 brugerne af foderlægemidler kun ske fra virksomheder, der har  

 Lægemiddelstyrelsens tilladelse, jf. § 3.
§ 12. Foderlægemidler må kun udleveres  

 på grundlag af en skriftlig bestilling fra en dyrlæge.
Udlevering  

 skal ske i overensstemmelse med dyrlægens anvisninger.
Stk. 2. Bestillingssedlen, der skal være udformet i  

 overensstemmelse med modellen i Bilag 1 til bekendtgørelsen, skal  

 være tydeligt affattet og skal indeholde følgende  

 oplysninger 1)	den ordinerende dyrlæges navn, adresse, telefonnummer og  

 autorisationsnummer, 2)	dyrlægens håndskrevne underskrift, 3)	dato, 4)	navn og adresse på modtageren af foderlægemidlet,  

 CHR-nummer, hvis et sådant findes, oplysninger til identifikation af de  

 behandlingskrævende dyr og antallet heraf samt ved koder angivet  

 dyreart, aldersgruppe og ordinationsgruppe i overensstemmelse med Bilag 3 til  

 bekendtgørelsen, 5)	betegnelse på den godkendte lægemiddelforblanding,  

 dennes andel af foderlægemidlet og mængden af  

 foderlægemidlet angivet i tons, og 6)	foderlægemidlets anvendelse, herunder indikation, dosering,  

 behandlingens hyppighed og varighed samt tilbageholdelsestid.
Stk. 3. Den i stk. 1 omhandlede bestillingsseddel er kun  

 gyldig for en enkelt behandling.
Der må ikke udleveres mængder,  

 der overstiger een måneds behov som fastsat i dyrlægens  

 skriftlige bestilling.
En bestillingsseddel er gyldig i en periode på  

 højst 3 måneder fra udstedelsesdatoen.
 Stk. 4. Ekspederede bestillingssedler skal forsynes med dato  

 for udlevering, dato for udløb af opbevaringstid, initialer af den for  

 udleveringen ansvarlige person samt forhandlerens navn.
Stk. 5. Ved udleveringen påsættes på  

 emballagen en doseringsetiket indeholdende oplysninger om følgende  

 forhold 1)	indikation og hvilken dyreart, foderlægemidlet er beregnet  

 til, 2)	dosering, 3)	tilbageholdelsestid, som den fremgår af dyrlægens  

 skriftlige bestilling, 4)	dyreejerens navn, og 5)	dato og initialer af den for udleveringen ansvarlige  

 person.
 Stk. 6. Ved anvendelse af tankvogn eller lignende beholder  

 skal de i stk. 5 nævnte oplysninger være indeholdt i  

 følgedokumentet til modtageren.
 Stk. 7. Den for udleveringen ansvarlige person skal være  

 i besiddelse af tilstrækkelig grundlæggende videnskabelig eller  

 teknisk baggrund og praktisk erfaring.
 Stk. 8. Den i stk. 1 omhandlede bestillingsseddel skal  

 opbevares sammen med kopi af doseringsetiket (følgedokument til  

 modtageren) hos forhandleren i 3 år.
Stk. 9. De i stk. 2 nævnte oplysninger skal af  

 foderlægemiddelproducenten og forhandleren mindst en gang  

 månedligt indberettes i maskinlæsbar stand.
Såfremt  

 indberetning i maskinlæsbar stand ikke er mulig, skal indberetning ske  

 på papir i letlæselig form.
Indberetningen skal ske til  

 Ministeriet for Fødevarer, Landbrug og Fiskeri efter ministeriets  

 nærmere anvisninger.
Samtlige data for en kalendermåned skal  

 være modtageren i hænde senest den 10. i den efterfølgende  

 måned.
§ 13. Enhver indførsel af  

 foderlægemidler skal være ledsaget af en attest udstedt af  

 sundhedsmyndighederne i udførselslandet.
Attesten skal være  

 udformet i overensstemmelse med modellen i Bilag 2 til  

 bekendtgørelsen.
 § 14. Lægemiddelstyrelsen kan  

 fastsætte regler om indførsel af foderlægemidler  

 fremstillet af lægemiddelforblandinger, der er tilladt i et andet  

 EF-medlemsland, såfremt lægemidddelforblandingen kvalitativt og  

 kvantitativt svarer til en af Lægemiddelstyrelsen godkendt  

 lægemiddelforblanding, jf. lov om lægemidler, § 12,  

 stk. 2.
Strafbestemmelser § 15. Medmindre højere straf er forskyldt  

 efter anden lovgivning, straffes med bøde den, der overtræder  

 § 3, § 5, stk. 2 og §§ 6 -13.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttrædelsesbestemmelse § 16. Bekendtgørelsen træder i kraft  

 den 1. juli 2000.
 Stk.  2. Sundhedsministeriets bekendtgørelse nr. 1140  

 af 15. december 1992 om fremstilling og forhandling m.v. af  

 foderlægemidler til dyr ophæves.
Sundhedsministeriet, den 23. juni  

 2000 Sonja Mikkelsen /J.
Bartels Petersen Bilag 1 (Kopi til producenten eller forhandleren) (Skal opbevares i 3 år) (Den ordinerede dyrlæges efternavn, fornavn, adresse og  

 telefonnummer) BESTILLING AF ET FODERLÆGEMIDDEL Der kan kun udleveres én gang på denne bestillingsseddel Foderlægemiddelproducentens eller  forhandlerens navn eller  

 firmanavn og adresse:
 Navn og adresse på husdyrbrugeren eller indehaveren af  

 dyrene:
 CHR-nummer, hvis et sådant findes:
 Oplysninger til identifikation af dyr og antallet heraf:
 Indikation:
 Betegnelse på den godkendte lægemiddelforblanding:
Mængde af foderlægemiddelforblanding _____________ kg, pr ton  

 foder Mængde af foderlægemiddel ________________tons Særlige oplysninger til husdyrbrugeren:
 Foderlægemidlets dosering, behandlingens hyppighed og  

 varighed:
 Tilbageholdelsestid før slagtning eller markedsføring af  

 produkter af behandlede dyr:
Dyreart: _______________ Aldersgruppe: ______________ Ordinationsgruppe:  

______________ (Dato)	(Autorisationsnummer)	(Dyrlægens egenhændige  

 underskrift) Udfyldes af producenten eller forhandleren:
 Udleveringsdato:
 Holdbar indtil:
(Producentens eller forhandlerens underskrift) Bilag 2 LEDSAGEATTEST FOR ET FODERLÆGEMIDDEL BESTEMT TIL  

 SAMHANDEL Foderlægemiddelproducentens eller  forhandlerens navn eller  

 firmanavn og adresse:
 Betegnelse for foderlægemidlet:
 Type dyr, til hvilken foderlægemidlet er bestemt:
 Den godkendte lægemiddelforblandings betegnelse og  

 sammensætning:
 Den godkendte lægemiddelforblandings andel af  

 foderlægemidlet:
 Mængde foderlægemiddel (kg):
 Modtagerens navn og adresse:
 Det attesteres herved, at ovennævnte foderlægemiddel er  

 fremstillet af en person med tilladelse hertil, i overensstemmelse med  

 direktiv 90/167/EØF.
Sted og dato Den kompetente sundhedsmyndigheds stempel Navn og stilling (underskrift) Bilag 3 Dyreart Ved oplysning om dyreart anvendes følgende koder:
Kvæg 12 Får, geder 13 Svin 15 Mink 24 Fjerkræ 30 Andre produktionsdyr 95 Aldersgruppe Ved oplysning om aldersgruppe anvendes følgende koder:
 Svin:
Pattegrise, polte, avlsdyr 55 Fravænningsgrise 56 Slagtesvin, salgspolte 57 Kvæg:
Køer, tyre 61 Kalve < 12 mdr. 62 Ungdyr, stude > 12 mdr. 63 Får, geder:
Dyr > 12 mdr. 68 Lam/kid < 12 mdr. 69 Fjerkræ:
Slagtefjerkræ 75 Æglæggere 76 Opdræt 77 Mink og andre produktionsdyr 00 Ordinationsgruppe Ved dyrlægers ordination til svin, kvæg, får, geder og  

 mink anvendes følgende ordinationsgrupper:
Reproduktion, urogenitalsystem 10 Yver 11 Gastrointestinale lidelser 12 Respirationsvejslidelser 13 Led, lemmer, klove, centralnervesystem, hud 14 Stofskifte, fordøjelse, kredsløb 15 Andet (kan kun anvendes ved mink) 16 Ved dyrlægers ordination til aquakulturer anvendes følgende  

 ordinationsgrupper:
Rødmundsyge 20 Furunkulose 21 Yngeldødelighedssyndrom 22 Andet 23 Ved dyrlægers ordination til fjerkræ anvendes følgende  

 ordinationsgrupper:
 Bughinde- og bughuleorganer:
Coccidiose 30 Enteritis 31 Hepatitis 32 Salpingitis 33 Andet 34 Respirationsveje og organer 35 Ved dyrlægers ordination til andre produktionsdyr anvendes koden  

 00 Ved dyrlægers ordination af vacciner og sera anvendes koden 99 1)   

  Bekendtgørelsen indeholder bestemmelser, der gennemfører  

 Rådsdirektiv 90/167/EØF (EFT.
L 92/42 af 7. april 1990).
