 Efter bekendtgørelse nr. 142 af 14. april 1977 om forbud mod forhandling  

 af tuningsdele til knallerter er også salg til anvendelse på knallertbaner  

 uden for færdselslovens område forbudt.
Justitsministeriet har imidlertid meddelt dispensation herfra, idet man  

 har tilladt Landsforeningen Ungdomsringen at etablere et centrallager,  

 hvorfra man direkte til ungdomsklubber, der er tilsluttet  

 landsforeningen,eller motorklubber, tilsluttet Danmarks Motor Union, kan  

 levere tuningsdele til brug på knallertbanerne.
Delene indkøbes hos  

 importørerne og forsynes fortløbende med et istemplet mærke, bestående af et  

 bogstav efterfulgt af et trecifret tal.
 Mærkningen vil blive foretaget således:
 På cylinder: Ved nederste pakflade (Minarelli cylindre dog ved øverste  

 pakflade).
 På topstykke: Ved pakflade.
 På karburator: På luftfilterhuset.
 På stempel: I toppen.
Der oprettes såvel i den enkelte klub som på det central lager en  

 protokol, hvoraf det til enhver tid vil fremgå, til hvem de enkelte  

 tuningsdele er udleveret.
Det er en betingelse for, at klubberne kan modtage  

 tuningsdele, at de fører nøje kontrol med, at delene ikke anvendes på ulovlig  

 måde, samt at de tilbageleveres til klubben eller centrallageret ved  

 udmeldelse eller opsigelse af aftalen.
For at sikre kontrollen med denne ordning skal justitsministeriet anmode  

 om, at politiet retter henvendelse til Landsforeningen Ungdomsringen, v.  

 Palle Wraae, Ved Bellahøj 4, 2700 Brønshøj.
Tlf.: 01 - 28 29 29. (Kl. 9 -  

 16). når man ved kontrol af knallerter, ved tyveri eller på anden måde bliver  

 opmærksom på tuningsdele, der er mærket som ovenfor anført.
Landsforeningen  

 vil i givet fald kunne give oplysning om, til hvem den omhandlede tuningsdel  

 er udleveret.
 Endelig skal man anmode om, at sådanne sager efter færdigbehandling sendes  

 til justitsministeriet til gennemsyn.
 P.M.V.
 E.B.
P.
Wiese Til politiet, anklagemyndigheden og Statens bilinspektion.
