Cirkulære om efterregulering af kommunal aktivitetsbestemt medfinansiering af sundhedsvæsenet for 2019 I medfør af § 14 a, stk. 3 og 4, i lov om regionernes finansiering, jf. lovbekendtgørelse nr. 797 af 27. juni 2011, som ændret ved lov nr. 1735 af 27. december 2016, fastsættes:
 § 1. Bestemmelserne i dette cirkulære gælder for kommunerne.
 § 2. Det forudsatte niveau for de kommunale udgifter til kommunal aktivitetsbestemt medfinansiering, jf. bekendtgørelse nr. 1033 af 9. oktober 2019, udgør 22.437.900 tusinde kr. og opgjort på regionsniveau:
 1) Region Nordjylland: 2.178.431 tusinde kr.
 2) Region Midtjylland: 4.646.631 tusinde kr.
 3) Region Syddanmark: 5.119.010 tusinde kr.
 4) Region Hovedstaden: 6.996.699 tusinde kr.
 5) Region Sjælland: 3.497.129 tusinde kr.
 Stk. 2. De opgjorte betalinger til den kommunale aktivitetsbestemte medfinansiering for 2019 er af Sundhedsdatastyrelsen opgjort til at udgøre i alt 22.512.219 tusinde kr., jf. bekendtgørelse nr. 1034 af 9 oktober 2019, kapitel 6, og opgjort på regionsniveau:
 1) Region Nordjylland: 2.153.656 tusinde kr.
 2) Region Midtjylland: 4.684.072 tusinde kr.
 3) Region Syddanmark: 5.083.966 tusinde kr.
 4) Region Hovedstaden: 7.145.274 tusinde kr.
 5) Region Sjælland: 3.445.251 tusinde kr.
 Stk. 3. Efterreguleringen af kommunal aktivitetsbestemt medfinansiering for 2019 udgør dermed i alt -74.319 tusinde kr. og opgjort på regionsniveau:
 1) Region Nordjylland: 24.775 tusinde kr.
 2) Region Midtjylland: -37.441 tusinde kr.
 3) Region Syddanmark: 35.044 tusinde kr.
 4) Region Hovedstaden: -148.575 tusinde kr.
 5) Region Sjælland: 51.878 tusinde kr.
 Stk. 4. Den i stk. 3 opgjorte yderligere opkrævning, svarende til den positive forskel mellem stk. 1 og 2, fordeles mellem de enkelte kommuner i den pågældende region i forhold til den enkelte kommunes andel af regionens befolkningstal, jf. »Tabel 3 Data til opgørelse af beskatningsgrundlag 2019«, søjle (12), fra publikationen »Kommunal udligning og generelle tilskud 2019«, Økonomi- og Indenrigsministeriet, juni 2018. Den i stk. 3 opgjorte tilbagebetaling, svarende til den negative forskel mellem stk. 1 og 2, fordeles mellem de enkelte kommuner i den pågældende region i forhold til den enkelte kommunes andel af regionens befolkningstal, jf. »Tabel 3 Data til opgørelse af beskatningsgrundlag 2019«, søjle (12), fra publikationen »Kommunal udligning og generelle tilskud 2019« Økonomi- og Indenrigsministeriet, juni 2018.
 Stk. 5. Efterreguleringen opgøres i hele 1000 kr.
 § 3. Sundhedsdatastyrelsen giver via informationssystemet eSundhed meddelelse til kommunalbestyrelserne om den yderligere opkrævning eller tilbagebetaling af den kommunale medfinansiering efter § 2, stk. 4, senest den 23. december 2020.
 Stk. 2. Sundhedsdatastyrelsen anviser den yderligere opkrævning eller tilbagebetaling af den kommunale medfinansiering efter § 2, stk. 4 til kommunerne.
 Stk. 3. Betalingerne efter stk. 2, afregnes pr. 1 januar 2021 via kommunens og statens konti i Offentligt BetalingsSystem (OBS) i henhold til gældende regler om dette system.
 § 4. Cirkulæret træder i kraft den 23. december 2020.
