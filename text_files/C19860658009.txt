 1. Arbejdstidsnedsættelsen pr. 1. januar 1987.
 Med hensyn til statens tjenestemænd henvises til aftale af 28. april 1986  

 mellem finansministeriet og tjenestemændenes centralorganisationer, jfr.  

 finansministeriets cirkulære LP.nr. 90/86 af 15. maj 1986 om de for statens  

 tjenestemænd gældende arbejdstidsregler m.m., overarbejdsbetaling og  

 godtgørelse for mistede fridage.
 Vedrørende overenskomstansatte i staten henvises til de respektive  

 overenskomster.
 2. Arbejdstidsforhold for deltidsbeskæftigede.
Med cirkulære LP.nr. 107/86 af 27. maj 1986 udsendte finansministeriet  

 retningslinier vedrørende arbejdstidsforhold for deltidsbeskæftigede.  

 Cirkulæret er optaget som bilag 1 til dette cirkulære.
De i afslutningen af  

 cirkulæret af 27. maj 1986 omtalte drøftelser med tjenestemændenes  

 centralorganisationer om deltidsbeskæftigede tjenestemænds arbejdstid er  

 endnu ikke afsluttet.
 3. Forhøjelse af visse tillæg m.v. som følge af  

 arbejdstidsnedsættelsen.
 3.1. I henhold til lov nr. 123 af 31. marts 1985 om fornyelse og  

 forlængelse af kollektive overenskomster og aftaler m.v. nedsættes den  

 normale ugentlige arbejdstid med 1 time pr. uge til 39 timer 3 måneder før  

 udløbet af overenskomst/aftaleperioden.
 Ifølge loven og dens bemærkninger gives der fuld lønkompensation for  

 arbejdstidsnedsættelsen, således at timelønninger som udgangspunkt forhøjes  

 med 2,56 pct., mens periodelønninger, hvorved forstås dag-, uge- eller  

 månedslønninger, bevares uændrede.
 Løntillæg der optjenes pr. time skal ligeledes som udgangspunkt forhøjes  

 med 2,56 pct., hvorimod løntillæg, der ydes med et fast beløb f.eks. for en  

 periode (dag, uge eller måned) ikke skal forhøjes.
 3.2. Tillæg, der forhøjes.
 Arbejdsbestemte og arbejdstidsbestemte tillæg, der optjenes pr. time eller  

 dele heraf, skal forhøjes med 2,56 pct.. Sådanne tillæg er eksempelvis  

 følgende:
Natpenge for arbejde i tiden kl. 17.00 - 06.00 Tillæg for arbejde på lørdage efter kl. 14.oo, mandage kl. 00.00 - 4.00.
Tillæg for arbejde på søn- og helligdage fra kl. 00.00 - 24.00.
 Tillæg for at køre med et bestemt køretøjeller for betjening af en bestemt  

 maskine.
 Det bemærkes, at arbejdsbestemte/arbejdstidsbestemte tillæg, der allerede  

 ved indgåelse af overenskomster og aftaler måtte være forhøjet med 2.56 pct.  

 som følge af arbejdstidsforkortelsen, ikke herudover skal forhøjes.
Forhøjelsen med 2,56 pct. foretages af den umiddelbart før den 1. januar  

 1987 gældende sats.
Efter forhøjelsen sker afrunding til nærmeste hele øre.  

 Finansministeriet agter i efteråret 1986 at udsende et supplement til  

 finansministeriets lønoversigt indeholdende reviderede satser for de  

 timelønninger, tillæg m.v. som forhøjes med 2,56 pct.. De ændrede  

 tillægsbeløb vil iøvrigt blive søgt indføjet i overenskomster og aftaler ved  

 fornyelsen i 1987.
 Med hensyn til ansatte på Færøerne skal de omhandlede tillæg alene  

 forhøjes for de personalegrupper, for hvem arbejdstiden nedsættes til 39  

 timer pr. uge.
 I tilfælde, hvor der med hensyn til statsligt personales ansættelsesvilkår  

 henvises til overenskomster eller aftaler på det private arbejdsmarked,  

 følges alene de eventuelle reguleringer, som foretages i de  

 overenskomster/aftaler, hvortil der henvises.
 3.3. Tillæg, der ikke forhøjes.
 Tillæg, der ikke forhøjes, er eksempelvis følgende:
 Rådighedstillæg der ydes med et fast beløb pr. måned.
 Tillæg, der ydes med et fast beløb pr. dag (f.eks. godtgørelse for tredelt  

 tjeneste).
 Tillæg, der ydes pr. uge, pr. vagt eller pr. gang.
 Tillæg, der skal give dækning for omkostninger ved arbejdets udførelse (f.  

 eks. time- og dagpenge, køre- og sejlpenge).
 3.4. Timebaserede vederlag, der ikke forhøjes.
 Timebaserede vederlag til ansatte, hvis arbejdstid ikke bliver ændret som  

 følge af ovennævnte lov, skal ikke forhøjes og er eksempelvis følgende:
 Betaling for timelønnet undervisning i henhold til cirkulære om  

 vederlæggelse af timelønnet undervisning.
 Censorbetaling i henhold til cirkulære om vederlæggelse af  

 censorvirksomhed.
 Betaling for ekstern lektorvirksomhed ved universiteter m.v. i henhold til  

 aftale mellem finansministeriet og Akademikernes Centralorganisation.
 Særskilt vederlæggelse.
 4. Arbejdstilrettelæggelse for fuldtidsbeskæftigede i  

 forbindelse med arbejdstidsnedsættelsen.
 Den ugentlige arbejdstidsnedsættelse med 1 time pr. uge kan foretages på  

 en af følgende måder:
Med henblik på at øge mulighederne for en fleksibel  

 arbejdstilrettelæggelse vil finansministeriet søge at indgå aftale på de  

 overenskomstområder, hvor en sådan opsparingsordning ikke er mulig efter  

 gældende overenskomstbestemmelser, således at der kan indføres en  

 opsparingsordning til senere afvikling.
Der vil senere blive givet meddelelse  

 herom.
 Eventuelle tvivlsspørgsmål vedrørende dette cirkulære kan forelægges  

 finansministeriet.
P.
M.
V.
 E.B.
Niels Paludan Cirkulære om arbejdstidsforhold for deltidsbeskæftigede 1. lndledning I henhold til § 8 i lov nr. 123 af 31. marts 1985 om fornyelse og  

 forlængelse af kollektive overenskomster og aftaler m.v. nedsættes den  

 normale ugentlige arbejdstid med 1 time pr. uge til 39 timer.
 I det følgende redegøres for de særlige forhold for deltidsbeskæftigede i  

 forbindelse med arbejdstidsnedsættelsen.
 Ved deltidsbeskæftigede forstås ansatte, hvis arbejdstid er nedsat i  

 forhold til arbejdstiden for tilsvarende fuldtidsbeskæftigede med en  

 arbejdstid på 40 (39) timer pr. uge.
2. Arbejdstidsnedsættelsens virkninger for  

 deltidsbeskæftigede Det spørgsmål har været rejst, om deltidsbeskæftigedes arbejdstid som  

 følge af arbejdstidsnedsættelsen skal nedsættes forholdsmæssigt, eller om  

 deltidsbeskæftigedes arbejdstid forbliver upåvirket af  

 arbejdstidsnedsættelsen med en lønstigning til følge.
 Deltidsbeskæftigede kan have to forskellige typer af deltidsbeskæftigelse:
1. Den deltidsbeskæftigede kan være ansat med et fast  

 timetal inden for en bestemt periode (f.eks. 30 timer om ugen) 2. Den deltidsbeskæftigede kan være ansat med en  

 bestemt brøkdel af fuldtidsbeskæftigelse (f.eks. på »3/4-tid«) På baggrund af lovteksten og bemærkningerne til lovforslaget er det  

 finansministeriets opfattelse, at deltidsbeskæftigedes arbejdstid - uanset  

 det enkelte ansættelsesbrevs formulering - ikke ændres som følge af  

 arbejdstidsnedsættelsen.
3. Ændring af beskæftigelsesgraden Ændring af det ugentlige timetal kan fortsat umiddelbart ske efter aftale  

 mellem den enkelte ansatte og arbejdsgiveren, jfr. hvad der i øvrigt måtte  

 være anført herom i den enkelte overenskomst.
 Mod den ansattes ønske kan arbejdstiden kun nedsættes, hvis ændringen er  

 sagligt begrundet.
Den forestående arbejdstidsnedsættelse udgør ikke i sig selv en saglig  

 begrundelse for at nedsætte arbejdstiden for een, flere eller samtlige  

 deltidsbeskæftigede.
Derimod vil en saglig begrundelse for en ændring f.eks.  

 kunne være bevillingsmæssige årsager.
Er der aftalt deltidsbeskæftigelse på  

 40 timer hver anden uge, er det også en saglig grund til at forlange en  

 nedsættelse af arbejdstiden, hvis arbejdstiden for fuldtidsbeskæftigelse  

 tilrettelægges som en arbejdstid på 39 timer pr. uge.
 En yderligere forudsætning for, at ansættelsesmyndigheden kan nedsætte  

 arbejdstiden mod den ansattes ønske er, at ændringen iværksættes over for den  

 enkelte ansatte efter et varsel, der svarer til det for opsigelse fra  

 ansættelsesmyndighedens side gældende.
Det bemærkes, at spørgsmålet om nedsættelse efter varsel af  

 deltidsbeskæftigede tjenestemænds arbejdstid for tiden drøftes med  

 tjenestemændenes centralorganisationer.
Orientering om resultatet herafvil  

 efterfølgende fremkomme.
P.
M.
V.
 E.B.
