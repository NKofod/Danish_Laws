 Folketinget har vedtaget et forslag til lov om ændring af lov om  

 registreringsafgift af motorkøretøjer mv (Afgiftsnedsættelse for  

 campingbiler, afgiftsfritaglese for ekstraudstyr mv).
 Den ny lov går ud på at ændre registreringsafgiftsloven på følgende  

 områder:
- lempelse af afgiften af campingbiler, - forenkling af reglerne om salg af ekstraudstyr til nye køretøjer, - ændring af reglerne om sikkerhedsstillelse for betaling af  

 registreringsafgift og - udvidelse af antallet af medlemmer i motornævnet.
 Loven træder i kraft den 15 februar 1990.
Campingbiler Autocampere og motorhomes (campingbiler) afgiftsberigtiges med 60 pct. af  

 værdien.
For campingbiler, der udelukkende benyttes til udlejning til  

 valutaudlændinge, udgør afgiften dog kun 36 pct. af værdien Afgiftsrettelsen vedrører alene køretøjer med totalvægt over 2 tons, der  

 utvivlsomt er konstrueret og indrettet til ophold og beboelse.
 Hvis en campingbil efterfølgende ombygges til almindelig personbil,  

 afgiftsberigtiges den som sådan, idet afgiften dog nedsættes med 60 pct af  

 værdien.
Den ny afgiftssats for campingbiler Den ny afgiftssats for campingbiler - 60 pct. af værdien - finder  

 anvendelse på køretøjer med tilladt totalvægt over 2 tons, som utvivlsomt er  

 konstrueret og indrettet til ophold og beboelse.
 Der stilles krav til køretøjets størrelse - over 2 tons totalvægt - fordi  

 der skal være tale om et køretøj, som med rette kan siges at være særligt  

 egnet til ophold og beboelse.
 Køretøjet skal herudovr være konstrueret og indretet med udstyr til brug  

 under længervarende ferieophold svarende til, hvad der normalt forefindes i  

 større campingvogne (påhængskøretøjer).
Det betyder, at et køretøj skal have en passende loftshøjde og være  

 indrettet med sovepladser, køkken, vand- og spildevandstank mm for at kunne  

 henføres til den ny afgiftssats.
Beboelsesdelen kan eventuelt være aftagelig.
 Der kan være tale om følgende bilkonstruktioner:
- egentlige autocampere og motorhomes, det vil sige den permanente  

 sammenbygning af køretøj og beboelsesdel, - varebiler af pick up type og andre ladvognstyper, herunder biler  

 indrettet til veksellad, der er monteret med aftagelig beboelsesdel, og - personbiler af bustype og varebiler af kassevognstype, der er blevet  

 ombygget til campingbil, eller som har fået ændret den oprindelige indretning  

 ved montering af campingindbygningssaæt, eventuelt med forhøjet eller  

 løftbart tag.
 Montering på et køretøj af en campingoverdel, fx af mærket Toppola, som er  

 tilpasset Saab's coupe-modeller, medfører dog ikke, at det samlede køretøj  

 kan anses for at være en campingbil.
En bil med sættevognsskammel, der bruges til fremføring af campingvogn  

 (påhængsredskab med sættevognskobling), kan heller ikke afgiftsberigtiges  

 efter den ny sats for campingbiler.
Campingvognen omfattes ikke af  

 afgiftspligten efter registreringsafgiftsloven.
Det trækkende køretøj (bilen)  

 skal som hidtil berigtiges med fuld afgift, når det bruges på denne måde.
 Motornævnet har den endelige administrative afgørelse af spørgsmål om,  

 hvorvidt der i konkrete tilfælde er tale om en campingbil efter de nye  

 regler, eller om køretøjet skal afgiftsberigtiges efter satsen for  

 almindelige personbiler.
Ekspedition hos toldvæsenet Der skal afleveres toldattest ved anmeldelse om registrering til politiets  

 motorkontor af campingbiler.
Køretøjerne skal derfor forinden anmeldes til  

 afgiftsberigtigelse og ekspederes hos toldvæsenet.
 Registrede virksomheder kan altså ikke - som normalt med nye personbiler -  

 få campingbiler registreret hos politiet ved anvendelse af deres  

 tolddataplade.
 Anmeldelsen skal indeholde oplysning om den tilladte totalvægt for  

 køretøjet, og der kan i tvivlstilfælde blive stillet krav om fremlæggelse af  

 bevis for køretøjets godkendelse hos Statens Bilinspektion med den oplyste  

 totalvægt.
 Ved ekspeditionen hos toldvæsenet foretages eftersyn af campingbilen til  

 kontrol af, at kravene i den ny lovbestemmelse bl. a. vedrørende konstruktion  

 og indretning af sådanne køretøjer er opfyldt.
 Den udleverede toldattest kan bruges ved første registrering hos politiet  

 af campingbilen og ved et eventuelt senere ejerskifte, hvis betingelserne for  

 afgiftsnedsættelsen fortsat er opfyldt.
 Campingbiler registreres hos politiet med hvide nummerplader.
Vurderingspris Den afgiftspligtige værdi til beregning af registreringsafgift af  

 campingbiler skal fastsættes ved vurdering, medmindre der er anmeldt en  

 standardpris for køretøjet, jf nedenfor.
 Til brug ved vurderingsmændenes arbejde med prisfastsættelsen fremlægges  

 sædvanlig dokumentation for køretøjets fulde pris og prisen uden  

 registreringsafgift med fornøden specifikation af udstyr mm.
 Sædvanlige udgifter til komfur, køleskab, TV-apparat og lignende teknisk  

 udstyr kan som hidtil holdes uden for afgiftsberegningen.
 Campingbiler, der indføres som brugte, afgiftsberigtiges på grundlag af  

 køretøjets oprindelige pris som nyt, eventuelt 90 pct. af denne pris.
For nye campingbiler, der af Justitsministeriet er godkendt som  

 miljøvenlige, nedsættes afgiften af toldvæsenet med 3 700 kr.
Denne regel  

 finder dog ikke anvendelse på campingbiler på 36 pct. afgift til udlejning  

 til valutaudlændinge.
 For nye køretøjer, der afgiftsberigtiges efter vurderingspris, forhøjes  

 afgifen med 1 000 kr.
Standardpris Findes der for et nyt køretøj en pris ved salg til bruger, som er fastsat  

 på landsbasis, og som ikke må overskrides, kan denne pris anmeldes for  

 toldvæsenet af den, der har fastsat prisen (standardprisen).
Anmeldelse om standardpris for nye campingbiler indgives på sædvanlig måde  

 af fabrikations- eller importørvirksomheden til Distriktstoldkammer 2 (Indre by) Strandgade 100 Postboks 2164 1016 København K Anmeldelsen skal være bilagt fornødent prismateriale og  

 udstyrsspecifikation.
 Sædvanlige udgifter til komfur, køleskab, TV-apparat og lignende teknisk  

 udstyr kan som hidtil holdes uden for afgiftsberegningen.
For nye camingbiler med standardpris gives der fradrag i afgiften, når de  

 er godkendt som miljøvenlige eller er forsynet med særligt  

 trafiksikkerhedsfremmende udstyr.
Fradraget gives dog ikke for campingbiler  

 på 36 pct afgift til udlejning til valutaudlændinge.
 Fradraget i afgiften ydes efter følgende satser:
Ændring af køretøj Generelt Den foretagne afgiftsberigtigelse med 60 pct af værdien gælder kun, så  

 længe den tilladte totalvægt er over 2 tons, og køretøjet utvivlsomt er  

 konstrueret og indrettet til ophold og beboelse.
Hvis en campingbil efterfølgende ombygges til almindelig personbil eller  

 får nedsat totalvægten til under 2 tons, skal køretøjet afgiftsberigtiges  

 efter de almindelige gældende afgiftssatser for personbiler.
Den beregnede  

 fulde afgift nedsættes dog med 60 pct af den afgiftspligtige værdi.
 Eksempelvis skal en personbil af bustype monteret med  

 campingindbygningssæt berigtiges med fuld afgift, når indbygningssættet  

 fjernes fra køretøjet, eventuelt i forbindelse med montering af almindeligt  

 personvognsudstyr bag førersædet.
 Ombygningen af en campingbil til last- eller varebil udløser derimod ikke  

 noget afgiftskrav fra toldvæsenet, hvis køretøjet efter ombygning eller  

 afmontering af beboelsesdelen opfylder de almindeligt gældende betingelser om  

 konstruktion og indretning til godstransport for sådanne køretøjer.
 Der skal heller ikke betales yderligere afgift af originalt fremstillede  

 varebiltyper med aftagelig beboelsesdel, selv om beboelsesdelen lejlighedsvis  

 afmonteres med henblik på køretøjets anvendelse til almindelig godstransport.
Campingkasser Der kan være tale om, at en virksomhed driver biludlejning med flere  

 køretøjer, som skiftevis monteres med et færre antal campingkasser.
 Det kan endvidere hos en sådan virksomhed med tiden blive aktuelt at få  

 udskiftet køretøjer eller chassiser, som har været brugt til udlejningsformål  

 monteret med aftagelig campingkasse, hvorimod kasserne ikke udskiftes.
Et køretøj med campingkasse eller et chassis med campingkasse anses som et  

 samlet køretøj i relation til registreringsafgiftsloven.
Der skal derfor  

 betales 60 pct. afgift af det samlede køretøjs værdi.
 Det er altså uden betydning for afgiftsberegningen, at der ved  

 afgiftsberigtigelse af en campingbil i nogle tilfælde kan være tale om, at  

 der på et eller andet tidspunkt tidligere er betalt afgift af en påmonteret  

 brugt campingkasse.
 Der skal derimod ikke betales registreringsafgift af en tidligere  

 afgiftsberigtiget campingbil, som får udskiftet campingkassen med en  

 tilsvarende aftagelig kasse.
Ekstraudstyr til nye køretøjer Sædvanligt ekstraudstyr og arbejdsydelser, der naturligt efterspørges i  

 forbindelse med køb af nye køretøjer, fritages for afgift, selv om det  

 leveres med et nyt køretøj.
Afgiftsfritagelsen er betinget af, at ekstraudstyret eller arbejdsydelsen leveres af forhandleren efter  

 særskilt aftale med brugeren (køberen) af køretøjet, og at montering eller udførelse af arbejdet i øvrigt på køretøjet ikke  

 foretages af fabrikations- eller importørvirksomheden.
 Ændringen indebærer, at de hidtil gældende afgiftsregler om mindre  

 udstyrsgenstande (1 500 kr-reglen) og om efterfølgende aftaler bortfalder.
Afgiftsreglen om bilradioer (1000 kr-reglen) ændres derimod ikke.
Det  

 betyder, at fabrikations- eller importørvirksomheden inden for den fastsatte  

 værdibegrænsning fortsat kan forsyne bilerne med radio uden afgiftsberegning.
Invalideudstyr er afgiftsfrit i samme omfang som hidtil.
Hertil kommer, at  

 de nye afgiftsregler om ekstraudstyr betyder, at fx biltelefoner og  

 bilvarmere, som ikke hidtil har været anset som særligt invalideudstyr,  

 fremover afgiftsfrit kan leveres sammen med bilen.
Leverancer fra forhandlervirksomheden Fritaget for afgift er herefter ekstratilbehør af enhver art, der  

 supplerer et køretøjs standardudstyr, fx hjulpynteringe, sædeovertræk og  

 måtter, eller som erstatter originalt monteret udstyr, fx ved ombytning af  

 fælge og dæk eller bilradio.
 Fritaget for afgift er endvidere sådanne arbejdsydelser, som forhandleren  

 udfører eller lader andre udføre på et nyt køretøj, fx supplerende  

 rustbeskyttelse eller montering af skydetag, sidevinduer (i varebiler),  

 anhængertræk og gasanlæg.
 Særlige garantiordninger for et nyt køretøj eller for udførte arbejder på  

 dette er omfattet af fritagelsesbestemmelsen om ekstraudstyr, medmindre  

 garantien ydes af køretøjets fabrikations eller importørvirksomhed.
 Den samlede aftale vedrørende køb af køretøj og udstyr mm. skal  

 specificeres i salgsdokumenterne i overensstemmelse med de herom almindeligt  

 gældende regler.
Leverancer fra fabrikations- eller importørvirksomheden Den ny fritagelsesbestemelse om ekstraudstyr omfatter ikke fabriksmonteret  

 udstyr, eller udstyr og arbejdsydelser, som på anden måde følger med et nyt  

 køretøj ved levering fra importør til forhandler.
 Fritagelsesbestemmelsen kan heller ikke bringes i anvendelse på ordninger  

 i importør- eller forhandlerregi med levering på landsbasis af udstyr eller  

 arbejdsydelser til en bestemt model, hvis ordningen indebærer, at alle eller  

 så godt som alle nye køretøjer af den pågældende model derved reelt får  

 udvidet sit standardudstyr.
 Ordninger af denne karakter er ikke forenelige med kravet om, at der skal  

 foreligge særskilt aftale om leverancerne mellem forhandler og bilkøber.
Køretøjer med standardpris Hvis ekstraudstyr er anmeldt med standardpris, anvendes denne pris som  

 afgiftspligtig værdi.
 Hvis ekstraudstyret ikke er anmeldt med standardpris (ikke er optaget på  

 de blå blade i standardprisfortegnelsen), tillægges den faktiske betaling for  

 ekstraudstyret, dvs prisen efter fradrag af eventuelle rabatter på udstyret.
Køretøjer uden standardpris Ved fastsættelse af vurderingspriser for nye køretøjer uden standardpris,  

 indgår ekstraudstyret med den fulde værdi (listepris) og altså uden hensyn  

 til eventuelle rabatter.
Ændring af et nyt køretøj 1. Udstyr eller arbejdsydelser, hvis montering eller  

 udførelse er nødvendig for at opnå en anden anvendelse af et nyt køretøj end  

 den , der følger køretøjets afgiftsberigtigelse, kan ikke holdes uden for  

 afgiftsberegningen.
 Det drejer sig eksempelvis om campingindbygningssæt til montering i busser  

 eller i biler af kassevognstype og hele campingkasser til montering på  

 ladvogne eller på biler af pick up type.
Der skal i sådanne tilfælde betales afgift af køretøjet i den stand, hvori  

 det skal registreres.
Det betyder, at der også skal betales afgift af det  

 udstyr, der er nødvendig for ibrugtagningen af køretøjet.
 Den ny fritagelsesbestemmelse om ekstraudstyr kan heller ikke bruges på  

 udgifterne til ombygning af nye biler af stationcar type til varebiler.
 Personsidevogne til motorcykler er omfattet af afgiftspligten, medens  

 sidevogne til godstransport som hidtil er fritaget for afgift.
 2. Monteres der i øvrigt ekstraudstyr eller udføres  

 der tekniske ændringer på et køretøj i et omfang, så det mister sin  

 afgiftsmæssige identitet, skal køretøjet afgiftsberigtiges i den stand, hvori  

 det fremtræder efter ombygningen.
Den ny bestemmelse om afgiftsfrit ekstraudstyr omfatter således ikke  

 ombygning af motoren i et nyt køretøj, fx ved udskiftning af cylindre  

 (motorcykler) eller topstykker.
Bestemmelsen omfatter heller ikke montering  

 af motor eller væsentlige karosseridele fra anden model eller type.
 Nye biler, der ombygges ved anvendelse af omfattende karrosseribyggesæt  

 fra forskellige specialfabrikker, skal afgiftsberigtiges i færdigfremstillet  

 stand.
Sikkerhedsstillelse og henstand med betaling af  

 registreringsafgift Forhøjelse af sikkerhedsstillelse Det beløb på 50 000 kr, som en registreret virksomhed hidtil har stillet  

 som sikkerhed for registreringsafgiften, forhøjes til 200 000 kr.
 Den forhøjede sikkerhed på 200 000 kr. skal være stillet senest den 15  

 februar 1990.
Fuld sikkerhedsstillelse i de første 2 måneder af  

 registreringsperioden Virksomheder, der registreres efter lovens ikrafttræden den 15. februar  

 1990, skal i de første 2 måneder af registreringsperioden stille fuld  

 sikkerhed for registreringsafgiften.
 Dette indebærer, at sådanne virksomheder først får udleveret en  

 tolddataplade efter 2 måneders forløb.
Der indføres samtidig en særlig ordning for nye virksomheder, der anmelder  

 sig til registrering hos toldvæsenet.
I de første 2 måneder vil afgiften af  

 køretøjer, som ønskes registreret hos politiet, blive afskrevet på den  

 stillede sikkerhed på 200 000 kr ved henvendelse på det lokale toldkammer.
 Der indgives sædvanlig anmeldelse om afgiftsberigtigelse af køretøj på  

 toldvæsenets blanket K 1 bilagt køretøjets toldcertifikat, hvorefter  

 toldvæsenet udsteder afgiftsattest til brug ved registreringen efter  

 færdselsloven.
Når sikkerhedsstillelsen er brugt op, skal der stilles yderligere  

 sikkerhed eller afdrages på afgiftsskylden.
Den for en måned skyldige afgift  

 skal i øvrigt være betalt til toldvæsenet senest den 20. i den fjerde måned  

 efter afgiftsperioden.
 I de første 2 måneder skal virksomheden ikke afgive afgiftsangivelse.
 Først efter udløbet af 2 måndeders perioden kan den ny virksomhed fuldt ud  

 overgå til at afregne registreringsafgift efter de regler, der gælder for  

 registrerede virksomheder.
Kreditbegrænsning I tilfælde, hvor en virksomhed betaler registreringsafgift for sent, eller  

 hvor der foreligger oplysninger om virksomhedens forhold, der gør det  

 overvejende sandsynligt, at afgiften ikke vil blive betalt rettidigt, kan  

 toldvæsenet forkorte virksomhedens afgiftsperiode og/eller pålægge  

 virksomheden en kortere betalingsfrist.
 Toldvæsenet kan under samme betingelser kræve, at virksomheden stiller  

 fuld sikkerhed for registreringsafgiftens betaling.
Udvidelse af motornævnet Nævnet har i dag 2 branchekyndige medlemmer.
Det ene medlem er udpeget  

 efter indstilling fra Danmarks Automobilforhandler Forening.
Det andet efter  

 fælles indstilling fra Håndværksrådet og Industrirådet.
Sidstnævnte er medlem  

 af Industrirådet.
 Efter ønske fra Håndværksrådet udvides nævnet med yderligere et  

 branchekyndigt medlem, således at rådet får en selvstændig indstillingsret.
 Begrundelsen for udvidelsen har været, at nævnet afgør en del sager, som  

 berører virksomheder organiseret under Håndværksrådet, bl a om køretøjer, der  

 ombygges.
 Nævnets kompetence er endvidere udvidet som følge af udskillelsen af  

 campingbiler til særskilt beskatning.
Ikrafttrædelsesbestemmelser Loven træder i kraft den 15 februar 1990.
 Der er fastsat følgende regler om ikrafttrædelsen:
 Afgiftslettelsen for campingbiler og de ændrede regler om ekstraudstyr til  

 nye køretøjer finder anvendelse på køretøjer, som fra den 15 februar 1990  

 anmeldes til registrering hos politiet mod fremlæggelse af certifikat  

 (»Certifikat-køretøjer«), eller fra denne dato anmeldes til  

 ekspedition hos toldvæsenet med henblik på udstedelse af afgiftsattest eller  

 toldattest til brug ved registreringen (»Attest-køretøjer«).
 De skærpede regler om automobilforhandlernes sikkerhedsstillelse - mindst  

 200 000 kr. - skal være opfyldt senest den 15. februar 1990. Der skal således  

 for virksomheder, der er registreret hos toldvæsenet før den 15. februar  

 1990, og som ikke allerede opfylder det ny minimumskrav, stilles yderligere  

 sikkerhed for afgiften.
 De nye regler om, at nye forhandlere skal stille fuld sikkerhed for  

 afgiften de to første måneder, finder anvendelse på virksomheder, der  

 regisdtreres hos toldvæsenet fra den 15 februar 1990. Sikkerhedsstillelsen  

 skal være på mindst 200 000 kr.
Yderligere oplysninger Hvis De ønsker yderligere oplysninger om de nye bestemmelser eller ønsker  

 at drøfte konsekvenserne af disse for netop Deres virksomhed, bedes De rette  

 henvendelse til Deres distriktstoldkammer.
