Nr LSF 122 Forslag til Lov om ændring af lov om aktieselskaber og lov om visse  

 selskabers aflæggelse af årsregnskab m.v. (Statslige aktieselskaber) Fremsat af erhvervsministeren (Mimi Jakobsen) den 18. januar 1995 Vedtaget ved tredjebehandling den 2. juni 1995 Lov nr. 365 af 14/06/1995 § 1 I lov om aktieselskaber, jf. lovbekendtgørelse nr. 572 af 24. juni 1994,  

 foretages følgende ændringer:
 1. Efter § 2 indsættes i kapitel 1:
»§ 2 a.
Et aktieselskab er et statsligt aktieselskab, når den  

 danske stat har samme forbindelse til selskabet, som et moderselskab har til  

 et datterselskab, jf. § 2.« 2. I § 6 c, stk. 4, og § 29, stk. 2, ændres »§  

 73, stk. 5« til: »§ 73, stk. 6«.
 3. I § 51, stk. 3, § 56, stk. 5, og § 76, stk. 3, 1.  

 pkt., indsættes efter »Københavns Fondsbørs«: »og i  

 statslige aktieselskaber«.
 4. I § 56 indsættes efter stk. 5 som nyt stykke:
»Stk. 6. Bestyrelsens forretningsorden i statslige  

 aktieselskaber skal inden 4 uger efter udfærdigelsen indsendes til Erhvervs-  

 og Selskabsstyrelsen.
Samme frist gælder, når et aktieselskab bliver et  

 statsligt aktieselskab efter § 2 a eller der sker ændringer i  

 forretningsordenen.« 5. I § 73 indsættes efter stk. 2 som nyt stykke:
»Stk. 3. I statslige aktieselskaber skal indkaldelsen  

 indeholde samtlige forslag, der skal behandles på generalforsamlingen, og i  

 forbindelse med ekstraordinære generalforsamlinger tillige årsagen hertil.  

 Indkaldelsen skal indsendes til Erhvervs- og Selskabsstyrelsen senest  

 samtidig med, at den bekendtgøres for aktionærerne.« Stk. 3-5 bliver herefter stk. 4-6.
 6. I § 75, stk. 3, indsættes efter 1. pkt. som nyt punktum:
»For statslige aktieselskaber skal en bekræftet udskrift senest  

 samtidig hermed indsendes til Erhvervs- og Selskabsstyrelsen.« 7. Efter § 157 a indsættes som nye paragraffer:
»§ 157 b.
Statslige aktieselskaber skal straks give  

 meddelelse til Erhvervs- og Selskabsstyrelsen om væsentlige forhold, der  

 vedrører selskabet og kan antages at få betydning for selskabets fremtid,  

 medarbejdere, aktionærer og kreditorer.
§ 157 c.
Erhvervs- og Selskabsstyrelsen fastsætter nærmere  

 bestemmelse om indsendelse af meddelelser fra statslige aktieselskaber og om  

 offentliggørelse heraf.« 8. I § 161, stk. 1, ændres »§ 56, stk. 2,» til:  

 »§ 56, stk. 2 og 6,», og efter »§ 153« indsættes: »,  

 § 157 b«.
§ 2 I lov om visse selskabers aflæggelse af årsregnskab m.v., jf.  

 lovbekendtgørelse nr. 574 af 24. juni 1994, foretages følgende ændringer:
 1. I § 1, stk. 2, indsættes efter nr. 10:
 »11) Statslige aktieselskaber:
Aktieselskaber omfattet af aktieselskabslovens § 2 a.« 2. I § 2 a, stk. 1, indsættes efter »Et  

 selskab,»: »der ikke er et statsligt aktieselskab, eller«.
 3. I § 2 c, stk. 1, indsættes efter »Et moderselskab i  

 en koncern,»: »hvor ingen af koncernvirksomhederne er statslige  

 aktieselskaber, eller«.
 4. I § 5 indsættes som stk. 3:
»Stk. 3. Et statsligt aktieselskab skal udarbejde en  

 finansieringsanalyse, der som minimum viser, hvorledes og med hvilke beløb  

 årets likviditetsstrømme er tilført selskabet og anvendt af dette til  

 drifts-, investerings- og finansieringsaktiviteter.
Selskabet kan undlade at  

 udarbejde finansieringsanalysen i sit årsregnskab, hvis denne er indeholdt i  

 et koncernregnskab, der omfatter selskabet, og der oplyses herom i  

 årsregnskabet.« 5. I § 51 a indsættes efter »Selskaber,»:  

 »der er statslige aktieselskaber, eller«.
6. I kapitel 7 indsættes i kapiteloverskriften efter  

 »Årsberetning«: »m.v.« 7. I § 56, stk. 3, indsættes efter »I selskaber,  

 som«: »er statslige aktieselskaber, eller«.
 8. Efter § 56 indsættes som ny paragraf i kapitel 7:
»§ 56 a.
Statslige aktieselskaber skal udarbejde en  

 halvårsrapport, som dækker de første seks måneder af selskabets regnskabsår.
Stk. 2. Halvårsrapporten skal opstilles på overskuelig måde og  

 indeholde oplysning om størrelsen af periodens nettoomsætning, resultat af  

 ordinær primær drift, resultat af finansielle poster, resultat af  

 ekstraordinære poster og resultat efter skat.
Halvårsrapporten skal endvidere  

 indeholde oplysning om størrelsen af balancesummen, størrelsen af periodens  

 væsentlige investeringer i materielle anlægsaktiver og de nøgletal, som efter  

 selskabets forhold er nødvendige. § 54 finder tilsvarende anvendelse for  

 halvårsrapporten.
Ud for hvert beløb skal angives de tilsvarende beløb for  

 samme periode det foregående år.
Stk. 3. Halvårsrapporten skal endvidere indeholde en pålidelig  

 redegørelse for udviklingen i selskabets økonomiske aktiviteter og forhold.  

 Desuden skal halvårsrapporten indeholde en redegørelse for selskabets  

 forventede udvikling.
Har selskabets bestyrelse i den pågældende periode  

 truffet væsentlige beslutninger, skal halvårsrapporten indeholde oplysninger  

 herom.
Stk. 4. Halvårsrapporten for et moderselskab skal indeholde  

 oplysning om koncernen som helhed i overensstemmelse med reglerne i stk.  

 1-3.« 9. I § 61 e, stk. 3, 2. pkt., og indsættes efter  

 »aktieselskaber,»: »der er statslige aktieselskaber,  

 eller«.
 10. I § 62, stk. 1, 2. pkt., indsættes efter  

 »aktieselskaber,»: »der er statslige aktieselskaber,  

 eller«.
 11. I § 62, stk. 1, indsættes som 4. pkt.:
»Statslige aktieselskaber skal til de af pressens repræsentanter, der  

 anmoder herom, sende et eksemplar af årsregnskabet m.v., når dette er  

 godkendt.« 12. I § 62 indsættes efter stk. 3 som nyt stykke:
»Stk. 4. Statslige aktieselskaber skal indsende en bekræftet  

 kopi af selskabets halvårsrapport til Erhvervs- og Selskabsstyrelsen, således  

 at den er modtaget i styrelsen inden 8 uger efter udløbet af den pågældende  

 6-måneders-periode, jf. § 56 a.« Stk. 4-6 bliver herefter stk. 5-7.
 13. I § 62, stk. 4, der bliver stk. 5, og § 64, stk.  

 1, indsættes fire steder efter »årsregnskaber m.v.«: »og  

 halvårsrapporter for statslige aktieselskaber«.
 14. I § 63 a, stk. 1, 2. pkt., ændres »§ 62, stk. 5 og  

 6,» til: »§ 62, stk. 6 og 7,», og i § 63 a, stk. 4,  

 ændres »§ 62, stk. 4,» til: »§ 62, stk. 5,».
 15. I § 65, stk. 1, ændres »§ 62, stk. 1-3« til:  

 »§ 62, stk. 1-4«.
§ 3 Stk. 1. Loven træder i kraft den 1. juli 1995.
 Stk. 2. Forslag til revision af loven fremsættes for Folketinget i  

 folketingsåret 1995-96.
Stk. 3. Aktieselskabslovens § 76, stk. 3, 1. pkt., som ændret ved  

 denne lovs § 1, nr. 3, finder anvendelse for generalforsamlinger, der  

 afholdes 1. oktober 1995 eller senere.
Eksisterende statslige aktieselskaber  

 skal indsende bestyrelsens forretningsorden til Erhvervs- og  

 Selskabsstyrelsen inden 4 uger efter lovens ikrafttræden.
 Stk. 4. Bestemmelserne i § 2 finder anvendelse for regnskabsår,  

 der afsluttes den 1. juli 1995 eller senere.
§ 4 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som landsdelenes  

 særlige forhold tilsiger.
Oprindeligt fremsat forslag § 1 I lov om aktieselskaber, jf. lovbekendtgørelse nr. 572 af 24. juni 1994,  

 foretages følgende ændringer:
 1. Efter § 2 indsættes i kapitel 1:
»§ 2 a.
Et aktieselskab er et statsligt aktieselskab, når den  

 danske stat har samme forbindelse til selskabet, som et moderselskab har til  

 et datterselskab, jf. § 2.«.
 2. I § 51, stk. 3, § 56, stk. 5, og § 76, stk. 3, 1.  

 pkt., indsættes efter »Københavns Fondsbørs«: »og i  

 statslige aktieselskaber«.
§ 2 I lov om visse selskabers aflæggelse af årsregnskab m.v., jf.  

 lovbekendtgørelse nr. 574 af 24. juni 1994, foretages følgende ændringer:
 1. I § 1, stk. 2, indsættes efter nr. 10:
 »11) Statslige aktieselskaber:
 Aktieselskaber omfattet af aktieselskabslovens § 2 a.«.
 2. I § 2 a, stk. 1, indsættes efter »Et  

 selskab,»: »der ikke er et statsligt aktieselskab, eller«.
 3. I § 2 c, stk. 1, indsættes efter »Et moderselskab i  

 en koncern,»: »hvor ingen af koncernvirksomhederne er statslige  

 aktieselskaber, eller«.
 4. I § 5 indsættes som stk. 3:
»Stk. 3. Et statsligt aktieselskab skal udarbejde en  

 finansieringsanalyse, der som minimum viser, hvorledes og med hvilke beløb  

 årets likviditetsstrømme er tilført selskabet og anvendt af dette til  

 drifts-, investerings- og finansieringsaktiviteter.
Selskabet kan undlade at  

 udarbejde finansieringsanalysen i sit årsregnskab, hvis denne er indeholdt i  

 et koncernregnskab, der omfatter selskabet, og der oplyses herom i  

 årsregnskabet.«.
 5. I § 51 a, indsættes efter »Selskaber,»:  

 »der er statslige aktieselskaber, eller«.
 6. I § 56, stk. 3, indsættes efter »I selskaber,  

 som«: »er statslige aktieselskaber, eller«.
 7. I § 61 e, stk. 3, 2. pkt, indsættes efter  

 »aktieselskaber,»: »der er statslige aktieselskaber,  

 eller«.
 8. I § 62, stk. 1, 2. pkt., indsættes efter  

 »aktieselskaber,»: »der er statslige aktieselskaber,  

 eller«.
 9. I § 62, stk. 1, indsættes som 4. pkt:
 »Statslige aktieselskaber skal til de af pressens repræsentanter, der  

 anmoder herom, sende et eksemplar af årsregnskabet m.v., når dette er  

 godkendt.«.
§ 3 Stk. 1. Loven træder i kraft den 1. juli 1995.
 Stk. 2. Aktieselskabslovens § 76, stk. 3, 1.pkt., som affattet ved  

 denne lovs § 1, nr. 2, finder anvendelse for generalforsamlinger, der  

 afholdes 1. oktober 1995 eller senere.
 Stk. 3. Bestemmelserne i § 2 finder anvendelse for regnskabsår,  

 der afsluttes den 1. juli 1995 eller senere.
§ 4 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som landsdelenes  

 særlige forhold tilsiger.
Bemærkninger til lovforslaget Almindelige bemærkninger 1. Indledning Gennem de senere år har staten i stigende omfang benyttet sig af  

 aktieselskabsformen til løsning af forskellige drifts- eller anlægsopgaver.  

 Dette har medført et øget antal statslige aktieselskaber.
Debatten om de statslige aktieselskabers forhold er som følge heraf  

 intensiveret.
Dette gælder også debatten i Folketinget, som senest drøftede  

 de statslige selskabers forhold den 13. januar 1994 i forbindelse med første  

 behandlingen af beslutningsforslag nr.
B 37 om krav til statslige selskaber.
Et af de spørgsmål, som debatten har drejet sig om, er, hvorvidt de  

 statslige aktieselskaber skal undergives en særlig regulering.
Efter den  

 gældende retstilstand er de statslige aktieselskaber som udgangspunkt alene  

 reguleret af aktieselskabslovens og årsregnskabslovens bestemmelser for  

 ikke-børsnoterede selskaber.
I visse tilfælde er der dog nogle bestemmelser i  

 oprettelsesloven for det enkelte statslige aktieselskab, der fraviger de  

 almindelige regler i aktieselskabsloven og årsregnskabsloven.
2. Baggrund Forslaget skal ses som et resultat af regeringens overvejelser vedrørende  

 de statslige aktieselskaber.
Disse overvejelser har taget udgangspunkt i  

 professor, dr.jur.
Erik Werlauffs redegørelse til Erhvervs- og  

 Selskabsstyrelsen om statslige aktieselskaber, december 1992, og  

 Finansministeriets redegørelse om erfaringer med statslige aktieselskaber,  

 november 1993.
 Det er regeringens opfattelse, at der bør stilles samme krav til de  

 statslige aktieselskabers ledelse og årsregnskaber, som stilles til de  

 børsnoterede selskaber i aktieselskabsloven og årsregnskabsloven. Ønsket om  

 at indføre tilsvarende bestemmelser for de statslige aktieselskaber skal ses  

 dels i lyset af de statslige aktieselskabers størrelse og dermed  

 samfundsøkonomiske betydning, dels i lyset af befolkningens berettigede  

 interesse i at kunne følge de statslige aktieselskabers driftsresultater og  

 udvikling.
3. Lovforslagets indhold I lovforslaget foreslås begrebet statsligt aktieselskab defineret som et  

 aktieselskab, hvori staten har bestemmende indflydelse.
Med forslaget udvides  

 en række bestemmelser for børsnoterede aktieselskaber i aktieselskabsloven,  

 årsregnskabsloven og anden lovgivning til også at gælde for statslige  

 aktieselskaber.
 Det drejer sig bl. a. om:
 Aktieselskabsloven:
- forbud mod arbejdende bestyrelsesformænd, - mindstekrav til bestyrelsens forretningsorden, - adgang for aktionærer til at stille skriftlige spørgsmål i forbindelse  

 med generalforsamlingen.
 Årsregnskabsloven:
- oplysning i årsregnskabet om honorar til den revisionsvirksomhed, der  

 forestår den lovpligtige revision, - omtale i årsberetningen af årets resultat i forhold til offentliggjorte  

 forventninger hertil, - oplysning i årsberetningen om bestyrelsesmedlemmers og direktørers andre  

 ledelseshverv i danske selskaber, - indsendelse af årsregnskab straks efter generalforsamlingens  

 godkendelse, og senest 5 måneder efter regnskabsårets udgang.
 Børslovgivningen:
- krav om udarbejdelse af finansieringsanalyse i tilknytning til  

 årsregnskabet, - tilsendelse af årsregnskabet til pressens repræsentanter efter  

 anmodning.
4. Høring Lovforslaget har været sendt i høring hos Advokatrådet, AMP-samarbejdet,  

 Amtsrådsforeningen i Danmark, Arbejderbevægelsens Erhvervsråd,  

 Arbejdsmarkedets Tillægspension, Arbejdsmarkedspensionsrådet,  

 Arbejdsministeriet, Assurandør-Societetet, Boligministeriet, Danmarks  

 Nationalbank, Danmarks Rederiforening, Danmarks Skibskreditfond, Danmarks  

 Skibsmæglerforening, Dansk Arbejdsgiverforening, Dansk  

 Ejendomsmæglerforening, Dansk Handel- og Service, Dansk Industri, Dansk  

 Ingeniørforening, Dansk Standard, Danske Andelsselskaber, Danske  

 Investerinsforeningers Fællesrepræsentation, Den Danske  

 Finansanalytikerforening, Det Danske Handelskammer, Det Kooperative  

 Fællesforbund, Det Økonomiske Råds Sekretariat, Entreprenørforeningen,  

 Erhvervenes Eksportfremme Sekretariat, FDB, Finansministeriet, Finansrådet,  

 Forbrugerrådet, Foreningen af Danske Børsmæglerselskaber, Foreningen af  

 JAK-Andelskasser, Foreningen af Lokale Pengeinstitutter, Foreningen af  

 Registrede Revisorer, Foreningen af Statsautoriserede Revisorer, Foreningen  

 Danske Revisorer, Forskningsministeriet, Forsvarsministeriet, Funktionærernes  

 og Tjenestemændenes Fællesråd, Garantifonden for Danske Optioner og Futures,  

 Håndværksrådet, Indenrigsministeriet, Ingeniør-Sammenslutningen,  

 Justitsministeriet, Kirkeministeriet, Kommunernes Landsforening,  

 Kulturministeriet, Københavns Fondsbørs, Landbrugs- og Fiskeriministeriet,  

 Landbrugsrådet, Landsorganisationen i Danmark, Liberale Erhvervs Råd,  

 Lønmodtagernes Dyrtidsfond, Miljø- og Energiministeriet, Ministeriet for  

 udviklingsbistand, Realkreditrådet, Rigsrevisionen, Skatteministeriet,  

 Skibsværftsforeningen, Socialministeriet, Statsministeriet,  

 Sundhedsministeriet, Trafikministeriet, Udenrigsministeriet,  

 Undervisningsministeriet, Værdipapircentralen og Økonomiministeriet.
5. Økonomiske og administrative konsekvenser af lovforslaget Lovforslaget forventes ikke at få administrative eller økonomiske  

 konsekvenser for staten eller kommunerne.
6. Konsekvenser for erhvervslivet Lovforslaget vil medføre øgede oplysningsforpligtelser m.v. for de  

 statslige aktieselskaber.
For den øvrige del af erhvervslivet vil forslaget  

 ikke have andre konsekvenser end muligheden for større indseende med de  

 statslige aktieselskabers virksomhed.
Bemærkninger til lovforslagets enkelte bestemmelser Til § 1 Til nr. 1.
 I bestemmelsen foreslås begrebet statsligt aktieselskab defineret som et  

 selskab, der i medfør af aktieselskabslovens § 2 ville være et datterselskab  

 af staten, hvis staten var et aktieselskab.
 Ved afgørelsen af, om et selskab er et statsligt aktieselskab, skal der  

 således lægges vægt på samme forhold som ved afgørelsen af, om et selskab er  

 et datterselskab.
 Reglerne vil for hovedpartens vedkommende også blive fulgt af den  

 selvstændige offentlige virksomhed Post Danmark, jf. det fremsatte forslag  

 til lov om Post Danmark med tilhørende bemærkninger.
 Til nr. 2.
 Med den foreslåede tilføjelse indføres der for statslige aktieselskaber  

 forbud mod arbejdende bestyrelsesformænd, mindstekrav til bestyrelsens  

 forretningsorden og adgang for aktionærerne til at stille forudgående  

 skriftlige spørgsmål til bestyrelse og direktion i forbindelse med  

 generalforsamlinger.
Til § 2 Til nr. 1.
 Det er fundet hensigtsmæssigt i årsregnskabsloven at henvise til  

 definitionen på et statsligt aktieselskab i aktieselskabslovens § 2 a.
 Til nr. 2.
 Det foreslås, at statslige aktieselskaber, tilsvarende hvad der gælder for  

 børsnoterede selskaber, ikke kan undlade at udarbejde delkoncernregnskab.
 Til nr. 3.
Forslaget medfører, at koncerner, hvori indgår et statsligt aktieselskab,  

 ikke kan undlade at udarbejde koncernregnskab i medfør af  

 undtagelsesbestemmelsen i § 2 c for mindre koncerner.
På dette område gælder  

 herefter samme regler, som i dag gælder for koncerner, hvori indgår et  

 børsnoteret selskab.
 Til nr. 4.
 Bestemmelsen svarer til de krav, der stilles til børsnoterede selskaber i  

 »Oplysningsforpligtelser for udstedere af børsnoterede  

 værdipapirer« § 15, stk. 4.
Forslaget indebærer, at analysen skal vise pengestrømmene i selskabet.
Som  

 bestemmelsen er formuleret, er der tale om et minimumskrav, men opbygningen  

 og specifikationsgraden må dog følge de almindelige, kendte normer.  

 Finansieringsanalysen kan således udarbejdes efter såvel »den direkte  

 metode« som »den indirekte metode«.
 Placeringen i årsregnskabslovens § 5 betyder, at kravet om  

 finansierings-analyser også gælder for koncernregnskaber, da § 10, stk. 1, i  

 bekendtgørelse om opstilling af årsregnskab m.v. henviser til  

 årsregnskabslovens § 5.
 Er der udarbejdet en finansieringsanalyse i koncernregnskabet, kan  

 selskabet undlade at udarbejde finansieringsanalyse i sit årsregnskab.
 Til nr. 5.
 Ændringen af bestemmelsen medfører, at statslige aktieselskaber uanset  

 størrelse også er forpligtet til at specificere revisors honorar for såvel  

 lovpligtig revision som for andre ydelser leveret af revisor.
 Til nr. 6.
Det foreslås, at de statslige aktieselskabers årsberetning skal indeholde  

 omtale af årets resultat i forhold til de forventninger, som selskabet måtte  

 have offentliggjort.
Eventuelle afvigelser skal begrundes.
Endelig skal  

 selskabets bestyrelses- og direktionsmedlemmers ledelseshverv i andre danske  

 aktieselskaber omtales.
 Til nr. 7.
 Efter bestemmelsen i årsregnskabslovens § 61 e, stk. 3, 2. pkt. skal der i  

 et børsnoteret selskab inden 8 dage efter revisors meddelelse om sin  

 fratræden indkaldes til ekstraordinær generalforsamling med henblik på valg  

 af ny revisor.
 Til nr. 8.
 Den foreslåede tilføjelse til årsregnskabslovens § 62, stk. 1, 2. pkt.,  

 medfører, at årsregnskaber for statslige aktieselskaber skal indsendes til  

 Erhvervs- og Selskabsstyrelsen straks efter generalforsamlingens godkendelse  

 og senest 5 måneder efter regnskabsårets udgang.
 Til nr. 9.
 Under hensyn til den brede samfundsinteresse, der er om de statslige  

 aktieselskaber, og for at øge gennemsigtigheden med hensyn til disse  

 selskabers forhold, foreslås det, at pressens repræsentanter på tilsvarende  

 måde, som gælder for de børsnoterede selskaber, kan rekvirere et eksemplar af  

 det statslige aktieselskabs årsregnskab m.v., dvs. inklusive årsberetning og  

 et eventuelt koncernregnskab, dog først når årsregnskabet er godkendt.
Til § 3 Det foreslås i stk. 1 , at loven træder i kraft den 1. juli 1995.
 I stk. 2 foreslås det, at aktionærernes ret til at stille  

 skriftlige spørgsmål inden for de sidste 3 måneder før generalforsamlingen,  

 finder anvendelse for generalforsamlinger, der afholdes den 1. oktober 1995  

 eller senere, således at det sikres, at svarpligten for skriftlige spørgsmål  

 kun gælder spørgsmål stillet efter lovens ikrafttræden.
 Efter stk. 3 skal kravene til de statslige aktieselskabers  

 regnskabsaflæggelse og indsendelse af årsregnskab m.v. først finde anvendelse  

 for regnskabsår, der afsluttes den 1. juli 1995 eller senere.
Efter 2. behandling den 31. maj 1995 § 1 I lov om aktieselskaber, jf. lovbekendtgørelse nr. 572 af 24. juni 1994,  

 foretages følgende ændringer:
 1. Efter § 2 indsættes i kapitel 1:
»§ 2 a.
Et aktieselskab er et statsligt aktieselskab, når den  

 danske stat har samme forbindelse til selskabet, som et moderselskab har til  

 et datterselskab, jf. § 2.« 2. I § 6 c, stk. 4, og § 29, stk. 2, ændres »§  

 73, stk. 5« til: »§ 73, stk. 6«.
 3. I § 51, stk. 3, § 56, stk. 5, og § 76, stk. 3, 1.  

 pkt., indsættes efter »Københavns Fondsbørs«: »og i  

 statslige aktieselskaber«.
 4. I § 56 indsættes efter stk. 5 som nyt stykke:
»Stk. 6. Bestyrelsens forretningsorden i statslige  

 aktieselskaber skal inden 4 uger efter udfærdigelsen indsendes til Erhvervs-  

 og Selskabsstyrelsen.
Samme frist gælder, når et aktieselskab bliver et  

 statsligt aktieselskab efter § 2 a eller der sker ændringer i  

 forretningsordenen.« 5. I § 73 indsættes efter stk. 2 som nyt stykke:
»Stk. 3. I statslige aktieselskaber skal indkaldelsen  

 indeholde samtlige forslag, der skal behandles på generalforsamlingen, og i  

 forbindelse med ekstraordinære generalforsamlinger tillige årsagen hertil.  

 Indkaldelsen skal indsendes til Erhvervs- og Selskabsstyrelsen senest  

 samtidig med, at den bekendtgøres for aktionærerne.« Stk. 3-5 bliver herefter stk. 4-6.
 6. I § 75, stk. 3, indsættes efter 1. pkt. som nyt punktum:
»For statslige aktieselskaber skal en bekræftet udskrift senest  

 samtidig hermed indsendes til Erhvervs- og Selskabsstyrelsen.« 7. Efter § 157 a indsættes som nye paragraffer:
»§ 157 b.
Statslige aktieselskaber skal straks give  

 meddelelse til Erhvervs- og Selskabsstyrelsen om væsentlige forhold, der  

 vedrører selskabet og kan antages at få betydning for selskabets fremtid,  

 medarbejdere, aktionærer og kreditorer.
§ 157 c.
Erhvervs- og Selskabsstyrelsen fastsætter nærmere  

 bestemmelse om indsendelse af meddelelser fra statslige aktieselskaber og om  

 offentliggørelse heraf.« 8. I § 161, stk. 1, ændres »§ 56, stk. 2,» til:  

 »§ 56, stk. 2 og 6,», og efter »§ 153« indsættes: »,  

 § 157 b«.
§ 2 I lov om visse selskabers aflæggelse af årsregnskab m.v., jf.  

 lovbekendtgørelse nr. 574 af 24. juni 1994, foretages følgende ændringer:
 1. I § 1, stk. 2, indsættes efter nr. 10:
 »11) Statslige aktieselskaber:
Aktieselskaber omfattet af aktieselskabslovens § 2 a.« 2. I § 2 a, stk. 1, indsættes efter »Et  

 selskab,»: »der ikke er et statsligt aktieselskab, eller«.
 3. I § 2 c, stk. 1, indsættes efter »Et moderselskab i  

 en koncern,»: »hvor ingen af koncernvirksomhederne er statslige  

 aktieselskaber, eller«.
 4. I § 5 indsættes som stk. 3:
»Stk. 3. Et statsligt aktieselskab skal udarbejde en  

 finansieringsanalyse, der som minimum viser, hvorledes og med hvilke beløb  

 årets likviditetsstrømme er tilført selskabet og anvendt af dette til  

 drifts-, investerings- og finansieringsaktiviteter.
Selskabet kan undlade at  

 udarbejde finansieringsanalysen i sit årsregnskab, hvis denne er indeholdt i  

 et koncernregnskab, der omfatter selskabet, og der oplyses herom i  

 årsregnskabet.« 5. I § 51 a indsættes efter »Selskaber,»:  

 »der er statslige aktieselskaber, eller«.
6. I kapitel 7 indsættes i kapiteloverskriften efter  

 »Årsberetning«: »m.v.« 7. I § 56, stk. 3, indsættes efter »I selskaber,  

 som«: »er statslige aktieselskaber, eller«.
 8. Efter § 56 indsættes som ny paragraf i kapitel 7:
»§ 56 a.
Statslige aktieselskaber skal udarbejde en  

 halvårsrapport, som dækker de første seks måneder af selskabets regnskabsår.
Stk. 2. Halvårsrapporten skal opstilles på overskuelig måde og  

 indeholde oplysning om størrelsen af periodens nettoomsætning, resultat af  

 ordinær primær drift, resultat af finansielle poster, resultat af  

 ekstraordinære poster og resultat efter skat.
Halvårsrapporten skal endvidere  

 indeholde oplysning om størrelsen af balancesummen, størrelsen af periodens  

 væsentlige investeringer i materielle anlægsaktiver og de nøgletal, som efter  

 selskabets forhold er nødvendige. § 54 finder tilsvarende anvendelse for  

 halvårsrapporten.
Ud for hvert beløb skal angives de tilsvarende beløb for  

 samme periode det foregående år.
Stk. 3. Halvårsrapporten skal endvidere indeholde en pålidelig  

 redegørelse for udviklingen i selskabets økonomiske aktiviteter og forhold.  

 Desuden skal halvårsrapporten indeholde en redegørelse for selskabets  

 forventede udvikling.
Har selskabets bestyrelse i den pågældende periode  

 truffet væsentlige beslutninger, skal halvårsrapporten indeholde oplysninger  

 herom.
Stk. 4. Halvårsrapporten for et moderselskab skal indeholde  

 oplysning om koncernen som helhed i overensstemmelse med reglerne i stk. 1 og  

 2.« 9. I § 61 e, stk. 3, 2. pkt., og indsættes efter  

 »aktieselskaber,»: »der er statslige aktieselskaber,  

 eller«.
 10. I § 62, stk. 1, 2. pkt., indsættes efter  

 »aktieselskaber,»: »der er statslige aktieselskaber,  

 eller«.
 11. I § 62, stk. 1, indsættes som 4. pkt.:
»Statslige aktieselskaber skal til de af pressens repræsentanter, der  

 anmoder herom, sende et eksemplar af årsregnskabet m.v., når dette er  

 godkendt.« 12. I § 62 indsættes efter stk. 3 som nyt stykke:
»Stk. 4. Statslige aktieselskaber skal indsende en bekræftet  

 kopi af selskabets halvårsrapport til Erhvervs- og Selskabsstyrelsen, således  

 at den er modtaget i styrelsen inden 8 uger efter udløbet af den pågældende  

 6-måneders-periode, jf. § 56 a.« Stk. 4-6 bliver herefter stk. 5-7.
 13. I § 62, stk. 4, der bliver stk. 5, og § 64, stk.  

 1, indsættes fire steder efter »årsregnskaber m.v.«: »og  

 halvårsrapporter for statslige aktieselskaber«.
 14. I § 63 a, stk. 1, 2. pkt., ændres »§ 62, stk. 5 og  

 6,» til: »§ 62, stk. 6 og 7,», og i § 63 a, stk. 4,  

 ændres »§ 62, stk. 4,» til: »§ 62, stk. 5,».
 15. I § 65, stk. 1, ændres »§ 62, stk. 1-3« til:  

 »§ 62, stk. 1-4«.
§ 3 Stk. 1. Loven træder i kraft den 1. juli 1995.
 Stk. 2. Forslag til revision af loven fremsættes for Folketinget i  

 folketingsåret 1995-96.
Stk. 3. Aktieselskabslovens § 76, stk. 3, 1. pkt., som affattet  

 ved denne lovs § 1, nr. 3, finder anvendelse for generalforsamlinger, der  

 afholdes 1. oktober 1995 eller senere.
Eksisterende statslige aktieselskaber  

 skal indsende bestyrelsens forretningsorden til Erhvervs- og  

 Selskabsstyrelsen inden 4 uger efter lovens ikrafttræden.
 Stk. 4. Bestemmelserne i § 2 finder anvendelse for regnskabsår,  

 der afsluttes den 1. juli 1995 eller senere.
§ 4 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som landsdelenes  

 særlige forhold tilsiger.
