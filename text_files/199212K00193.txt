Nr LSF 193 Forslag til Lov om ændring af ligningsloven (Genindførelse af fradragsret  

 for repræsentationsudgifter) Fremsat af Ole Donner (FP) Kim Behnke (FP) Kirsten Jacobsen (FP) Pia  

 Kjærsgaard (FP) den 23. februar 1993 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992,  

 foretages følgende ændringer:
 1. § 8, stk. 4, ophæves.
 2. § 9, stk. 3, ophæves.
§ 2 Loven har virkning for repræsentationsudgifter, der afholdes den 1. juli  

 1993 eller senere.
Bemærkninger til lovforslaget 1. Lovforslagets formål Lovforslaget går ud på at genindføre fuldt skattemæssigt fradrag for  

 repræsentationsudgifter.
 Dette opnås efter lovforslaget ved at genindføre de regler, der på dette  

 område var gældende, før Folketinget vedtog lov nr. 534 af 13. december 1985.  

 Denne lov begrænsede fradraget til 25 pct. af de faktiske udgifter fra 1.  

 januar 1987 efter en overgangsperiode i tidsrummet 1. januar-31. december  

 1986, hvor fradraget udgjorde et beløb svarende til 75 pct. af de afholdte  

 udgifter.
2. De nuværende reglers tilblivelse De regler, der gælder i dag, har deres oprindelse i den i mange henseender  

 samfundsødelæggende skattereform, som et flertal af Folketingets partier  

 bestående af de daværende regeringspartier (Det Konservative Folkeparti,  

 Venstre, Centrum-Demokraterne og Kristeligt Folkeparti) aftalte sammen med  

 Socialdemokratiet og Det Radikale Venstre i 1985. Skadevirkningerne har  

 præget det danske samfund lige siden.
 Begrænsningen af repræsentationsfradraget var kun et enkelt, men  

 karakteristisk eksempel på, hvordan flertallet bag skattereformen ikke havde  

 indsigt i konsekvenserne af lovgivningen.
Om Folketingets behandling af lov nr. 534 af 13. december 1985 henvises  

 til lovforslag nr.
L 51, 1985-86. (Lov om ændring af ligningsloven.  

 (Begrænsning af fradrag for repræsentationsudgifter)).
Fremsat 30/10 F. sp. 1232 Som fremsat A. sp. 1223 1. beh. 5/11 sp. 1531 Bet.afg.
B. sp. 339 2. beh. 11/12 sp. 4315 3. beh. 13/12 sp. 4670 Som vedt.
C. sp. 171 I bemærkningerne til denne lov hed det - helt verdensfjernt - bl.a.:
»Selv om man med forslaget begrænser fradraget for omkostninger, der  

 efter de gældende regler er fuldt fradrag for, fordi de anses for  

 driftsomkostninger, er en beskæring af repræsentationsfradraget forsvarlig,  

 når henses til de betydelige fordele, der generelt er forbundet med  

 skattereformen.
Man kan heller ikke se bort fra, at fuld fradragsret for  

 repræsentationsudgifter i visse tilfælde må antages at medvirke til, at  

 udgifterne, der grænser tæt op til privatforbrugsudgifter, kommer til at  

 ligge på et højere niveau, end det er rimeligt og nødvendigt.« Disse lommefilosofiske betragtninger fra den daværende skatteminister  

 kunne i 1985 samle et overvældende politisk flertal.
CD's ordfører, Bente  

 Juncker, (sp. 1534) betegnede forslaget som »et klart  

 misundelsesforslag«, men gav i næste åndedrag tilsagn om sit partis  

 fulde støtte til forslaget.
Socialdemokratiets ordfører, Lykketoft, udtalte  

 bl.a. (sp. 1531), at »i Socialdemokratiet tror vi ikke på de dystre  

 prognoser, der er fremført om, hvor hårdt dette forslag vil ramme  

 restaurationslivet«, den konservative ordfører, Collet, (sp. 1532)  

 udtrykte det »håb, at lovforslaget efter udvalgsbehandlingen vil fremstå  

 i en skikkelse, som branchen og dens medarbejdere og virksomheder kan leve  

 med.« Fremskridtspartiets ordfører, Ove Jensen, udtalte ved 1. behandling (sp.  

 1538) bl.a.:
»Med dette misundelsesforslag bliver der indført et nyt farligt  

 princip i vort indkomstskattesystem.
Det har hidtil været således, at det  

 alene var nettoindtægten, man skulle betale skat af, mens driftsudgifterne  

 selvfølgelig var skattefri.
Med dette forslag har man brudt med dette princip.
Nu er det altså først  

 repræsentationsudgifterne, man er faldet over, men der er jo principielt  

 ingen, der kan vide sig sikker på, hvad det næste er, skatteministeren eller  

 forligspartierne bliver enige om ikke længere er fradragsberettiget. . .
 Det, man opnår med forslaget, er jo, at man ødelægger en hel branche: man  

 ødelægger restaurationsbranchen, men får en masse mennesker i denne branche  

 kastet ud i arbejdsløshed. . .
Vi synes, det er et ganske urimeligt forslag. . .; Fremskridtspartiet  

 stemmer naturligvis imod et sådant forslag.« De henvendelser, Folketingets Skatteudvalg modtog fra blandt andre  

 Centralforeningen af Hotelværter og Restauratører i Danmark, Erhvervenes  

 Skatteudvalg, Industrirådet og Københavns Turistforening, gjorde intet  

 indtryk på Folketingets flertal.
Man ønskede ikke at lytte til advarslerne  

 mod lovens konsekvenser, og ved tredjebehandlingen stemte alene  

 Fremskridtspartiet imod.
Selv CD's Bente Juncker, der betegnede forslaget som  

 et »klart misundelsesforslag« stemte ja ved tredjebehandlingen.
3. Virkningerne af den gældende lovgivning Ingen er i dag i tvivl om, at advarslerne fra Fremskridtspartiet og fra  

 brancheorganisationerne var velbegrundede.
Begrænsningen i fradragsretten for repræsentation har betydet et meget  

 væsentligt indtægtstab især for restaurationserhvervet.
Branchen har mistet  

 meget store dele af sit særdeles vigtige kundeunderlag, nemlig  

 erhvervsvirksomhederne.
 Der er herved sket en stærk vækst i antallet af konkurser og lukninger  

 inden for branchen, ligesom arbejdsløsheden inden for de traditionelle  

 restaurations- og hotelfag er øget markant.
Disse skadevirkninger er alvorlige nok i sig selv.
Men samtidig er der  

 indirekte skadevirkninger, hvoraf blot to skal fremhæves:
a) Når restaurations- og hotelerhvervet ikke er økonomisk velfungerende,  

 er det ikke muligt at tiltrække og fastholde en del af de målgrupper, som er  

 så vigtige for at øge nettoindtægterne ved turismen.
Dette er overordentlig  

 uheldigt netop i en periode, hvor opmærksomheden er stor om Danmarks  

 muligheder som turistland.
Der er i disse år, både i storbyområderne og i de mere udprægede  

 ferieområder, en stigning i antallet af udenlandske turister.
Det hører med  

 til turisters fornøjelser at besøge velfungerende hoteller, kroer og  

 restauranter.
Men disse virksomheder er netop ikke velfungerende, når deres  

 naturlige kundeunderlag af erhvervsvirksomheder er decimeret ved  

 skattereformen.
b) Erhvervsvirksomhedernes naturlige repræsentative aktiviteter begrænses,  

 når deltagerne af deres private midler skal afholde den største del af  

 udgifterne.
Det er klart uhensigtsmæssigt at fratage erhvervsvirksomhederne  

 et enkelt af deres markedsføringsværktøjer, nemlig den repræsentative  

 indsats.
Det forekommer inden for alle erhverv, at mange forretningsaftaler  

 forberedes gennem lang tid og under indsats af mange ressourcer.
Der er en  

 sund tradition for, at man heri også inddrager repræsentative tiltag som  

 f.eks. arbejdsfrokoster.
At det forholder sig sådan, fremgår indirekte af den undtagelse, der er  

 indeholdt i den gældende ligningslov § 8, stk. 4, 2. punktum, hvor den fulde  

 fradragsret blev fastholdt for så vidt angår »udgifter til udenlandske  

 forretningsforbindelsers rejse og ophold, når udgifterne afholdes med det  

 formål at opnå salg af varer eller tjenesteydelser til udlandet.« Denne tilføjelse til lovteksten blev indsat for ikke at skade  

 afsætningsmulighederne for de danske eksporterhverv.
Men det er naturligvis  

 nøjagtig de samme markedsmekanismer, der gør sig gældende ved afholdelse af  

 repræsentationsudgifter til markedsføringsformål over for indenlandske  

 forretningsforbindelser.
Reglen fungerer sådan, at f.eks. en virksomhed på  

 Bornholm gerne må fradrage udgifter til rejse og ophold for en kunde fra  

 Flensborg, der afholdes med det formål at opnå eksportsalg.
Hvis kunden  

 derimod kommer fra Haderslev og vil indkøbe varer til en dansk virksomhed,  

 mistes den fulde fradragsret.
Det politiske flertal bag skattereformen har  

 således fjernet eller begrænset virksomhederns muligheder for normale  

 markedsføringsmæssige indsatser.
Det, der er behov for i dagens Danmark, er  

 hundredvis af initiativer, der trækker i modsat retning: fremmer initiativ og  

 virkelyst, opfordrer til aktivitet, forretningssamkvem, handel og produktion.
 Forslagsstillerne vil med dette forslag indbyde Folketingets øvrige  

 partier til at tage blot et lille skridt, der kan være til gavn for hotel- og  

 restaurationsbranchen i særdeleshed, men også i bred almindelighed hjælpe en  

 lille smule med til øgede erhvervsaktiviteter her i landet.
4. Provenumæssige og administrative konsekvenser a) Konsekvenserne af de hidtidige regler Da Folketinget vedtog den såkaldte skattereform i 1985, havde regeringen  

 kun meget upræcise skøn over de provenumæssige konsekvenser.
Det hed herom i  

 bemærkningerne til lovforslaget (Folketingstidende 1985-86, tillæg A sp.  

 1235):
»Det er vanskeligt at give en præcis vurdering af de provenumæssige  

 virkninger af at begrænse fradraget for repræsentationsudgifter.
Der findes  

 ingen opgørelse over de samlede fradrag for udgifter til repræsentation.
 På baggrund af en ældre stikprøveundersøgelse kan det med et yderst  

 usikkert skøn anslås, at de samlede fradrag for udgifter til repræsentation  

 hos erhvervsdrivende personer og selskaber i 1986 og 1987 måske vil være af  

 størrelsesordenen 4 mia. kr.
Den umiddelbare provenugevinst vedrørende indkomståret 1987, hvor  

 fradraget foreslås begrænset til 25 pct., skønnes at være af  

 størrelsesordenen 1,5 mia. kr., hvoraf noget over 750 mio. kr. skønnes at  

 hidrøre fra erhvervsdrivende personer.
Kommunernes andel af den samlede  

 provenugevinst på ca. 1,5 mia. kr. kan anslås til ca. 500 mio. kr.
For så vidt angår de administrative konsekvenser bemærkes, at lovforslaget  

 må antages at medføre et vist merarbejde hos ligningsmyndighederne.
Der vil  

 således være behov for at kontrollere, at repræsentationsudgifter ikke er  

 camoufleret som fuldt fradragsberettigede driftsomkostninger.« Det er, så vidt det er forslagsstillerne bekendt, ikke af den nu afgåede  

 regering Schluter på noget tidspunkt godtgjort, at provenumæssige  

 konsekvenser har svaret til skatteminister Foighels helt løse skøn.
 Forslagsstillerne vil under udvalgsbehandlingen bede regeringen fremkomme  

 med oplysninger, der kan tjene som opfølgning på og kontrol af  

 Skatteministeriets skøn i 1985.
b) Konsekvenserne af lovændringen Det understreges, at forslagsstillernes provenuskøn sandsynligvis bygger  

 på lige så få præcise beregninger, som skatteminister Foighels i 1985.
Forslagsstillerne har dog en begrundet formodning om, at genindførelse af  

 fuldt fradrag for repræsentationsudgifter vil føre til et ikke ubetydeligt  

 opsving i hotel- og restaurationsbranchens indtjening.
Dette gælder for  

 branchen generelt, men ikke mindst for virksomheder i områder med mange  

 handels-, industri- og servicevirksomheder.
Dette vil formentlig føre til  

 stigning i den almindelige skattepligtige indkomst inden for disse erhverv,  

 der fuldt ud er på højde med den aldrig dokumenterede provenugevinst ved  

 begrænsningen i fradraget.
Nettoprovenuet vil formentlig udgøre nogle  

 hundrede millioner kroner på årsbasis.
Forslagsstillerne mener, at lovforslaget derudover vil bidrage til vækst i  

 antallet af beskæftigede inden for hotel- og restaurationsfagene med deraf  

 faldende udgifter til arbejdsløshedsdagpenge og andre sociale ydelser til  

 følge.
Den herved opnåede nettobesparelse for det offentlige er ligefrem  

 proportional med væksten i antallet af beskæftigede, men vil forsigtigt  

 skønnet formentlig udgøre mindst 100-200 mio. kr. årligt og måske langt mere.
Dernæst mener forslagsstillerne, at lovforslaget vil gavne  

 turisterhvervene generelt.
Når eksisterende hotel- og  

 restaurationsvirksomheders kundeunderlag styrkes som følge af fradragsrettens  

 genindførelse, opnås forbedrede muligheder for også at betjene udenlandske  

 såvel som indenlandske turister.
Herved har lovforslaget også en positiv  

 indflydelse på valutaindtjeningen.
 Forslagsstillerne opfordrer i denne forbindelse de berørte  

 brancheforeninger til under udvalgsbehandlingen at fremkomme med solidt  

 underbygget materiale, herunder også talmæssige beregninger, der kan  

 underbygge dette udgangspunkt.
 Erfaringerne fra 1985 taler for, at branchen og dens organisationer må  

 tale med så stor styrke som overhovedet muligt, hvis de vil råbe  

 folketingsflertallet op.
