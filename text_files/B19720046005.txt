 I henhold til § 7, stk. 5, i skattekontrolloven, jfr. lovbekendtgørelse  

 nr. 37 af 9. februar 1972, fastsættes:
 § 1.  Ved afgivelse af oplysninger efter § 7, stk.  

 1-4, i skattekontrolloven skal de oplysningspligtige benytte de af  

 ligningsrådet godkendte blanketter (oplysningssedler, angivelser og  

 rettelsesangivelser).
 § 2.  I ganske særlige tilfælde kan  

 ligningsdirektoratet tillade, at de oplysningspligtige anvender andre  

 blanketter end de af ligningsrådet godkendte.
§ 3.  Efter nærmere af kildeskattedirektoratet  

 fastsatte regler kan oplysningerne til skattemyndighederne afgives i maskinel  

 læsbar form.
I så fald kan ligningsrådet tillade, at der anvendes andre  

 blanketter end de i §§ 1 og 2 omtalte til afgivelse af oplysning til  

 indkomstmodtagerne.
 § 4.  Bekendtgørelsen har virkning for oplysninger,  

 der vedrører året 1972 eller det regnskabsår, der træder i stedet herfor.
 Finansministeriet, den 20. oktober 1972.
 Henry Gruenbaum.
