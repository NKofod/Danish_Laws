En serviceorganisation for beboerne i en større bebyggelse driver  

 møntvaskeri, hvortil kun beboerne har adgang ved køb af nøgle, og hvor  

 vaskemaskinerne mv kan benyttes efter indkast af mønter.
Organisationen står  

 endvidere for driften af en fællesfond, hvis indtægter tilvejebringes via  

 huslejeindbetalingerne afhængig af lejlighedsstørrelsen, og hvis formål er at  

 dække glas- og kummeskader samt skader på fællesrum; organisationen forestår  

 endelig driften af en forvaltningsafdeling, der alene er regnskabs- og  

 administrationskontor for serviceorganisationens aktiviteter.
 Nævnet traf afgørelse om, at de ydelser, der præsteres af møntvaskeriet  

 samt af forvaltningsafdelingen, er afgiftspligtige efter lovens § 2, stk 2.  

 Derimod omfattes fællesfondens virksomhed ikke af afgiftspligten, jf lovens §  

 2, stk 3, punkt h, 1. pkt.
 Se også Dep.876.
