(Halsbånd) I medfør af § 11, jf. § 28, stk. 5, i dyreværnsloven, jf. lov nr. 386 af  

 6. juni 1991 som ændret ved lov nr. 183 af 14. april 1993 fastsættes:
 § 1.  Ved dressur af hunde må kun benyttes almindelige  

 halsbånd eller halsbånd, som på indersiden er forsynet med stumpe  

 metalombøjninger eller tappe, der ikke må have større længde end 8 mm fra  

 underkanten af efterfølgende led.
 § 2.  Brugen af halsbånd, der på den indvendige side  

 er forsynet med skarpe eller spidse pigge, er forbudt.
 Stk. 2.  Brugen af ethvert fjernbetjent eller automatisk  

 virkende aggregat, der hæftes på hunden, og som, når det aktiveres, påfører  

 hunden elektrisk stød eller anden væsentlig ulempe, er forbudt.
 § 3.  Overtrædelse af §§ 1 og 2 straffes med bøde.
 § 4.  Bekendtgørelsen træder i kraft den 1. august  

 1993.
 § 5.  Bekendtgørelse nr. 246 af 9. juli 1938 angående  

 brug af halsbånd ved dressur af hunde, ophæves.
