 Ved aftaler, bekendtgørelser, cirkulærer og på anden måde er der i de  

 senere år fastsat nye bestemmelser om løn- og ansættelsesvilkår for  

 personalegrupper i folkekirken i en sådan udstrækning, at man har fundet det  

 hensigtsmæssigt at give en systematisk fremstilling af eller henvisning til  

 disse bestemmelser.
 En sådan fremstilling indeholdes i dette cirkulære, der dog herudover  

 indeholder nye bestemmelser om forhold, hvor der har været behov for at  

 supplere gældende forskrifter.
 For så vidt angår sådanne nye bestemmelser, træder cirkulæret i kraft den  

 1. februar 1975. Dog udskydes ikrafttrædelsen for bestemmelser vedrørende  

 kirke- og kirkegårdsfunktionærer, der ikke lønnes efter tjenestemændenes  

 lønrammesystem, i overensstemmelse med det nedenfor anførte.
 Det påhviler menighedsrådet straks efter modtagelsen af cirkulæret at  

 udlevere et eksemplar af dette til enhver ved kirken og kirkegården ansat  

 (dog ikke til personale, der er ansat i henhold til overenskomst med  

 fagforbund). Det skal af menighedsrådet samtidig skriftligt tilkendegives de  

 ansatte, at reglerne i cirkulæret træder i stedet for de i de ansattes  

 regulativer (eller ansættelses aftale) fastsatte regler om ansættelsesvilkår.  

 Ikrafttrædelsen skal dog for ansatte, der ikke lønnes efter tjenestemændenes  

 lønrammesystem, iværksættes med et varsel svarende til det for  

 ansættelsesforholdet ifølge det hidtidige regulativ (ansættelsesaftalen)  

 gældende opsigelsesvarsel.
 Cirkulæret finder ikke anvendelse på kirke- og kirkegårdsfunktionærer, der  

 er omfattet af overenskomst mellem menighedsrådet og et fagligt forbund.
 (* 1) Cirkulæret er trykt med hveranden side blank for at give  

 menighedsråd og kirkefunktionærer mulighed for på de blanke sider at indføje  

 fremtidige ændringer.
Indholdsfortegnelse 1. Kirkebetjeningens ordning i almindelighed.
 Menighedsrådet træffer indenfor rammer, der fastsættes af miinisteriet,  

 afgørelse om, hvorledes kirkebetjeningen skal ordnes, jfr. § 32, stk. 5, i  

 lov om folkekirkens lønningsvæsen m.m.
 Menighedsrådets afgørelse om kirkebetjeningens ordning skal godkendes af  

 provstiudvalget.
En kirkefunktionærs ansættelsesområde er vedkommende sogn, medmindre  

 undtagelse udtrykkelig er gjort ved ansættelsen eller fremgår af forholdene,  

 f.eks. hvor der er ansat funktionærer ved en filialkirke.
En funktionær, der  

 er ansat ved sognekirken, er således som almindelig regel forpligtet til at  

 gøre tjeneste i filialkirker og i gudstjenestelokaler, der midlertidigt eller  

 varigt benyttes af sognemenigheden.
Herudover er kirkefunktionærer forpligtet  

 til at medvirke ved gudstjenester, andagter og kirkelige handlinger i  

 kapeller og krematorier og på sygehuse, alderdomshjem og plejehjem m.v., der  

 betjener beboerne i ansættelsesområdet.
Forpligtelsen er ikke afhængig af, om  

 kapellet, krematoriet eller institutionen er beliggende i det sogn, hvor  

 funktionæren er ansat.
 Skønnes det nødvendigt at ansætte særskilt kirkebetjening ved midlertidige  

 kirker eller gudstjenestelokaler, skal det af ansættelsesvilkårene fremgå, at  

 der ikke hermed er taget stilling til den endelige ordning af  

 funktionærforholdene ved den kirke, som eventuelt skal afløse den  

 midlertidige kirke eller gudstjenestelokalet.
I forbindelse med oprettelsen af et nyt sogn eller kirkedistrikt og ved  

 opførelse af filialkirker påhviler det provstiudvalget at påse, at forslag  

 vedrørende ordningen af kirkebetjeningen forelægges vedkommende  

 personaleorganisationer til eventuel forhandling.
Forelæggelsen skal ske i så  

 god tid, at provstiudvalgets godkendelse af ordningen af funktionærforholdene  

 kan foreligge, forinden sogne- eller distriktsudskillelsen træder i kraft  

 eller filialkirken indvies.
Der er principielt ingen indskrænkning i menighedsrådets beføjelse til  

 (med tilsynsmyndighedens godkendelse) at tilrettelægge opgavefordelingen, se  

 dog pkt. 5 angående ændring af et bestående stillingsindhold.
Opgaver uden  

 egentlig tjenstlig karakter - f.eks. vedrørende privat menighedspleje eller  

 anden fri kirkelig virksomhed - kan ikke henlægges til kirkebetjeningen som  

 tjenstlig forpligtelse.
 2. Ansættelse.
 2.1. Ansættelseskompetence.
 Menighedsrådet træffer beslutning om ansættelse i ledige stillinger som  

 kirke- og kirkegårdsfunktionær, jfr. for tjenestemandsstillingers vedkommende  

 kirkeministeriets cirkulære af 1. oktober 1973 om ansættelse i  

 tjenestemandsstillinger som kirke- og kirkegårdsfunktionær m.m. § 1 og for  

 andre stillingers vedkommende kirkeministeriets cirkulære af 15. juli 1970 om  

 ændringer i den kirkelige lovgivning, pkt. 3, stk. 3, kirkeministeriets  

 cirkulære af 20. juni 1973 om graveres ansættelse og aflønning m.v. § 2 samt  

 - for Københavns vedkommende - kirkeministeriets skrivelse af 1. oktober  

 1973.
 For så vidt ansættelsesområdet for en tjenestemandsstilling som kirke-  

 eller kirkegårdsfunktionær omfatter mere end een menighedsrådskreds,  

 foretages ansættelsen af menighedsrådene i ansættelsesområdet i et fællesmøde  

 ved fælles afstemning, jfr. herom - og om undtagelse fra denne regel - nævnte  

 cirkulære af 1. oktober 1973 § 1, stk. 2.
 2.2 Opslag.
Ledige stillinger besættes efter opslag.
Dog skal opslag ikke finde sted  

 ved en tjenestemands varige ansættelse efter prøveansættelse.
 Ledige stillinger opslås af menighedsrådet.
 Ved opslag af tjenestemandsstillinger skal reglerne i § 2 i  

 kirkeministeriets cirkulære af 1. oktober 1973 om ansættelse i  

 tjenestemandsstillinger som kirke- og kirkegårdsfunktionær og om afskedigelse  

 af sådanne tjenestemænd iagttages.
 Ved opslag af tjenestemandslignende lønnede stillinger følges tilsvarende  

 regler, jfr. kirkeministeriets cirkulæreskrivelse af 16. december 1970,  

 cirkulære af 20. oktober 1972 samt cirkulæreskrivelse af 1. oktober 1973.
 2.2.1. Opslags bekendtgørelse.
Opslag skal bekendtgøres på en sådan måde, at det kommer til kundskab for  

 den videst mulige kreds af eventuelle ansøgere til stillingen.
Opslag bør  

 derfor - og skal, såfremt stillingen aflønnes efter lønrammesystemet, -  

 optages i vedkommende organisationsblad, såfremt et sådant findes, og  

 herudover indrykkes i dagspressen.
Opslag af tjenestemandsstillinger skal  

 yderligere optages i Statstidende.
 Det offentlige arbejdsformidlingskontor skal gøres bekendt med opslaget,  

 medmindre opslag optages i Statstidende jfr. kirkeministeriets  

 cirkulærskrivelse af 1. marts 1972.
 2.2.2. Opslags indhold.
Opslag skal indeholde oplysning om stillingsbetegnelse, aflønning  

 (klassificering), eventuel lønkvota, tjenestested (ansættelsesområde) og  

 ansøgningsfrist.
Det skal særligt angives, om aflønning finder sted efter en  

 lavere lønramme i de første år af ansættelsesperioden, jfr. kirkeministeriets  

 cirkulære af 20. oktober 1972 angående klassificering af kirketjener- og  

 kordegnestillinger under prøvetjeneste og de heri angivne eksempler på  

 opslag.
Endvidere skal opslaget angive særlige kvalifikationskrav, der  

 stilles til ansøgere (jfr. pkt. 2.3.1.), særligt stillingsindhold samt  

 oplysning om, hvor stillingsbeskrivelse kan rekvireres, og om, hvorvidt der  

 er knyttet tjenestebolig til stillingen.
 Opslag af en ledig stilling, som aflønnes efter lønrammesystemet, med et  

 stillingsindhold, der på væsentlige punkter afviger fra det hidtidige, må  

 ikke finde sted uden efter forudgående forhandling med vedkommende  

 forhandlingsberettigede tjenestemandsorganisation.
 2.2.3. Opslagsfrist.
 Ansøgnings fristen skal være mindst 14 dage.
 Til stillinger, der aflønnes efter lønrammesystemet, skal  

 ansøgningsfristen dog altid udgøre 3 uger og fastsættes til at løbe fra den  

 1. til den 22. i en måned.
 2.3. Ansættelsesbetingelser.
 2.3.1. Uddannelseskrav.
 2.3.1.1. Kordegne.
 For at ansættes i en fordegnestilling må ansøgeren i almindelighed have  

 bestået realeksamen eller have tilsvarende forudsætninger.
 Omfatter stillingen kasserererhverv, bør ansøgeren tillige være i  

 besiddelse af regnskabsmæssig viden.
 Kordegnestillinger, der er klassificeret i lønramme 9-14-17 og 14-17-20,  

 bør som avancementstillinger fortrinsvis besættes med ansøgere med  

 forudgående beskæftigelse som kordegn.
 2.3.1.2. Organister.
I organiststillinger, der er klassificeret i lønramme 17-23-29 eller  

 højere, skal ansættes organister med højeste organisteksamen fra et dansk  

 musikkonservatorium.
I organiststillinger, der er klassificeret i lønramme  

 9-14-17 med særligt tillæg med grundbeløb 1.200 kr., skal ansætttes  

 organister, der mindst har bestået Præliminær Orgelprøve.
Organister med  

 anden uddannelse vil af kirkeministeriet kunne anerkendes som berettigede til  

 at søge disse stillinger.
 2.3.1.3. Kirkegårdsledere og -assistenter.
Stillinger som kirkegårdsleder, der er klassificeret i lønramme 20-24-29  

 eller højere, bør normalt besættes med civilhortonomer, jfr.  

 kirkeministeriets cirkulærskrivelse, af 11. februar 1972 og § 5 i cirkulære  

 af 1. oktober 1973 om ansættelse i tjenestemandsstillinger som kirke- og  

 kirkegårdsfunktionær og om afskedigelse af sådanne tjenestemænd.
Til andre  

 stillinger som kirkegårdsleder må der i almindelighed stilles krav om  

 gartneruddannelse i forbindelse med administrative kvalifikationer.
 Til ansøgere til stillinger som kirkegårdsassistent må i almindelighed  

 stilles krav om gartneruddannelse.
 2.3.3. Alderskrav.
 Ansættelse på prøve i tjenestemandsstilling kan tidligst ske ved det  

 fyldte 18. år og varig ansættelse som tjenestemand kan tidligst ske ved det  

 fyldte 20. år.
Bestemte alderskrav bør iøvrigt kun stilles, hvor tjenesten udførelse gør det ønskeligt.
 2.3.3. Helbredsbedømmelse.
Forud for ansættelse (på prøve eller varigt) som tjenestemand skal der ske  

 en helbredsbedømmelse af den ansøger, der påtænkes ansat.
Om undtagelse  

 herfra og fremgangsmåden herved, se § 4 i kirkeministeriets cirkulære af 1.  

 oktober 1973 om ansættelse i tjenestemandsstillinger som kirke- og  

 kirkegårdsfunktionær og om afskedigelse af sådanne tjenestemænd.
 Særlig helbredsbedømmelse er ikke foreskrevet ved ansættelse i andre  

 stillinger en tjenestemandsstillinger.
 2.4. Prøveansættelse.
 Regler for prøveansættelse i tjenestemandsstillinger er fastsat i  

 kirkeministeriets bekendtgørelse af 20. oktober 1972 - som ændret ved  

 bekendtgørelse af 1. oktober 1973 - om ansættelse som tjenestemand på prøve i  

 folkekirken med senere varig ansættelse for øje.
 Personer, der ansættes på prøve i kirketjenerstillinger, der er  

 klassificeret i lønramme 3-5, lønnes i prøvetiden efter lønramme 2.
 Personer, der ansættes på prøve i kordegnestillinger i lønramme 9-14-17  

 eller 14-17-20, lønnes i prøvetiden efter henholdsvis lønramme 7 og lønramme  

 9, for så vidt de ikke tidligere har virket som kordegn eller har bestået et  

 af kirkeministeriet godkendt kursus for ministerialbogsførere.
 Tjenestemandslignende lønnede kirketjenere og kordegne lønnes tilsvarende  

 i begyndelsen af deres ansættelsesperiode efter en lavere lønramme, jfr.  

 kirkeministeriets cirkulære af 20. oktober 1972.
Regler om prøveansættelse er kun fastsat for tjenestemandsstillinger.
I  

 andre ansættelsesforhold kan en prøvetid - normalt ikke over 3 mdr. -  

 aftales.
 3. Lønning.
 3.1. Lønning efter lønramme.
 3.1.1. Tjenestemænd.
Kirkefunktionærstillinger, der er tjenestemandsstillinger, er henført til  

 lønrammesystemet ved lov af 18. juni 1969 om tjenestemandslønninger m.m. og  

 klassificering af tjenestemandsstillinger i staten, folkeskolen og  

 folkekirken § 25 eller senere aftale.
Nyoprettelse af tjenestemandsstillinger  

 kan finde sted ved kirkeministeriets bestemmelse efter indstilling fra  

 menighedsrådet, jfr. § 32, stk. 2, i lov om folkekirkens lønningsvæsen m.m.
 3.1.2. Andre (tjenestemandslignende lønnede).
Andre kirkefunktionærer lønnes efter lønrammesystemet, for så vidt dette  

 er fastsat af kirkeministeriet.
Aflønning efter lønrammesystemet kan ellers  

 ikke finde sted.
 Ved kirkeministeriets cirkulærskrivelser af 26. november 1969 og 30. april  

 1970 er det bestemt, at kirketjenere, kordegne og organister, der ikke er  

 tjenestemandsansatte, og hvis beskæftigelsesgrad udgør i det mindste 50 pct.  

 af sædvanlig fuldtidsbeskæftigelse, skal aflønnes efter lønrammesystemet.
 Ved kirkeministeriets cirkulærskrivelser af 11. februar 1972 og 10. juli  

 1973 er det tillige fastsat, i hvilket omfang kirkegårdsledere og  

 kirkegårdsassistenter skal aflønnes efter lønrammesystemet.
 3.1.3. Klassificering i lønrammesystemet.
 Klassificering af tjenestemandsstillinger sker ved aftale mellem  

 finansministeriet (kirkeministeriet) og vedkommende  

 tjenestemandsorganisation.
 Klassificering af de i pkt. 3.1.2. omtalte stillinger, der ikke tidligere  

 er henført til lønrammesystemet, sker i henhold til de retningslinier, der er  

 indeholdt i de i pkt. 3.1.2. nævnte cirkulærskrivelser, ved menighedsrådets  

 beslutning og provstiudvalgets godkendelse.
 Forinden menighedsrådets beslutning tages, skal klassificeringen  

 forhandles med vedkommende forhandlingsberettigede tjenestemandsorganisation  

 på grundlag af et af menighedsrådet fremsendt forslag til klassificering.
 Fører forhandlingerne ikke til enighed, forelægges sagen for  

 kirkeministeriet.
 Vedrørende klassificering af kirketjener- og kordegnestillinger under  

 prøvetjeneste henvises til pkt. 2.4.
 3.1.4. Omklassificering.
 Ændring af en tjenestemandsstillings eller en tjenestemandslignende lønnet  

 stillings klassificering skal ske ved aftale mellem finansministeriet og  

 vedkommende centralorganisation, jfr. § 45 i lov on tjenestemænd i staten,  

 folkeskolen og folkekirken.
Omklassificering vil normalt kun finde sted i forbindelse med de  

 almindelige omklassificeringsforhandlinger.
Undtagelse herfra gøres dog ved  

 udvidelse af fordegnestillingers stillingsindhold med kassererhverv m.v. for  

 menighedsrådet og - i forbindelse med ledighed i organiststilling - ved  

 fastsættelse af ændrede uddannelseskrav til ansøgere til stillingen.  

 Menighedsrådets indstilling om ændring af en stedfunden klassificering af en  

 stilling må i alle tilfælde forelægges ministeriet, og menighedsrådet kan  

 ikke gyldigt træffe aftale i så henseende.
 3.1.5. Kvotafastsættelse.
Såfremt en kirkefunktionær, der lønnes efter lønrammesystemet, ikke er  

 heltidsbeskæftiget, fastsættes der en kvota, med hvilken lønnen efter  

 lønrammen udbetales.
For så vidt angår tjenestemænd fastsættes kvoten af  

 kirkeministeriet.
For andre kirkefunktionærers vedkommende fastsættes kvoten  

 af menighedsrådet efter forhandling med den pågældende  

 tjenestemandsorganisation og med provstiudvalgets godkendelse.
Dog kan  

 kvotafastsættelsen forelægges kirkeministeriet.
 Regler for kvotaberegning for tjenestemandslignende lønnede organister er  

 fastsat ved kirkeministeriets cirkulærskrivelse af 30. april 1970.
 Ved ledighed i en kvotalønnet stilling og ved væsentlige ændringer i  

 stillingens omfang må spørgsmålet om regulering af kvoten tages op.
 3.1.6. Rådighedstillæg.
 Til kirketjenere og kordegne, der lønnes efter lønrammesystemet, udbetales  

 rådighedstillæg i henhold til kirkeministeriets cirkulære af 3. juni 1970.  

 Rådighedstillæg kan ikke uden ministeriets godkendelse udbetales til andre  

 funktionærer end de i cirkulæret nævnte og med andre beløb end de i  

 cirkulæret fastsatte.
 3.1.7. Vederlag udover løn.
 Der kan ikke ydes tjenestemandsansatte og tjenestemandslignende lønnede  

 kirkefunktionærer vederlag udover den fastsatte løn med tillæg jfr,  

 kirkeministeriets cirkulærskrivelser af 6. og 26. november 1969, 16. marts  

 1970, 30. april 1970 og 11. februar 1972. I overensstemmelse hermed kan  

 særskilt vederlag ikke ydes for medvirken ved kirkelige handlinger, uanset om  

 de personer, for hvem handlingen udføres, har bopæl i eller uden for sognet  

 eller kommunen, og uanset om de pågældende er medlemmer af folkekirken eller  

 står uden for denne, og uanset hvilken præst der udfører handlingen.
 Såfremt der i henhold til kirkens vedtægt skal opkræves betaling for  

 ydelser, for hvilke kirkefunktionæren ikke er berettiget til betaling, indgår  

 betalingen i kirkens kasse.
 Som eksemplifikation for de enkelte stillingsgrupper anføres:
 Der må ikke ydes kirketjenere særskilt vederlag for renholdelse af og  

 tilsyn med kontor- og menighedslokaler, som hører til kirken, samt  

 konfirmandlokaler, uanset lokalernes beliggenhed, for medvirken ved  

 kirkekoncerter og andre arrangementer i kirken eller for bistand ved  

 modtagelse af kister i kapel eller kirke, for bistand ved pyntning eller i  

 det hele for nogen virksomhed, som står i forbindelse med hans stilling som  

 kirketjener.
 Kordegne vil ikke kunne modtage særskilt vederlag for udførelse af  

 administrativt arbejde for menighedsrådet, for udsyngning af lig, for  

 medvirken ved andagter m.v. på sygehus eller i kapel.
 Organister må iflg. gældende regler ikke oppebære vederlag for udførelse  

 af særlige kompositioner ved kirkelige handlinger, for medvirken ved  

 begravelser fra kapeller eller for medvirken ved andagter på sygehus,  

 alderdomshjem m.m., uanset om institutionen er beliggende uden for  

 ansættelsesområdet.
 Kirkegårdsledere må ikke modtage særskilt vederlag for arbejde på eller i  

 forbindelse med driften af kirkegården - herunder projekteringsarbejder -  

 eller for administrativt arbejde iøvrigt for menighedsråd.
 3.1.8. Lønnens udbetaling.
Menighedsrådet træffer afgørelse om udbetalingsmåden, herunder om  

 udbetaling skal finde sted til bank-, sparekasse eller girokontor.
Der tages  

 såvidt muligt hensyn til funktionærernes ønsker.
Lønnen udbetales månedlig  

 forud 6 søgnedage før den 1. i vedkommende måned eller - såfremt den 1. er en  

 helligdag - 6 søgnedage før sidste søgnedag i den forudgående måned.
Ved  

 dødsfald, der indtræder inden for de 6 søgnedage fordres lønnen  

 tilbagebetalt. (Folkekirkens lønningslov af 1958 § 17).
 3.2. Anden lønningsform.
 For kirke- og kirkegårdsfunktionærer, der ikke lønnes efter  

 lønrammesystemet, fastsættes løn- og ansættelsesvilkår af menighedsrådet  

 inden for de af kirkeministeriet fastsatte rammer, jfr. nedenfor.
 Menighedsrådets afgørelse skal godkendes af provstiudvalget.
 Kirkefunktionærer, der er ansat med fast løn, må ikke oppebære særskilt  

 vederlag for medvirken ved kirkelige handlinger, uanset om de personer, for  

 hvem handlingen udføres, har bopæl i eller uden for sognet eller kommunen, og  

 uanset om de pågældende er medlemmer af folkekirken eller står uden for  

 denne, og uanset hvilken præst der udfører handlingen.
 Såfremt der i henhold til kirkens vedtægt skal opkræves betaling for  

 ydelser, for hvilke kirkefunktionæren ikke er berettiget til betaling, indgår  

 betalingen i kirkens kasse.
 3.2.1. Kirketjenere, kordegne og organister.
For så vidt betingelserne for lønning efter lønrammesystemet ikke er til  

 stede, jfr. pkt. 3.1.2. lønnes kirketjenere, kordegne og organister med et  

 grundhonorar, der reguleres med midlertidigt tillæg og dyrtidstillæg  

 (almindeligt honorartillæg) Honoraret fastsættes af menighedsrådet.
Det må - inklusive tillæg - ikke  

 overstige halvdelen af bruttolønnen ifølge det midterste skalatrin i den for  

 vedkommende stillingskategori gældende laveste lønrammekombination.
 For kirketjenere, der tillige er gravere, og for landsbyorganister sker  

 lønfastsættelsen som anført henholdsvis i pkt. 3.2.2. og 3.2.3.
 3.2.2. Landsbygravere.
Såfremt lønfastsættelse finder sted på grundlag af reglerne i  

 kirkeministeriets cirkulære af 20. juni 1973, kap.
III, er en graver  

 uberettiget til at oppebære andet vederlag end sin løn som graver for arbejde  

 i kirken eller på kirkegården eller i øvrigt for arbejde, der står i  

 forbindelse med hans ansættelsesforhold.
Dette gælder, uanset om vederlaget  

 udredes af andre end kirkens kasse.
 3.2.3. Landsbyorganister og kirkesangere.
Såfremt andet ikke er bestemt i stillingens regulativ, finder  

 honorarfastsættelsen sted efter reglerne i kirkeministeriets  

 cirkulærskrivelse af 16. april 1973, og der kan ikke udbetales særskilt  

 vederlag for tjeneste på sygehus, kapel eller ved udsyngning af lig.
Der må  

 ej heller modtages vederlag for udførelse af særlige kompositioner ved  

 kirkelige handlinger.
 3.2.4. Kontorpersonale på kirkegårdskontorer m.m.
 Såfremt andet ikke er bestemt i stillingens regulativ, sker aflønningen  

 efter statens overenskomst med Handels- og Kontorfunktionærernes Forbund i  

 Danmark.
 Indplacering som overassistent eller højere indplacering skal godkendes af  

 kirkeministeriet.
 3.2.5. Andre.
 For andre kirkefunktionærer fastsættes enten en honorarydelse pr. tjeneste  

 eller et i forhold til stillingens omfang og beskaffenhed passende årligt  

 honorar, der reguleres med midlertidigt tillæg og dyrtidstillæg.
 3.2.6. Lønnens udbetaling.
 Faste årlige honorarer udbetales med 1/12 månedlig bagud den sidste i hver  

 måned eller - såfremt den sidste falder på en helligdag - den forudgående  

 søgnedag.
 Forudbetaling opretholdes for funktionærer, der ved cirkulærets  

 ikrafttræden er forudlønnede.
 3.3. Løn under sygdom.
 3.3.1. Tjenestemænd og tjenestemandslignende lønnede.
 Der ydes tjenestemandsansatte og tjenestemandslignende lønnede kirke- og  

 kirkegårdsfunktionærer løn under sygdom.
 Meddelelse om sygdomsforfald skal af funktionæren gives til  

 menighedsrådet, jfr. pkt. 5.2., uden ugrundet ophold og skal - såvidt muligt  

 - være menighedsrådet i hænde inden tjenestens begyndelse den første sygedag.
 Meddelelse om sygdomsforfald skal af funktionæren snarest derefter  

 bekræftes ved fremsendelse af en af ham underskrevet erklæring af følgende  

 ordlyd:
 »Jeg erklærer herved, at jeg er uarbejdsdygtig på grund af sygdom fra  

 (dato). Uarbejdsdygtigheden forventes at blive af kortere/længere varighed.
Dato.
Navn.
 Stilling.
 Adresse, Tlf. nr.«.
 Såfremt sygdommen medfører hospitalsindlæggelse, må erklæringen indeholde  

 oplysning herom.
I særlige tilfælde, hvor kirkefunktionærens forudgående sygemeldingers  

 antal og/eller karakter taler derfor, kan sygdom af kortere varighed af  

 menighedsrådet forlanges dokumenteret ved lægeattest.
Udgiften hertil  

 afholdes af kirkefunktionæren.
 Meddelelse om genoptagelse af tjenesten efter sygdomsforfald skal af  

 kirkefunktionæren afgives til menighedsrådet, så snart tidspunktet for  

 tjenestens genoptagelse kan forudsiges.
Under sygdom af mere end 2 ugers varighed kan det af menighedsrådet  

 forlanges, at kirkefunktionæren fra en læge fremskaffer nærmere oplysning om  

 sygdommens varighed.
Udgifterne ved denne lægeerklæring afholdes af  

 kirkekassen.
 Kirkefunktionæren er iøvrigt pligtig at fremskaffe helbredsoplysninger og  

 underkaste sig lægeundersøgelse efter de herom fastsatte regler.
 Om afsked på grund af sygdom, se pkt. 8.2.2.
 3.3.2. Andre.
 Andre kirke- og kirkegårdsfunktionærer er - såfremt de ikke omfattes af  

 funktionærloven - berettigede til dagpenge under sygdom i henhold til lov om  

 dagpenge.
 3.4. Løn under fravær på grund af barnefødsel.
 3.4.1. Tjenestemænd og tjenestemandslignende lønnede.
 Tjenestemandsansatte og tjenestemandslignende lønnede kirke- og  

 kirkegårdsfunktionærer er berettigede til at oppebære løn under  

 uarbejdsdygtighed på grund af graviditet og varsel efter reglerne i økonomi-  

 og budgetministeriets cirkulærskrivelse af 29. marts 1973 om tjenestemænds  

 adgang til fravær fra tjenesten under graviditet og i forbindelse med fødsel,  

 jfr. kirkeministeriets cirkulærskrivelse af 12. juli 1973.
 3.4.2. Andre.
 Andre kirke- og kirkegårdsfunktionærer er - såfremt de ikke er omfattet af  

 funktionærloven - berettigede til dagpenge i henhold til lov om dagpenge.
 3.5. Løn under indkaldelse til militærtjeneste.
 3.5.1. Tjenestemænd.
Under de første indkaldelse til aftjening af værnepligt oppebærer en  

 tjenestemands fjerdedelen af lønningen, hvis han er ugift, og ellers  

 halvdelen.
Under pligtige genindkaldelser oppebærer han fuld lønning  

 (folkekirkens lønningslov af 1958 § 7, jfr. lønnings- og pensionsloven af  

 1958 § 14).
 3.5.2. Andre end tjenestemænd.
Andre kirke- og kirkegårdsfunktionærer er ikke berettigede til lønning  

 under første indkaldelse.
Under genindkaldelse udbetales der løn i den måned,  

 hvori genindkaldelse finder sted, og i den følgende måned, men ikke  

 herudover.
 3.6. Lønforskud.
 Under særlige omstændigheder kan der af kirkeministeriet bevilges  

 tjenestemandsansatte kirkefunktionærer lønforskud (folkekirkens lønningslov  

 af 1958 \pa 19).
 3.7. Lønforskrivning.
 Indenfor nærmere fastsatte rammer kan der af tjenestemænd gives  

 forskrivning på deres løn (folkekirkens lønningslov af 1958 \pa 20).
 4. Andre ansættelsesvilkår.
 For tjenestemænd og tjenestemandslignende lønnede kirkefunktionærer  

 fastsættes andre ansættelsesvilkår end de, der er fastsat i  

 tjenestemandsloven og tjenestemandspensionsloven, ved aftale mellem  

 finansministeriet (eller kirkeministeriet) og tjenestemændenes  

 centralorganisationer eller af finansministeriet (kirkeministeriet) efter  

 forhandling med tjenestemandsorganisationerne.
 For andre kirkefunktionærer fastsættes ansættelsesvilkårene af  

 menighedsrådet ved ansættelsesforholdets indgåelse inden for rammerne af de  

 af kirkeministeriet fastsatte bestemmelser og lovgivningen iøvrigt.  

 Menighedsrådets beslutninger skal godkendes af provstiudvalget.  

 Ansættelsesvilkårene skal, forinden fastsættelsen, forhandles med  

 kirkefunktionæren eller hans faglige organisation, jfr. iøvrigt pkt. 6.
 4.1. Ferie.
 4.1.1. Tjenestemænd og tjenestemandslignende lønnede.
 Tjenestemandsansatte eller tjenestemandslignende lønnede kirkefunktionærer  

 er berettigede til ferie og feriegodtgørelse efter reglerne i aftale af 20.  

 april 1972.
 4.1.2.Andre kirkefunktionærer.
 Andre kirkefunktionærer er berettiget til ferie efter reglerne i lov om  

 ferie.
 4.2. Fridage.
Kirkefunktionærer er berettigede til en fast ugentlig fridag, som  

 fastsættes i stillingens regulativ.
Må denne på grund af tjenesten inddrages,  

 gives der kirkefunktionæren en erstatningsfridag i løbet af samme eller  

 efterfølgende måned.
Lader dette sig ikke gøre, udbetales der  

 kirkefunktionæren erstatning for den mistede fridag.
 Regler herom samt om adgang til indtil 6 friweekends er fastsat ved aftale  

 af 18. juni 1973 for kirketjenere, kordegne og organister, som aflønnes efter  

 tjenestemændenes lønrammesystem, jfr. kirkeministeriets cirkulærskrivelse af  

 12. juli 1973.
 4.3. Telefongodtgørelse.
 Der ydes telefongodtgørelse inden for rammerne af kirkeministeriets  

 cirkulære af 28. januar 1969 med det i stillingens regulativ anførte beløb.
 4.4 Jubilæumsgratiale.
 Kirkefunktionærer er berettiget til jubilæumsgratiale efter reglerne i  

 kirkeministeriets cirkulære af 29. april 1969.
 4.5. Flyttegodtgørelse.
 Der ydes kirkefunktionærer, der lønnes efter tjenestemændenes  

 lønrammesystem, flyttegodtgørelse efter reglerne i lønnings- og  

 pensionsministeriets cirkulære af 7. juli 1971, jfr. kirkeministeriets  

 skrivelser af 30. august og 20. oktober 1971.
 Andre kirkefunktionærer er ikke berettigede til flyttegodtgørelse.
 4.6. Tjenestedragt.
Det kan af menighedsrådet pålægges kordegne og kirketjenere at bære særlig  

 tjenestedragt, jf. kirkeministeriets cirkulære af 25. maj 1973. Udgiften ved  

 tjenestedragtens anskaffelse og fornyelse betales af kirkens kasse.
Mørkt tøj  

 anses ikke som tjenestedragt.
 4.7. Kontor.
 Der stilles af menighedsrådet kontorlokale til rådighed for kordegnen,  

 medmindre andet er fastsat i stillingens regulativ, jfr. kirkeministeriets  

 cirkulære af 30. maj 1974. Såfremt kordegnen har kontor i sin private bolig,  

 ydes der ham kontorholdsgodtgørelse efter reglerne i nævnte cirkulære.  

 Størrelsen heraf angives i stillingens regulativ.
 Såfremt kordegnen lønnes efter lønrammesystemet uden kvotering, skal  

 kontorets ekspeditionstid omfatte mindst 21 timer ugentlig.
 Tilsvarende regler gælder for kirkegårdsledere, såfremt de skal have  

 offentlig ekspeditionstid mindst 21 timer ugentlig.
 4.8. Efteruddannelse.
 Kirkefunktionærer er pligtige at underkaste sig efteruddannelse.  

 Udgifterne ved beordret efteruddannelse betales af kirkens kasse.
 Til kirkefunktionærens deltagelse i faglige kurser, som arrangeres af hans  

 organisation, kan der ydes tilskud efter reglerne i kirkeministeriets  

 cirkulære af 8. november 1967.
 4.9. Tavshedspligt.
 I henhold til § 10, stk. 2, i lov om tjenestemænd i staten, folkeskolen og  

 folkekirken skal tjenestemænd iagttage tavshed med hensyn til de forhold, som  

 de i medfør af stillingen bliver bekendt med, og hvis hemmeligholdelse ifølge  

 sagens natur er påkrævet eller bliver dem foreskrevet.
 Tilsvarende tavshedspligt påhviler andre ansatte ved kirkerne og i  

 særdeleshed kordegne med hensyn til, hvad der gennem ministerialbøgerne eller  

 i forbindelse med disses førelse bliver dem bekendt.
 4.10. Tjenestebolig.
 Hvor der er knyttet tjenestebolig til en tjenestemandsstilling, har  

 kirkefunktionæren pligt til at bebo denne, jfr. lov om tjenestemænd i staten,  

 folkeskolen og folkekirken § 14, stk. 1. Boligbedrag skal indeholdes i lønnen  

 og beregnes på grundlag af bestemmelserne i kirkeministeriets cirkulære af  

 15. februar 1972 og de til enhver tid gældende satser for boligbidrag.  

 Cirkulæret indeholder tillige regler om beregning af boligbidrag i tilfælde,  

 hvor bolig stilles til rådighed for en tjenestemandsansat kirkefunktionær,  

 uden at han er forpligtet til at bebo denne (»lejebolig«).
 Om fastsættelse af boligbidrag for tjeneste- og lejeboliger ved vurdering  

 gælder bestemmelserne i økonomi- og budgetministeriets cirkulærskrivelse af  

 1. maj 1973.
For tjenestemandslignende lønnede kirkefunktionærer anvendes tilsvarende  

 regler.
Reglerne gælder endvidere for andre funktionærer, for så vidt de  

 under ansættelsesforholdet har pligt til at bebo den pågældende bolig.
 4.11. Tjenestetidsregler.
Der er ikke for tjenestemandsansatte eller tjenestemandslignende lønnede  

 kirkefunktionærer fastsat nogen højeste tjenestetid, og der vil derfor ikke  

 kunne ydes betaling for overarbejde.
Tjenesten bør tilrettelægges således, at  

 den holdes inden for normal ugentlig arbejdstid.
Hvis dette er udelukket må  

 medhjælpsordning etableres og betales af kirkekassen.
Antagelse af fast  

 medhjælp kan kun ske med provstiudvalgets godkendelse.
 Tilsvarende gælder andre heltidsbeskæftigede kirke- og  

 kirkegårdsfunktionærer.
 Tjeneste for kirkefunktionærer, der aflønnes med kvotaløn, må  

 tilrettelægges inden for en tilsvarende nedsat tjenestetid.
 4.12. Ombud.
 Tjenestemandsansatte kirkefunktionærer er forpligtet til at overtage en  

 borgerligt eller kommunalt ombud, men kan efter ansøgning af kirkeministeriet  

 fritages herfor, såfremt det er påkrævet af hensyn til tjenestens forsvarlige  

 udførelse, jfr. § 16 i lov om tjenestemænd i staten, folkeskolen og  

 folkekirken, Regler om afholdelse af udgifter til tjenestens udførelse under  

 tjenestemænds fraværelse som følge af varetagelse af ombud, herunder hvervet  

 som folketingsmand, er fastsat ved lønnings- og pensionsministeriets  

 bekendtgørelse af 31. maj 1972, jfr. kirkeministeriets cirkulærskrivelse af  

 3. august 1972. Disse regler finder tilsvarende anvendelse for  

 kirkefunktionærer, der aflønnes med tjenestemandslignende løn.
 4.13. Konstitution (Vikariat).
En tjenestemand i folkekirken har pligt til i stedet for eller i  

 forbindelse med tjeneste i sin egen stilling at gøre midlertidig tjeneste i  

 en stilling, der er sideordnet med eller højere end hans egen, jfr. lov om  

 tjenestemænd i staten, folkeskolen og folkekirken § 41. Forpligtelsen  

 omfatter også tilfælde, hvor den ledige stilling og den kirkefunktionær, der  

 konstitueres, er knyttet til forskellige kirker.
Tjenestemandsansatte  

 kirkefunktionærer har tilsvarende forpligtelser til at forrette midlertidig  

 tjeneste i stillinger, der lønnes med tjenestemandslignende løn.
I tilfælde, hvor den ledige stilling og den kirkefunktionær, der  

 konstitueres (vikarierer), er knyttet til forskellige kirker, træffes  

 afgørelse om konstitution (vikariat) af provstiudvalget.
I andre tilfælde  

 træffes afgørelse om konstitution (vikariat) af menighedsrådet.
 Foranstående regler såvel som nedenstående regler om berettigelsen til og  

 beregningen af vederlag finder tilsvarende anvendelse på  

 tjenestemandsligneende lønnede kirkefunktionærer.
A.
Konstitution i højere lønnet stilling uden samtidig betjening af egen  

 stilling:
Såfremt konstitutionen varer 21 dage eller derunder, opnår tjenestemanden  

 ikke krav på vederlag.
Varer konstitutionen derimod i 22 dage eller derover,  

 er tjenestemanden berettiget til et vederlag, der udgør forskellen mellem den  

 for tjenestemandens egen stilling gældende løn med dyrtidstillæg samt  

 eventuelt stedtilæg og rådighedstillæg og den løn med tillæg, han ville opnå  

 ved udnævnelse i den højere stilling, jfr. i øvrigt aftale af 27. februar  

 1973 mellem økonomi- og budgetministeriet og tjenestemændenes  

 centralorganisationer.
B.
Konstitution (vikariat) i anden stilling jævnsides med varetagelse af  

 egen stilling.
a.
Konstitutionens (vikariatets) længde udgør 28 dage eller derover.
 På grundlag af tjenestemandens oplysninger om den tid, der må skønnes at  

 medgå til varetagelse af de to stillinger udover normal arbejdstid, jfr.  

 4.11. ydes der tjenestemanden vederlag som for overarbejde efter den sats,  

 der er gældende for det løntrin, hvorpå han ville blive indplaceret, såfremt  

 han udnævntes i den stilling, hvori han vikarierer.
 Er den ene af stillingerne eller begge stillingerne kvotalønnede,  

 forholdes på tilsvarende måde, men vederlaget beregnes med almindelig  

 timeløn, såfremt den samlede tjeneste holdes inden for normal arbejdstid, og  

 med overarbejdspenge for tjenestetimer ud over normal arbejdstid.
 Særlig for kvotalønnede organister foretages en kvotaansættelse for  

 tjenesten under eet, og organisten aflønnes under konstitutionen (vikariatet)  

 i overensstemmelse hermed - og altså eventuelt med en kvota på over 100.
b.
Konstitutionens (vikariatets) længde udgør under 28 dage.
 I disse tilfælde - der også omfatter en kirkefunktionærs vikariat for en  

 anden kirkefunktionær (eventuelt ved en anden) under en eller flere  

 enkelttjenester eller på fridage - ydes intet vederlag.
Undtagelse herfra gøres for kvotalønnede kirkefunktionærer, idet reglerne  

 under a, stk. 2 og 3, anvendes tilsvarende.
Dog kan vederlaget ikke ansættes  

 højere, end at det sammen med den pågældendes kvotaløn udgør fuld løn (uden  

 kvotanedslag).
 5. Arbejdsforpligtelser.
 5.1. Fastsættelse og ændring.
 Indholdet og omfanget af en kirkefunktionærs arbejdsforpligtelse  

 fastsættes dels ved generelle aftaler eller regler udfærdiget af  

 kirkeministeriet dels ved konkrete aftaler og sædvane for hver enkelt  

 stilling, jfr. herved punkt 1 om kirkebetjeningens ordning i almindelighed.
 I forbindelse med ændring af arbejdsforpligtelsen for en kirkefunktionær  

 foretages ændring af funktionærens regulativ.
Berøres præstens (præsternes) eller andre kirkefunktionærers  

 arbejdsforhold af regulativændringen, skal menighedsrådet tillige give disse  

 lejlighed til en forhandling.
De pågældende er berettigede til at lade sig  

 repræsentere af deres faglige organisation.
 Ændringer i regulativet skal godkendes af provstiudvalget ved påtegning på  

 regulativet.
Tjenestemænd vil kunne forlange spørgsmålet om, hvorvidt en  

 stillingsændring er så vidtgående, at den ændrer tjenestens karakter på en  

 sådan måde, at stillingen ikke længere kan anses for passende for ham,  

 forelagt kirkeministeriet, jfr. § 42, stk. 1, i lov om tjenestemænd i staten,  

 folkeskolen og folkekirken.
For andre kirkefunktionærer kan  

 stillingsændringer, såfremt de væsentligt forandrer stillingens karakter, kun  

 gennemføres med det for stillingen gældende opsigelsesvarsel, jfr. pkt. 8.4.
 5.2. Tjenstlige forskrifter.
Tjenstlige forskrifter og anvisninger til kirkefunktionærer gives af  

 menighedsrådet.
Menighedsrådet skal skriftligt tilkendegive funktionærerne,  

 hvem der er bemyndiget til på rådets vegne at give tjenstlige forskrifter og  

 anvisninger og til at modtage henvendelser fra kirkefunktionærerne i  

 spørgsmål vedrørende løn- og ansættelsesforhold og vedrørende tjenstlige  

 forhold, herunder tjenestens tilrettelæggelse, ferie, sygdom, godkendelse af  

 vikar osv.
 I følgende tilfælde gives forskrifter dog af andre.
 Af vedkommende præst:
 a. til kordegnen (kirkebylæreren) vedrørende kirkebøgernes førelse.
 b. til de ved gudstjenester og kirkelige handlinger medvirkende  

 kirkefunktionærer med hensyn til deres medvirken.
 c. til kirketjeneren vedrørende forberedelse af lokale til  

 konfirmandundervisning og tilsynet med konfirmanderne.
 Af organisten: til kirkens kor om udførelsen af korets arbejde.
 Af kirkegårdslederen: til personale på kirkegård og kirkegårdskontor.
 Af andre kirkefunktionærer: til medhjælp for disse, medmindre andet er  

 fastsat af menighedsrådet.
Mener en kirkefunktionær, at et tjenstligt pålæg, som er givet ham, er  

 ulovligt eller urimeligt, kan han indbringe spørgsmålet for menighedsrådet  

 (menighedsrådene). Er kirkefunktionæren tjenestemandsansat eller  

 tjenestemandslignende lønnet, kan sagen af funktionæren forlanges forelagt  

 kirkeministeriet, såfremt dette støttes af hans organisation.
I andre  

 tilfælde træffer rådet (rådene) afgørelse - eventuelt efter at have forelagt  

 spørgsmålet for provstiudvalget.
Dog må anke over en præsts pålæg forelægges  

 kirkeministeriet.
 Indbringelse af spørgsmålet om et tjenstligt pålægs lovlighed fritager  

 ikke kirkefunktionæren for at rette sig efter pålæget indtil afgørelse er  

 truffet.
 6. Forhandlingsret.
 6.1. For kirkefunktionæren selv.
 Ved menighedsrådslovens § 15, stk. 6, er det fastsat, at et menighedsråd  

 ikke kan afgøre sager, der vedrører en kirkefunktionærs forhold forinden den  

 pågældende har haft lejlighed til at udtale sig i sagen.
 Tilsvarende forpligtelse for menighedsrådet til at forhandle særlige  

 spørgsmål med kirkefunktionærer fremgår af specialbestemmelser i cirkulærer  

 og cirkulærskrivelser samt af bestemmelser i dette cirkulære.
Forhandlingspligten kan opfyldes såvel gennem skriftlig som mundtlig  

 forhandling.
Begærer funktionæren en mundtlig forhandling, bør dette  

 imødekommes.
 6.2. For kirkefunktionærens faglige organisation.
 6.2.1. Tjenestemand og tjenestemandslignende lønnede.
 6.2.1.1. Retsregler.
 I henhold til § 32, stk. 6, i lov om folkekirkens lønningsvæsen m.m. har  

 tjenestemændenes centralorganisationer forhandlingsret over for alle  

 vedkommende kirkelige myndigheder (menighedsråd, provstiudvalg,  

 stiftsøvrigheder) i spørgsmål vedrørende kirkefunktionærer, der er ansat som  

 tjenestemænd eller på tjenestemandslignende vilkår.
 Om forhandlingsrettens indhold og udøvelse indeholdes regler i  

 kirkeministeriets cirkulærskrivelse af 16. december 1970 og den mellem  

 ministeren for statens lønnings- og pensionsvæsen og tjenestemændenes  

 centralorganisationer indgåede hovedaftale af 27. oktober 1969.
 6.2.1.2. Forhandlingsberettigede organisationer.
 For kirkefunktionærerne er følgende organisationer anerkendt som  

 forhandlingsberettigede:
Kirketjenere: Statstjenestemændenes Centralorganisation I og Danmarks  

 Kirketjenerforening Kordegne: Statstjenestemændenes Centralorganisation II og Danmarks  

 Kordegneforening.
Organister i lønramme 9-14-17: Statstjenestemændenes Centralorganisation II og Kirkemusikernes Landsforbund.
Organister i lønramme 9-14-17 med et særligt tillæg med et grundbeløb på 1.200 kr.
årlig: Statstjenestemændenes Centralorganisation II og Dansk Organist- og Kantorsamfund.
Organister i lønramme 17-23-29: Akademikernes Centralorganisation og Dansk Organist- og  

 Kantorsamfund.
 Kirkegårdsassistenter: Statstjenestemændenes Centralorganisation II.
 Kirkegårdsledere: Statstjenestemændenes Centralorganisation II og  

 Foreningen af danske Kirkegårdslederes CO II-sektion.
 For enkelte kirkegårdsledere udøves forhandlingsretten dog af  

 Akademikernes Centralorganisation og Dansk Hortomomforening.
 6.2.1.3. Løn- og ansættelsesvilkår (aftaler).
 Fastsættelse af løn- og ansættelsesvilkår sker i almindelighed ved aftale  

 mellem finansministeren og tjenestemændenes centralorganisationer - eventuelt  

 efter bemyndigelse mellem kirkeministeren og folkekirkens  

 tjenestemandsorganisationer.
 Forhandlinger finder i disse tilfælde sted mellem  

 tjenestemandsorganisationerne og finansministeriet (kirkeministeriet).
 6.2.1.4. Andre forhold (forhandlinger).
 Blandt forhold, der kan give anledning til forhandling, nævnes:
Ændring af lønkvota: Ændring af lønkvoter for tjenestemænd kan kun  

 foretages af kirkeministeriet, med hvilket de endelige forhandlinger føres.  

 For kvotalønnede, der er ansat på tjenestemandslignende vilkår gennemfører  

 menighedsrådene begærede forhandlinger om kvotaændring.
Vejledende udtalelse  

 til brug under forhandlingerne kan indhentes fra kirkeministeriet.
 Rådighedstillæg: Med hensyn til fastsættelse af rådighedstillæg til  

 kirketjenere og kordegne i henhold til kirkeministeriets cirkulære af 3. juni  

 1970 gælder tilsvarende sondring.
 Faglige forhold: Kirkefunktionærernes organisationer er berettiget til at  

 forlange ethvert fagligt forhold forhandlet med alle vedkommende kirkelige  

 myndigheder.
 Som eksempler på faglige forhold kan nævnes arbejdets tilrettelæggelse og  

 udførelse, arbejdstidens placering samt spørgsmål om anskaffelse af  

 hjælpemidler (redskaber, maskiner orgel m.m.).
Endvidere kan nævnes korforhold for organister, kontorforhold for kordegne  

 og kirkegårdsledere og - særlig for sidstnævntes vedkommende - tillige  

 medhjælpsforhold.
Endelig kan anføres disciplinære forhold, jfr. herved pkt.  

 7.
 Forhandlinger om faglige forhold kan ikke afsluttes ved formel aftale,  

 idet bestemmelser vedrørende disse forhold fastsættes af menighedsrådet.  

 Gennem forhandlingerne må der tilstræbes enighed mellem funktionærens faglige  

 organisation og menighedsrådet (evt. provstiudvalget).
 6.2.2. Andre kirkefunktionærer.
 Andre kirkefunktionærer kan lade sig repræsentere af deres faglige  

 organisation under forhandlinger med menighedsrådet.
 Landsbygravere er organiseret i: Landsbygraverforeningen for Danmark.
Kirkesangere og landsbyorganister er organiseret i Dansk Kirkemusikerforening (Kirkemusikernes Landsforbund).
 7. Disciplinære forseelser.
 7.1. Tjenestemænd.
 7.1.1. Suspension.
Har en tjenestemandsansat kirkefunktionær pådraget sig grundet mistanke om et forhold, der betager ham den tillid, som bestridelse af stillingen kræver, eller som iøvrigt gør det betænkeligt, at han vedblivende udfører sit hidtidige arbejde, kan han suspenderes eller midlertidigt overføres til andet arbejde.
Foreløbig bestemmelse herom kan træffes af menighedsrådet, der uopholdelig skal indhente kirkeministeriets endelige afgørelse.
 7.1.2.Disciplinærforfølgning.
Regler om behandling af tjenesteforseelser er fastsat i kapitel 4 i lov om  

 tjenestemænd i staten, folkeskolen og folkekirken.
De heri omtalte  

 disciplinære straffe kan kun bringes i anvendelse af kirkeministeriet.
Dette  

 gælder også advarsel og irettesættelse som disciplinær straf.
Rådet skal dog  

 påse, at de for tjenesten gældende regler følges, og rådet skal påtale -  

 efter omstændighederne og i gentagelsestilfælde skriftligt - en  

 kirkefunktionærs forsømmelse heraf.
Det påhviler menighedsrådet at give indberetning til ministeriet om  

 tjenesteforseelser, der skønnes at kunne give anledning til anvendelse af  

 disciplinær straf.
Forinden indberetningen afgives, skal der gives  

 kirkefunktionæren lejlighed til at udtale sig.
Såfremt vedkommende forhandlingsberettigede tjenestemandsorganisationer  

 indtræder i sager om tjenesteforseelse eller samarbejdsvanskeligheder, kan  

 menighedsrådet ikke afvise at forhandle med disse organisationer.
Er en  

 løsning i mindelighed ikke mulig, må sagen af menighedsrådet indberettes til  

 ministeriet.
 7.2. Ikke-tjenestemænd.
For kirkefunktionærer, der ikke er tjenestemandsansatte, er der ikke  

 fastsat særlige regler om fremgangsmåden ved disciplinærsagers behandling.  

 Disciplinære straffe - herunder afsked - vil for disse funktionærer kunne  

 bringes i anvendelse ved menighedsrådets beslutning.
Dog må ingen straf  

 bringes i anvendelse, forinden den pågældende har haft lejlighed til at svare  

 på klagen, og den pågældendes eventuelle organisation har haft mulighed for  

 en forhandling med rådet.
 8. Afsked.
 8.1. Afskedskompetence.
 Kirke- og kirkegårdsfunktionærer afskediges af den myndighed, der er  

 beføjet til at foretage nyansættelse i stillingen, jfr. foran pkt. 2.1.
 Uansøgt afsked af en varigt ansat tjenestemand (sml. derimod nedenfor pkt.  

 8.5. om prøveansatte tjenestemænd) samt ansøgt afsked af helbredsgrunde kan  

 dog kun foretages af kirkeministeriet, jfr. kirkeministeriets cirkulære af 1.  

 oktober 1973 om ansættelse i tjenestemandsstillinger som kirke- og  

 kirkegårdsfunktionær og om afskedigelse af sådanne tjenestemænd § 9.
 8.2. Afskedigelsesgrunde.
 8.2.1.Alder.
Kirkefunktionærer (såvel tjenestemandsansatte som andre) skal afskediges  

 med udgangen af den måned, hvori de fylder 70 år.
Såfremt ganske særlige  

 omstændigheder gør sig gældende, kan afsked af ikke-tjenestemandsansat  

 kirkefunktionærer ved menighedsrådets beslutning udsættes en kortere tid  

 efter det fyldte 70. år.
En tjenestemand er berettiget til ansøgt afsked med  

 pension efter det fyldte 60. år.
Ved afsked inden det fyldte 67. år sker der  

 dog nedsættelse af pensionen.
 8.2.2. Sygdom.
 Afsked af en kirkefunktionær skal finde sted, såfremt han varigt på grund  

 af sygdom eller svagelighed bliver ude af stand til at varetage sin stilling.  

 Om fremgangsmåden ved afsked af tjenestemænd på grund af sygdom, se økonomi-  

 og budgetministeriets cirkulære af 15. marts 1973.
 8.2.3. Ansøgning (Opsigelse).
 Ansøgning om afsked skal imødekommes og opsigelse anerkendes, for så vidt  

 lovligt varsel er givet, jfr. pkt. 8.4.
 8.2.4. Tjenesteforseelse.
 Såfremt en kirke- eller kirkegårdsfunktionær ikke varetager tjenesten  

 tilfredsstillende eller iøvrigt gør sig skyldig i tjenesteforseelse, kan det  

 være grundlag for afsked, se nærmere pkt. 7.
 8.3. Afskedigelse (opsigelsens) form.
Afskedigelse skal af myndigheden afgives skriftligt og være begrundet.
De  

 forhold, der har ført til opsigelse, bør udtømmende angives.
Såfremt  

 opsigelsen er begrundet i almindelige samarbejdsvanskeligheder, bør eksempler  

 på disse angives.
 Forinden uansøgt afsked af en ikke-tjenestemandsansat kirke- eller  

 kirkegårdsfunktionær skal der gives funktionæren lejlighed til at fremsætte  

 sine synspunkter, jfr. pkt. 6.2.2. om kirkefunktionærens ret til at lade sig  

 repræsentere ved sin faglige organisation.
 Opsigelse eller ansøgning om afsked fra kirke- eller  

 kirkegårdsfunktionæren skal foreligge skriftlig.
 8.4. Varsel.
 8.4.1. Tjenestemænd.
 For varigt ansatte tjenestemænd gælder et opsigelsesvarsel på 3 mdr. fra  

 begge sider. (Sml. derimod nedenfor pkt. 8.5. om prøveansatte tjenestemænd).
 8.4.2. Tjenestemandslignende aflønnede funktionærer.
 For tjenestemandslignende aflønnede funktionærer gælder de i  

 kirkeministeriets cirkulære af 1. oktober 1973 fastsatte bestemmelser.
 8.4.3. Landsbygravere.
 For landsbygravere er opsigelsesvarsel fastsat i § 4 i kirkeministeriets  

 cirkulære af 20. juni 1973 om graveres ansættelse og aflønning m.v.
 8.4.4. Andre kirkefunktionærer.
 Omfattes ansættelsesforhold af funktionærloven, udgør opsigelsesvarslet  

 det i denne lov fastsatte.
I andre ansættelsesforhold er opsigelsesvarslet 14 dage til en hvilken som  

 helst dag, såfremt ansættelsesforholdet på tidspunktet for opsigelsens  

 meddelelse har varet under 3 mdr.
Har ansættelsesforholdet varet 3 mdr. og  

 derover, er opsigelsesvarslet 3 mdr. til fratræden ved en måneds udgang.
 8.5. Prøveansatte tjenestemænd.
 8.5.1. Afsked efter ansøgning.
 En tjenestemand ansat på prøve kan i de første 6 mdr. af prøveansættelsen  

 forlange sig afskediget med 14 dages varsel og i den resterende del af  

 prøveansættelsen med 1 måneds varsel, i begge tilfælde til udgangen af en  

 måned (tjenestemandslovens \pa 33, stk. 1).
 8.5.2. Afsked uden ansøgning.
Såfremt menighedsrådet skønner, at prøvetjenesten - eventuelt efter  

 forlængelse - ikke har været tilfredsstillende, og at varig ansættelse derfor  

 ikke kan finde sted, skal afskedigelse finde sted.
Stilling til afskedigelse  

 skal tages dels 6 måneder efter prøvetjenestens begyndelse dels 3 måneder før  

 prøvetjenestens udløb, jfr. § 5 i kirkeministeriets bekendtgørelse af 20.  

 oktober 1972 om ansættelse som tjenestemand på prøve i folkekirken med senere  

 varig ansættelse for øje, som ændret ved bekendtgørelse af 1. oktober 1973.
 Forinden afskeden skal den prøveansatte og hans tjenestemandsorganisation  

 have udleveret en skriftlig bedømmelse af prøvetjenesten og have lejlighed  

 til at udtale sig inden for en af menighedsrådet fastsat frist  

 (tjenestemandslovens § 31, stk. 1.).
 Prøveansatte tjenestemænd kan i de første 6 mdr. af prøvetjenesten  

 afskediges med et varsel på 14 dage og i den resterende del af prøvetiden med  

 3 mdr.s varsel, i begge tilfælde til udgangen af en måned.
 9. Efterindtægt, pension og understøttelse.
 Pension eller efterløn til kirke- og kirkegårdsfunktionærer kan kun ydes i  

 form af enten tjenestemandspension (tjenestemænd og deres efterladte) eller  

 understøttelse (andre ansatte og deres efterladte).
 Andre pensionsordninger kan ikke etableres jfr. kirkeministeriets  

 cirkulærskrivelse af 16. februar 1973.
 9.1. Tjenestemænd.
Der tilkommer kirkefunktionærer, der er ansat i tjenestemandsstilling,  

 pension efter reglerne i tjenestemandspensionsloven.
Afgår en  

 tjenestemandsansat kirkefunktionær eller en pensioneret kirkefunktionær ved  

 døden, er hans ægtefælle og børn berettiget til efterindtægt og pension efter  

 samme lovs regler.
 Pension og efterindtægt fastsættes ved kirkeministeriets foranstaltning,  

 jfr. § 14 i kirkeministeriets cirkulære af 1. oktober 1973 om ansættelse i  

 tjenestemandsstillinger som kirke- og kirkegårdsfunktionær og om afsked af  

 sådanne tjenestemænd.
 9.2. Ikke-tjenestemænd.
 Til ikke-tjenestemandsansatte kirkefunktionærer kan der ved fratræden på  

 grund af alder eller sygdom ydes understøttelse efter reglerne i  

 kirkeministeriets cirkulærskrivelse af 16. februar 1973, jfr. økonomi- og  

 budgetministeriets cirkulære af 26. januar 1972.
Efter disse regler kan understøttelse ydes, når fratrædelse sker efter det  

 fyldte 67. år eller som følge af helbredsbetinget utjenstdygtighed efter  

 mindst 15 års heltidsbeskæftigelse i folkekirken efter det fyldte 30 år.
Her  

 kirkefunktionæren været deltidsbeskæftiget, kan understøttelse ydes,når  

 beskæftigelsen efter det fyldte 30. år sammenlagt svarer til 15 års  

 heltidsbeskæftigelse, eller - hvis dette ikke er tilfældet - såfremt  

 beskæftigelsen i løbet af 15 år efter det fyldte 30. år svarer til mellem 7  

 og 15 års fuld tjeneste.
Det er en forudsætning, at kirkefunktionæren ikke  

 har haft sin hovedbeskæftigelse andetsteds.
Understøttelse ydes endvidere til ægtefællen efter en kirkefunktionær, som  

 ved sin død opfyldte betingelserne for at opnå understøttelse, eller som  

 oppebar understøttelse.
Det er en betingelse, at ægteskabet ikke er indgået  

 på dødslejet, eller efter at kirkefunktionæren var fyldt 60 år eller afgået  

 fra tjenesten.
 Under tilsvarende betingelser kan der ydes understøttelse til forældreløse  

 børn.
Understøttelse fastsættes i alle tilfælde af kirkeministeriet.
Den udredes  

 af kirkens kasse.
 Der udbetales efterindtægt (ægtefællens seneste løn eller understøttelse i  

 3 måneder) i følgende tilfælde:
 a. til enker efter kirke- eller kirkegårdsfunktionærer, der ved dødsfaldet  

 oppebar tjenestemandslignende løn (cirkulære af 26. april 1973).
 b. til enker efter kirke- eller kirkegårdsfunktionærer, der ved dødsfaldet  

 oppebar understøttelse, og som ved ophøret af ansættelsesforholdet i  

 folkekirken var lønnet med tjenestemandslignende løn (cirkulære af 26. april  

 1973).
c. til enker efter landsbygravere.
Efterindtægten beregnes på grundlag af  

 graverens faste løn.
 d. til enker efter kirke- eller kirkegårdsfunktionærer, der ved dødsfaldet  

 var omfattet af funktionærloven. (Efterindtægtens størrelse afhænger af  

 ansættelsesforholdets længde, jfr. funktionærlovens § 8).
 Efterlader kirke- eller kirkegårdsfunktionæren sig ikke enke, tilkommer  

 efterindtægten i de under a - d nævnte tilfælde hans børn under 18 år.
 I tilfælde, hvor betingelserne for udbetaling af efterindtægt er til  

 stede, ydes eventuel understøttelse først efter efterindtægtsperiodens udløb.
 Kirkeministeriet, den 20. december 1974.
 P.M.V.
Aug.
Roesen.
/N.
Holm.
