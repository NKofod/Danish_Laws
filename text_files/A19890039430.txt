 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om Statens Uddannelsesstøtte, jf. lovbekendtgørelse nr. 880 af 23.  

 december 1988, foretages følgende ændringer:
 1. § 5, stk. 1, 2. pkt., ophæves.
 2. § 6 affattes således:
» § 6.  De beløb, der er nævnt i §§ 2, 3 a, 5, 8  

 og 9, reguleres een gang årligt med en procent, der fastsættes på finansloven  

 for det pågældende år.
De efter procentreguleringen fremkomne beløb afrundes  

 opad til nærmeste 100-kronebeløb.
Undervisnings- og forskningsministeren  

 bekendtgør størrelsen af de regulerede beløb.« § 2 Stk. 1.  Loven træder i kraft den 1. august 1989. § 1  

 har virkning fra finansåret 1991.
Stk. 2.  De i §§ 2, 3 a, 5, 8 og 9 i lov om Statens  

 Uddannelsesstøtte nævnte beløb forhøjes for perioden 1. august 1989 til 31.  

 juli 1990 med 1,34 pct. og for perioden 1. august til 31. december 1990 med  

 yderligere 2,13 pct.
Dette gælder også de beløb, der er nævnt i § 2, stk. 5  

 og 6, i lov nr. 823 af 21. december 1988 om ændring af lov om Statens  

 Uddannelsesstøtte.
Givet på Christiansborg Slot, den 7.  

 juni 1989 Under Vor Kongelige Hånd og Segl MARGRETHE R.
