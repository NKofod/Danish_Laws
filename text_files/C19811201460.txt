Ved ministeriets cirkulære af 5. februar 1981 om afholdelse af pensioner  

 og understøttelser til afgåede kirkefunktionærer m.fl. af fællesfonden er  

 stiftsøvrigheden bemyndiget til på ministeriets vegne at træffe afgørelse om  

 bevilling af supplementsunderstøttelser i henhold til § 32, stk. 5, i lov om  

 folkekirkens lønningsvæsen m.m., hvorom indstilling fremkommer 1. april 1981  

 eller senere.
Med henblik herpå fastsættes følgende retningslinier for  

 stiftsøvrighedens ekspedition af disse sager.
Sager angående: 1) pensioner,  

 enkepensioner og børnepensioner til tjenestemænd i folkekirken, 2)  

 pensionslignende understøttelser til tjenestemandsansatte kirkefunktionærer  

 og præster til hvis stilling, der er knyttet pensionsret, men som ikke  

 opfylder betingelserne for at oppebære pension efter de sædvanlige regler, og  

 hvor der søges om en pensionslignende understøttelse samt pensionslignende  

 understøttelse for enker og børn efter sådanne tjenestemænd, 3)  

 understøttelse til kirkefunktionærer som samtidig har gjort tjeneste dels i  

 folkekirken, dels i anden offentlig styrelse (stat, amt, kommune m.v.), 4)  

 understøttelse til kirkefunktionærer, som modtager vederlag i forbindelse med  

 afståelse af entreprise vedrørende kirkegårdens gravsteder, og 5)  

 understøttelse til afdødes fraseparerede ægtefælle, vil fortsat være at  

 forelægge ministeriet.
I.
BETINGELSER FOR AT OPPEBÆRE UNDERSTØTTELSE:
A.
EGENUNDERSTØTTELSE: Egenunderstøttelse kan ydes til personer, der afgår  

 fra folkekirkens tjeneste som følge af:
 Dersom der i de under b) nævnte tilfælde på grund af arbejdsmangel eller  

 lignende har været mindre afbrydelser i beskæftigelsen, hvorunder den  

 pågældende dog fortsat har stået til rådighed for folkekirken, anses kravet  

 om sammenhængende beskæftigelse for opfyldt.
 Såfremt beskæftigelsen efter det fyldte 30. år og inden det 70. år ophører  

 af følge af tilskadekomst i tjenesten, ydes understøttelse uden hensyn til  

 tjenestens varighed.
 I sager om fratræden på grund af helbredsbetinget utjenstdygtighed er det  

 overladt til stiftsøvrigheden at tage stilling til, hvorvidt - og i så fald  

 hvilken - dokumentation for helbredsmangler, der skal forelægges.
 B. ÆGTEFÆLLEUNDERSTØTTELSE:
 Ægtefælleunderstøttelse ydes til en kvindelig eller mandlig ægtefælle  

 efter en person, der ved sin død oppebar egenunderstøttelse eller opfyldte  

 betingelserne for at få tillagt en sådan under forudsætning af, at ægteskabet  

 ikke er indgået:
 Der kan alene ydes enkemandsunderstøttelse, når den kvindelige ansatte er  

 fratrådt efter 1. april 1970 eller afgået ved døden som tjenstgørende efter  

 dette tidspunkt.
 Det bemærkes, at ægtefælleunderstøttelse kan oppebæres sideløbende med  

 egenunderstøttelse.
 Understøttelse kan ikke ydes til afdødes eventuelle fraskilte ægtefælle.  

 Spørgsmålet om udbetaling af understøttelse til frasepareret ægtefælle  

 forelægges ministeriet, jfr. foran, (side 2).
C.
BØRNEUNDERSTØTTELSE/BØRNETILLÆG.
 Understøttelse ydes for den understøttelsesberettigedes børn under 18 år -  

 herunder adoptivbørn og stedbørn, der er medtaget til forsørgelse i det  

 fælles hjem - enten som en selvstændig ydelse til forældreløse børn eller som  

 et tillæg til egen- eller ægtefælleunderstøttelsen.
 Det bemærkes, at understøttelsen ikke kan forlænges ud over barnets 18.  

 år.
II.
BEREGNING AF UNDERSTØTTELSE.
a.
EGENUNDERSTØTTELSE.
 Egenunderstøttelse ydes med virkning fra dagen efter tjenesteforholdets  

 ophør eller - såfremt der ydes sygedagpenge eller  

 arbejdsløshedsunderstøttelse - fra dagpengeperiodens eller  

 arbejdsløshedsunderstøttelsens ophør.
Ved beregning af understøttelse indplaceres den pågældende i en af de nedennævnte stillingsgrupper.
 Understøttelse: Gruppe I - 29 år - 4.593,12 kr. (+dyrtidstillæg).
 Egenunderstøttelsernes grundbeløb ved de forskellige tjenesteår i de 4  

 grupper kan aflæses af vedlagte tabel I.
 For deltidsansat personale, hvis beskæftigelse i folkekirken i en  

 sammenhængende periode på 15 år efter det fyldte 30. år omregnet til fuld tid  

 udgør mellem 7 og 15 år, fastsættes understøttelsen til det mindste  

 grundbeløb (satsen ud for 15 tjenesteår) for den gruppe, hvori den pågældende  

 er indplaceret.
 Det samme er tilfældet, såfremt den pågældende er afgået fra stillingen  

 som følge af tilskadekomst i tjenesten uden at have opnået en samlet  

 beskæftigelse på 15 år efter det fyldte 30. år.
 Ved beregning af understøttelse til organister i København, der før 1969  

 var aflønnet efter I-honorarklasse (grundbeløb 4.800 kr. årlig) eller  

 II-honorarklasse (grundbeløb 5.400 kr. årlig), lægges en beskæftigelsesgrad  

 på henholdsvis 60% og 80% af fuld beskæftigelse til grund.
 For personer, som forud for deres ansættelse i folkekirken har gjort  

 tjeneste i staten og folkeskolen, kan denne tjeneste medregnes ved beregning  

 af den samlede beskæftigelse.
 B. ÆGTEFÆLLEUNDERSTØTTELSE.
 Ægtefælleunderstøttelse ydes med 2/3 af den tilsvarende  

 egenunderstøttelse, jfr. tabel II, med virkning fra dagen efter dødsfaldet  

 eller - såfremt der ydes efterindtægt til den efterlevende ægtefælle - fra  

 efterindtægtsperiodens udløb.
 Oppebar afdøde understøttelse, ydes der den efterlevende ægtefælle 3  

 måneders efterindtægt af egenunderstøttelsen.
C.
BØRNEUNDERSTØTTELSE/BØRNETILLÆG.
 Børneunderstøttelse ydes med virkning fra dagen efter dødsfaldet eller -  

 såfremt der ydes efterindtægt - fra efterindtægtsperiodens udløb med følgende  

 beløb:
Børnetillæg til egen- eller ægtefælleunderstøttelse årlig kr. 1.940,40 pr. barn Understøttelse til forældreløse børn årlig kr. 3.880,80 pr. barn.
 Oppebar afdøde egenunderstøttelse, og efterlader den pågældende sig ikke  

 ægtefælle. er hans (hendes) børn berettigede til 3 måneders efterindtægt af  

 egenunderstøttelsen.
III.
Regulering.
 Samtlige understøttelser dyrtidsreguleres efter tilsvarende retningslinier  

 som gælder tjenestemandspensioner, jfr. tjenestemandspensionslovens § 27,  

 stk. 1.
 Dyrtidstillæggets størrelse fremgår af kirkeministeriets cirkulærskrivelse  

 om regulering af kirkefunktionærers lønninger m.v., senest af 30. september  

 1981.
 Der foretages ikke samordningsfradrag i understøttelser.
 OPSAT UNDERSTØTTELSE:
 Der ydes opsat understøttelse til ansatte i folkekirken, som fratræder  

 deres stilling i alderen 60-66 år for at overgå til at modtage efterløn,  

 efter følgende retningslinier:
 1. Opsat understøttelse kan tillægges personer i  

 alderen 60-66 år, der fratræder deres stilling i folkekirken for at modtage  

 efterløn i henhold til reglerne i lov nr. 555 af 15. november 1978, og som på  

 fratrædelsestidspunktet har udført fuld tjeneste i mindst 15 år efter det  

 fyldte 30. år eller har udført tjeneste som deltids- eller sæsonbeskæftigede  

 i løbet af 15 år efter det fyldte 30. år i et omfang, der svarer til mellem 7  

 og 15 års fuld tjeneste.
 2. Opsat understøttelse fastsættes efter de i II A i  

 nærværende vejledning anførte regler vedrørende tillæggelse af  

 egenunderstøttelse, således at understøttelsens grundbeløb beregnes ud fra  

 den sats, der gælder for vedkommende stillingstype, og på grundlag af den  

 pågældendes samlede beskæftigelse efter det fyldte 30. år og indtil  

 fratrædelsestidspunktet.
 3. Opsat understøttelse udbetales fra den 1. i måneden  

 efter det fyldte 67. år.
 Såfremt retten til at modtage efterløn ophører forud for 67 års alderen  

 som følge af, at den pågældende modtager ydelser efter lov om folkepension,  

 lov om invalidepension eller lov om pension til enker m.fl., udbetales opsat  

 understøttelse dog fra det tidspunkt, da sådan ydelse kommer til udbetaling.
 Når opsat understøttelse kommer til udbetaling, kan der ydes børnetillæg  

 for børn under 18 år efter reglerne i nærværende vejledning II C.
 4. Når en person, der har fået tillagt opsat  

 understøttelse, afgår ved døden, kan der under forudsætning af, at ægteskabet  

 ikke er indgået, efter at den afdøde ægtefælle var fyldt 60 år, til den  

 efterlevende ægtefælle ydes understøttelse med 2/3 af det opsatte  

 understøttelsesbeløb samt børnetillæg efter reglerne i II C.
 Endvidere kan der ydes børneunderstøttelse efter nævnte regler til  

 efterlevende forældreløse børn af en person, der havde fået tillagt opsat  

 understøttelse.
 Ægtefælleunderstøttelse med eventuelt børnetillæg og understøttelse til  

 forældreløse børn udbetales med virkning fra den 1. i måneden efter  

 dødsfaldet.
 5. Opsatte understøttelser dyrtidsreguleres, når de  

 kommer til udbetaling, på samme måde som understøttelser i øvrigt.
 6. Meddelelse om den opsatte understøttelses beregning  

 og udbetalingstidspunkt gives den pågældende.
V.
EKSPEDITION.
Ansøgning om understøttelse skal være ledsaget af menighedsrådets og  

 provstiudvalgets bemærkninger.
Ansøgningen skal indeholde:
 1. Oplysninger om pågældendes alder - dokumenteret ved  

 fødsels- og/eller dåbsattest - samt CPR nr.
 2. Oplysninger om eventuelle børn under 18 år -  

 dokumenteret ved fødsels- og/eller dåbsattest - samt CPR nr.
 3. Oplysninger om, hvornår den pågældende har tiltrådt  

 sin stilling, og hvornår den pågældende fratræder.
 4. oplysninger om tjenestens omfang beregnet i forhold  

 til 40 timer ugentlig.
 5. Oplysninger om årsagen til, at den pågældende  

 fratræder i de tilfælde, hvor fratrædelsen sker før det fyldte 67. år (og der  

 ikke er tale om ansøgning om opsat understøttelse).
 6. Oplysninger om den understøttelsesberettigedes  

 adresse samt oplysning om, til hvilken bank- eller sparekassekonto den  

 pågældende understøttelse skal anvises.
 Ansøgning om ægtefælleunderstøttelse må endvidere ledsages af  

 vielsesattest og eventuelle fødsels- og dåbsattester for børn under 18 år.
 Ved ansøgning om opsat understøttelse skal der være vedlagt dokumentation  

 for medlemskab af en arbejdsløshedskasse.
I den skrivelse, hvorved stiftsøvrigheden bevilger en understøttelse, må klart angives:
Understøttelser afholdes indtil 31. december 1981 af vedkommende  

 kirkekasse og derefter af fællesfonden.
Genparter af  

 understøttelsesberegninger for tiden efter 1. januar 1982 må derfor tilsendes  

 stiftskassereren med anmodning om udbetaling samt rigsrevisionen.
 P.M.V.
 E.B.
J.
Gjerlev eksp.sekr.
