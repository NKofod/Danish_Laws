 I henhold til § 2, stk. 2, i hovedaftalen af 27. oktober 1969 aftales  

 følgende:
§ 1. Til medlemmer af opgavekommissionerne vedrørende  

 eksamensuddannelserne på de tekniske skoler, der ikke er ansat i  

 undervisningsministeriet, ydes der et særligt tillæg af den i § 2 angivne  

 størrelse.
Tillæget ydes pr. opgavesæt som afleveres til og godkendes af  

 direktoratet for erhvervsuddannelserne, og inkluderer betaling for rettelse  

 og gennemgang af opgavesæt udarbejdet af anden opgavestiller.
 Stk. 2.  Det arbejde, der er forbundet med de i stk. 1  

 nævnte medlemshverv, udføres som en tjenstlig forpligtelse.
 § 2. Det særlige tillæg - der er fastsat under hensyntagen til den  

 forventede medgåede tid til udarbejdelsen af opgavesæt indenfor de enkelte  

 uddannelser og fag - udgør følgende grundbeløb:
 Sats I : 440 kr.
 Sats II : 540 kr.
 Sats III : 980 kr.
 Stk. 2.  Henføring af de enkelte opgavesæt til de i stk.  

 1 anførte tillægssatser foretages af direktoratet for erhvervsuddannelserne  

 efter forhandling med Dansk Teknisk Lærerforening.
 § 3. Til de i § 2 fastsatte grundbeløb ydes dyrtidstillæg i henhold til §  

 18, stk. 3 og 4, jfr. stk. 5, i aftale af 31. maj 1977 mellem  

 finansministeriet og tjenestemændenes centralorganisationer om justering af  

 tjenestemandslønningerne, jfr. finansministeriets cirkulære af 10. juni 1977  

 og cirkulære nr. 62 af 10. april 1978.
 Stk. 2.  Endvidere ydes der taktreguleringstillæg efter  

 de herom for offentligt ansatte gældende regler, jfr. finansministeriets  

 cirkulære nr. 49 af 20. marts 1978 om blandt andet revision af  

 taktreguleringsordningen.
§ 4. Det særlige tillæg udbetales halvårsvis bagud den 1. april og den 1.  

 oktober for opgavesæt udarbejdet i henholdsvis perioden 1. oktober - 31.  

 marts og 1. april - 30. september.
Dyrtids- og taktreguleringstillæg ydes på  

 grundlag af de satser, der var gældende ved beregningsperiodens begyndelse.
 § 5. Af de i § 2, stk. 1 og § 3 omhandlede beløb ydes særlig  

 feriegodtgørelse med 1 1/2%. Beløbet beregnes og udbetales halvårsvis  

 samtidig med det særlige tillæg, jfr. § 4.
§ 6. Snarest muligt efter aftalens indgåelse udbetales særligt tillæ g i overensstemmelse med det ovenfor aftalte for opgavesæt udarbejdet i  

 perioderne 1. oktober 1978 til 31. marts 1979 og 1. april 1979 til 31.  

 oktober 1979.
 Stk. 2.  For opgavesæt - for hvilke der allerede er ydet  

 vederlag efter de hidtidige regler - udbetales forskellen mellem det særlige  

 tillæg beregnet på grundlag af nærværende aftale incl. særlig  

 feriegodtgørelse efter § 5 og det tidligere udbetalte.
 § 7. Aftalen kan af hver af parterne opsiges med 3 måneders varsel - dog  

 tidligst til 1. april 1981.
København, den 27/12 1979 Dansk Teknisk Lærerforening  

 Undervisningsministeriet P.
Kampp P.m.v.
 e.b.
