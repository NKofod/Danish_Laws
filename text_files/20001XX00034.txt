Skriftlig fremsættelse (5. oktober  

 2000) Undervisningsministeren (Margrethe Vestager):
 Herved tillader jeg mig for Folketinget at  

 fremsætte:
 Forslag til lov om ophævelse af lov om  

 fastlæggelse af regler om visse hverv m.v. ved erhvervsskolerne.
(Lovforslag nr.
L 43).
 Formålet med lovforslaget er at ophæve lov om  

 fastlæggelse af regler om visse hverv m.v. ved erhvervsskolerne  

 (hvervloven). Hvervloven giver undervisningsministeren hjemmel til at  

 fastsætte regler om erhvervsskolernes ressourceanvendelse til  

 lærernes varetagelse af hverv som ledende lærer og hverv som  

 uddannelses- og erhvervsvejleder, samt regler om eventuelle skriftlige  

 opgaver, der skal stilles elever ved erhvervsskolerne.
 Lovens hjemmel har ikke siden 1. juli 2000 været  

 udmøntet af undervisningsministeren.
Skolernes anvendelse af ressourcer til lærernes  

 varetagelse af de nævnte hverv er i dag et anliggende for skolernes  

 ledelse og en del af den almindelige ledelsesret.
Krav til skolerne om udbud  

 af uddannelses- og erhvervsvejledning fastsættes af ministeriet med  

 hjemmel i uddannelseslovene.
Eventuelle regler om skriftlige opgaver, der  

 skal stilles elever, fastsættes i dag i de respektive  

 uddannelsesbekendtgørelser med hjemmel i uddannelseslovene.
 Loven er derfor i dag uden praktisk betydning.
 Loven skal have virkning fra 1. januar 2001.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til velvillig behandling i det høje Ting.
