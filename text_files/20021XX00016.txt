Skriftlig fremsættelse (3. oktober  

 2002) Beskæftigelsesministeren Herved tillader jeg mig for Folketinget at  

 fremsætte:
Forslag til lov om ændring af lov om  

 Arbejdsmarkedets Tillægspension, lov om Lønmodtagernes  

 Garantifond m. fl.
Love. (Bortfald af kompensationsordningen).
(Lovforslag nr.
L 28).
 Lovforslaget indeholder forslag om ophævelse af  

 kompensationsordningen.
 Forslaget om ophævelse af kompensationsordningen for  

 de private arbejdsgivere er en del af regeringens samlede forslag til  

 finanslov for 2003.
Kompensationsordningen giver private arbejdsgivere, der er  

 registreret efter momsloven eller lov om lønsumsafgift, ret til at  

 få udbetalt et kompensationsbeløb.
Kompensationsbeløbet  

 modregnes efter de gældende regler i de finansieringsbidrag  

 arbejdsgiverne betaler til dækning af udgifterne til ATP-bidrag til  

 bl.a. modtagere af arbejdsløshedsdagpenge og dagpenge under sygdom  

 eller barsel samt bidrag til Lønmodtagernes Garantifond.
I forbindelse med den såkaldte Energipakke fra 1995  

 blev beskatningen af energianvendelsen i erhvervsvirksomheder ændret og  

 forhøjet for at reducere bl.a.
CO2- og svovludledningen.  

 Det blev samtidig besluttet, at den heraf følgende merafgiftsbetaling  

 skulle tilbageføres til erhvervene gennem forskellige  

 tilskudsordninger.
 I de senere år har udviklingen i henholdsvis  

 provenuet fra afgiftsbetalingerne og tilbageførslen imidlertid  

 indebåret, at der tilbageføres mere til erhvervene end der  

 indbetales i medfør af Energipakkens merafgiftsbetalinger.
 Med bortfaldet af ATP-kompensationen mindskes det heraf  

 afledte   og forventet stigende   utilsigtede statslige provenutab.
Med et skønnet beskæftigelsestal på ca.  

 1,44 mio. fuldtidsbeskæftigede ATP-medlemmer forventes bortfaldet af  

 kompensationsbeløbet at medføre en besparelse i 2003 på  

 ca. 410 mio. kr. og ca. 550 mio. kr. på årsbasis.
Forslaget  

 forventes ikke at have administrative konsekvenser for arbejdsgiverne, idet  

 bortfaldet af ordningen opvejes af mertilbageførslen som følge  

 af Energipakken som i 2003 skønnes at være ca. 425 mio. kr.  

 stigende til skønnet ca. 675 mio. kr. i 2006.
 Lovforslaget træder i kraft den 1. januar 2003 med  

 virkning for indbetalte ATP-bidrag, modtaget i perioden 23 februar 22. maj  

 2003.
 Idet jeg i øvrigt henviser til lovforslaget og de  

 ledsagende bemærkninger, skal jeg anbefale lovforslaget til Tingets  

 velvillige behandling.
