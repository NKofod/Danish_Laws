 I medfør af § 6, § 22, stk. 3 og 4, §§ 30, 31 og 32, § 45, stk. 1, samt §  

 61 i lov om kemiske stoffer og produkter, jf. lovbekendtgørelse nr. 566 af  

 15. august 1989 og under henvisning til De Europæiske Fælleskabers Ellevte  

 Kommissionsdirektiv 89/174/EØF af 21. februar 1989 om tilpasning til den  

 tekniske udvikling af bilag II, III, IV, V, VI og VII af rådsdirektiv  

 76/768/EØF af 27. juli 1976 om indbyrdes tilnærmelse af medlemsstaternes  

 lovgivning om kosmetiske midler, samt 4. ændring af samme direktiv ved  

 Rådsdirektiv 88/667/EØF af 21. december 1988 samt under henvisning til De  

 Europæiske Fællesskabers første Kommissionsdirektiv 80/1335/EØF af 22.  

 september 1980, som ændret ved Kommissionsdirektiv 87/143/EØF af 10. februar  

 1987 samt andet Kommissionsdirektiv 82/434/EØF af 14. maj 1982, tredje  

 Kommissionsdirektiv 83/514/EØF af 27. september 1983 og fjerde  

 Kommissionsdirektiv 85/490/EØF af 11. oktober 1985 om indbyrdes tilnærmelse  

 af medlemsstaterners lovgivning om analysemetoderne for kontrol af kosmetiske  

 midlers sammensætning, fastsættes:
Bekendtgørelsens område § 1.  Denne bekendtgørelse omfatter fremstilling og  

 import af kosmetiske produkter samt kemiske stoffer, som anvendes i disse  

 produkter.
 § 2.  Ved kosmetiske produkter forstås i denne  

 bekendtgørelse de produkter, som er nævnt i bilag 1, samt andre lignende  

 produkter, der er bestemt til at komme i kontakt med dele af det menneskelige  

 legemes overflade samt med hår, tænder, negle og slimhinder for udelukkende  

 eller hovedsageligt at rense, beskytte, parfumere eller ændre udseendet.
 Stk. 2.  Ved kosmetiske produkter, der er bestemt til at  

 komme i berøring med slimhinderne, forstås i denne bekendtgørelse produkter,  

 der er bestemt til anvendelse omkring øjnene, på læberne, i mundhulen eller  

 på kønsorganerne.
 § 3.  Ved konserveringsmidler forstås i denne  

 bekendtgørelse kemiske stoffer, som tilsættes som bestanddele i kosmetiske  

 produkter navnlig med det formål at hindre vækst af mikroorganismer i disse  

 produkter.
 § 4.  Ved solfiltre forstås i denne bekendtgørelse  

 kemiske stoffer som tilsættes som bestanddele i kosmetiske produkter med det  

 formål at beskytte legemets overflade ved at frafiltrere visse  

 sundhedsskadelige ultraviolette stråler.
 § 5.  Bekendtgørelsen finder ikke anvendelse på  

 produkter, som er bestemt til at tilføres mennesker, eller dyr for at  

 forebygge, erkende, lindre, behandle eller helbrede sygdom, sygdomssymptomer  

 og smerter eller for at påvirke legemets funktioner.
 Stk. 2.  Bekendtgørelsen finder endvidere ikke  

 anvendelse på kosmetiske produkter, der er fremstillet i udlandet, og som kun  

 føres gennem landet som transitgods eller oplagres som sådan, for så vidt de  

 ikke gøres til genstand for nogen behandling eller forarbejdning.
 Stk. 3.  Bekendtgørelsen berører ikke de bestemmelser,  

 der følger af anden lovgivning vedrørende kemiske stoffer og produkter.
Produktsammensætning og -anvendelse § 6.  Kosmetiske produkter må ikke ved normal  

 anvendelse kunne være til fare for sundheden.
 Stk. 2.  Kosmetiske produkter må ikke sælges under  

 omstændigheder, der er egnet til at vildlede brugerne med hensyn til  

 produktets anvendelse eller med hensyn til den risiko, der kan være forbundet  

 med produktet.
 Stk. 3.  Fremstilling og import af kosmetiske produkter  

 er endvidere kun tilladt, såfremt de opfylder betingelserne i §§ 7-13.
 § 7.  Kemiske stoffer, som er optaget i bilag 2, må  

 ikke indgå som bestandele i kosmetiske produkter.
 § 8.  Kemiske stoffer, som er optaget i bilag 3-7, må  

 anvendes i kosmetiske produkter under de i bilagene fastsatte begrænsninger  

 og betingelser.
 Stk. 2.  Såfremt fluorforbindelser, jf. bilag 3 indgår  

 som bestanddele i kosmetiske produkter, skal indholdet af vandopløseligt  

 fluorid under hensigtsmæssige opbevaringsvilkår være til stede i fornøden  

 mængde under hele holdbarhedsperioden.
 § 9.  Kosmetiske produkter må, med undtagelse af de  

 farvestoffer der udelukkende er bestemt til hårfarvning, kun indeholde de  

 farvestoffer samt lakker, salte og pigmenter heraf, der er optaget i bilag 4  

 og bilag 5 med de deri fastsatte begrænsninger og betingelser.
 § 10.  Kosmetiske produkter må ikke indeholde andre  

 konserveringsmidler end dem, der er optaget i bilag 6.
Stk. 2.  De i bilag 6 med (*) mærkede stoffer må dog  

 anvendes i kosmetiske produkter i andre koncentrationer og til andet end det  

 i § 3 nævnte formål.
I sådanne tilfælde skal formålet med stoffets anvendelse  

 fremgå af selve produktet, jf. § 13, nr. 4.
 § 11.  Kosmetiske produkter må ikke indeholde andre  

 solfiltre end dem, der er optaget i bilag 7.
 Stk. 2.  Såfremt solfiltre indgår som bestanddele i  

 kosmetiske produkter, skal det færdige produkt ved normal anvendelse kunne  

 frafiltrere visse sundhedsskadelige ultraviolette stråler.
Mærkning og meddelelsespligt § 12.  Import og salg af kosmetiske produkter er kun  

 tilladt, såfremt både beholder og yderemballage er forsynet med følgende  

 angivelser:
§ 13.  De i § 12 nævnte angivelser skal være affattet  

 på dansk, være let læselige, synlige og må ikke kunne udviskes.
Endvidere  

 finder følgende bestemmelser anvendelse:
 Stk. 2.  Ved import af kosmetiske produkter påhviler det  

 den i Danmark ansvarlige markedsfører umiddelbart efter hjemtagning på lager  

 at mærke produkterne efter reglerne i denne bekendtgørelse.
 § 13 a.  Den, som inden for Det europæiske Fællesskab  

 er ansvarlig for markedsføringen af et kosmetisk produkt i Danmark, skal  

 underrette Miljøstyrelsen om følgende:
Myndigheder, tilsyn og kontrol Klage § 14.  Tilsyn og kontrol med overholdelse af reglerne  

 i bekendtgørelsen udøves af Miljøstyrelsen.
 Stk. 2.  Miljøstyrelsen kan i særlige tilfælde tillade,  

 at reglerne i bekendtgørelsen fraviges.
 Stk. 3.  Miljøstyrelsens afgørelser efter stk. 1 og 2  

 kan ikke indbringes for anden administrativ myndighed.
 Stk. 4.  Ved udførelsen af de i stk. 1 nævnte beføjelser  

 anvender Miljøstyrelsen de analysemetoder, som er fastsat af De Europæiske  

 Fællesskaber i første Kommissionsdirektiv (80/1335/EØF (* 1)) af 22.  

 september 1980, som ændret ved (87/143/EØF (* 2)) af 10. februar 1987 samt  

 andet Kommissionsdirektiv (82/434/EØF (* 3)) af 14. maj 1982, tredje  

 Kommissionsdirektiv (83/514/EØF (* 4)) af 27. september 1983 og fjerde  

 Kommissionsdirektiv (85/490/EØF (* 5)) af 11. oktober 1985 om indbyrdes  

 tilnærmelse af medlemsstaternes lovgivning om analysemetoderne for kontrol af  

 kosmetiske midlers sammensætning.
Straf § 15.  Med mindre højere straf er forskyldt efter den  

 øvrige lovgivning, straffes overtrædelse af bestemmelserne i kapitel 2 og 3  

 med bøde eller hæfte.
 Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Ikrafttræden og overgangsbestemmelser § 16.  Bekendtgørelsen træder i kraft den 15. marts  

 1990. Samtidig ophæves bekendtgørelse nr. 83 af 7. februar 1989.
Stk. 2.  Markedsføring af kosmetiske produkter, der ikke  

 overholder de hidtil gældende bestemmelser i bekendtgørelse nr. 83 af 7.  

 februar 1989 er forbudt.
Det er dog indtil den 1. januar 1992 tilladt til  

 forbrugeren at sælge og overdrage kosmetiske produkter, der opfylder de  

 hidtil gældende bestemmelser i bekendtgørelse nr. 312 af 14. juni 1988, med  

 undtagelse af produkter omfattet af bilag 2. (* 6) Stk. 3.  Markedsføring af kosmetiske produkter, der ikke  

 opfylder denne bekendtgørelses bilag 2 er forbudt.
De kosmetiske produkter,  

 der opfylder de hidtil gældende bestemmelser i bilag 2 til bekendtgørelse nr.  

 83 af 7. februar 1989 kan dog sælges eller overdrages til forbrugeren indtil  

 1. januar 1991. (* 7) Stk. 4.  Markedsføring af kosmetiske produkter, der  

 overholder de hidtil gældende bestemmelser i bekendtgørelse nr. 83 af 7.  

 februar 1989 bortset fra produkter omfattet af bilag 2, er tilladt indtil 1.  

 januar 1991. Disse produkter kan sælges eller overdrages til forbrugeren  

 indtil 1. januar 1993. (* 7) Stk. 5.  Kosmetiske produkter, hvis mærkning ikke er i  

 overensstemmelse med nærværende kapitel 3 om mærkning og meddelelsespligt, må  

 ikke markedsføres efter den 1. januar 1992. Sådanne produkter må ikke sælges  

 eller overdrages til forbrugeren efter den 31. december 1993.
 Stk. 6.  For de i bilagene nævnte midlertidigt tilladte  

 stoffer gælder de tilladelsesdatoer for markedsføring, der er angivet i disse  

 bilag.
Miljøministeriet, den 15. februar 1990 Lone Dybkjær / Hans Jurgen Stehr Bilagsoversigt Bilag 1. Vejledende liste over produkter, der betragtes som  

 kosmetiske produkter.
 Bilag 2. Liste over stoffer, som ikke må indgå i kosmetiske  

 produkter som bestanddele i disse.
 Bilag 3. Liste over stoffer, som må anvendes i kosmetiske produkter  

i overensstemmelse med de fastsatte begrænsninger og betingelser.
 Bilag 4. Liste over tilladte farvestoffer i kosmetiske produkter.
 Bilag 5. Liste over midlertidigt tilladte farvestoffer i kosmetiske  

 produkter.
 Bilag 6. Liste over tilladte konserveringsmidler i kosmetiske  

 produkter.
 Bilag 7. Liste over tilladte solfiltre i kosmetiske produkter.
Redaktionel oplysning til bilagene Kursiv markerer de bestemmelser der ved denne bekendtgørelse er ændret i  

 forhold til de hidtil gældende bestemmelser i bekendtgørelse nr. 83 af 7.  

 februar 1989.
 Små typer markerer de bestemmelser, der ved bekendtgørelse nr. 83 af 7.  

 februar 1989 er ændret i forhold til de hidtil gældende bestemmelser i  

 bekendtgørelse nr. 312 af 14. juni 1988.
Bilag 1 Vejledende liste over produkter, der betragtes som kosmetiske produkter Bilag 2 Liste over stoffer, som ikke må indgå i kosmetiske produkter som  

 bestanddele i disse Stofferne på listen er opstillet i alfabetisk rækkefølge i kolonne  

 b, så vidt muligt angivet ved deres International Non-Proprietary Names  

 (INN-navn). Stofferne kan være angivet ved et eller flere navne.
I visse  

 tilfælde angiver navnet en gruppe af stoffer, lejlighedsvis med henvisning  

 til andre officielle lister.
I sådanne tilfælde kan enkeltstoffer inden for  

 gruppen være nævnt som eksempler, men hele gruppen er omfattet.
 Tallene i kolonne a, c, d og e er af oplysende art.
 I kolonne a er anført nye løbenumre for stofferne.
 I kolonne c er anført CAS-nummer (Chemical Abstract Service Number)  

 for de flest mulige stoffer, således at det er muligt at finde entydige  

 kemiske navne og flere synonymer for det enkelte stof.
 I kolonne d er anført krydsreference til andre navne for samme stof  

 eller stofgruppe på denne liste.
 I kolonne e er anført henvisning til de numre, hvorunder stofferne  

 er optaget i bilag II til direktiv 76/768/EØF med senere ændringer.
 (* 1) Stoffer med bogstavmarkering ved løbenummer er optaget på listen ved  

 revision 20. december 1985 eller senere revisioner.
 (* 2) Forekomsten af naturligt radioaktive stoffer og af stoffer, hvis  

 radioaktivitet er fremkaldt ved forurening fra omgivelserne, er tilladt under  

 forudsætning af, at de radioaktive stoffer ikke er beriget med henblik på  

 fremstilling af kosmetiske produkter, og at koncentrationen af stoffer falder  

 inden for de grænser, der angivet i det direktiv, der har fastsat  

 standardforskrifter for beskyttelse af arbejderes sundhed og offentligheden  

 mod de varer, der fremkommer ved radioaktiv stråling (direktiv  

 76/579/Euratom).
Bilag 3 Liste over stoffer, som må anvendes i kosmetiske produkter i  

 overensstemmelse med de fastsatte begrænsninger og betingelser Bilag 3 Bilag 4 Liste over farvestoffer, som må forekomme i kosmetiske produkter (* 1) Anvendelsesområde Kolonne 1: Farvestoffer tilladt i alle kosmetiske produkter.
 Kolonne 2: Farvestoffer tilladt i alle kosmetiske produkter med undtagelse  

 af kosmetiske produkter til anvendelse omkring øjnene, navnlig øjenmake-up og  

 rensemidler hertil.
 Kolonne 3: Farvestoffer, der udelukkende er tilladt i kosmetiske  

 produkter, som ikke er bestemt til at komme i berøring med slimhinderne.
 Kolonne 4: Farvestoffer, der udelukkende er tilladt i kosmetiske  

 produkter, som er bestemt til kun at komme i kortvarig berøring med huden.
 (* 1) Ligeledes tillades de nævnte farvestoffers lakker eller salte, som  

 indeholder stoffer, hvis anvendelse ikke er forbudt i medfør af bilag 2.
(* 2) Når bogstavet »E« i medfør af bestemmelserne i  

 EØF-direktiverne af 1962 om levnedsmidler og farvestoffer er anbragt foran  

 farvestoffets nummer, skal farvestoffet opfylde de i disse direktiver anførte  

 renhedskrav.
Hvor bogstavet »E« udgår i denne bekendtgørelse,  

 gælder fortsat de almindelige kriterier i bilag III til direktiv af 1962 om  

 farvestoffer.
 (* 3) Farveindeksnummeret refererer til værket Rowe Index, 3. udgave,  

 Society of Dyers and Colourists, Bradford, England, 1979.
 (* 4) Ligeledes tillades uopløselige barium-, strontium- og  

 zirkoniumlakker, -pigmenter og -salte af disse farstoffer, såfremt de består  

 en uopløselighedsprøve baseret på en i EF vedtaget metode.
Bilag 5 Liste over farvestoffer, som midlertidigt må forekomme i kosmetiske  

 produkter(1) Anvendelsesområde Kolonne 1: Farvestoffer tilladt i alle kosmetiske produkter.
 Kolonne 2: Farvestoffer tilladt i alle kosmetiske produkter med undtagelse  

 af kosmetiske produkter til anvendelse omkring øjnene, navnlig øjenmake-up og  

 rensemidler hertil.
 Kolonne 3: Farvestoffer, der udelukkende er tilladt i kosmetiske  

 produkter, som ikke er bestemt til at komme i berøring med slimhinderne.
 Kolonne 4: Farvestoffer, der udelukkende er tilladt i kosmetiske  

 produkter, som er bestemt til kun at komme i kortvarig berøring med huden.
 (* 1) Ligeledes tillades de nævnte farvestoffers lakker eller salte, som  

 indeholder stoffer, hvis anvendelse ikke er forbudt i medfør af bilag 2.
(* 2) Når bogstavet »E« i medfør af bestemmelserne i  

 EØF-direktiverne af 1962 om levnedsmidler og farvestoffer er anbragt foran  

 farvestoffets nummer, skal farvestoffet opfylde de i disse direktiver anførte  

 renhedskrav.
Hvor bogstavet »E« udgår i denne bekendtgørelse,  

 gælder fortsat de almindelige kriterier i bilag III til direktiv af 1962 om  

 farvestoffer.
 (* 3) Farveindeksnummeret refererer til værket Rowe Index, 3. udgave,  

 Society of Dyers and Colourists, Bradford, England, 1979.
Bilag 6 Liste over tilladte konserveringsmidler i kosmetiske produkter 1. Ved konserveringsmidler forstås i denne  

 bekendtgørelse kemiske stoffer som tilsættes som bestanddele i kosmetiske  

 produkter navnlig med det formål at hindre vækst af mikroorganismer i disse  

 produkter, jfr. § 3 i bekendtgørelse 380 af 11. juli 1984.
2. Andre stoffer, som anvendes i fremstillingen af  

 kosmetiske produkter, kan have antiseptiske egenskaber og kan derfor bidrage  

 til konservering af produkterne, således som det er tilfældet med mange  

 eteriske olier og nogle alkoholer.
Disse stoffer er ikke medtaget i bilag 6.
 3. I denne liste forstås ved:
Salte: Salte af kationer som natrium, kalium, calcium, magnesium, ammonium  

 og ethanolaminer.
Salte af anioner som chlorid, bromid, sulfat og acetat.
 Estere: Methyl-, ethyl-, propyl-, isopropyl-, butyl-, isobutyl- og  

 phenylestere.
 4. I kolonne a er der ud over løbenummeret  

 angivet stoffets placering på bilag, del og løbenummer i direktiv 86/199/EØF.
 5. Stofferne på listen er opstillet i alfabetisk  

 rækkefølge i kolonne b, så vidt muligt angivet ved deres International  

 Non-Proprietary Names (INN-navn) og ved deres CAS-nummer (Chemical Abstract  

 Service Number).
 6. I kolonne c refererer procentangivelsen til  

 masse/masse procent (0/0 m/m), hvis intet andet er anført.
 7. I kolonne d er der ud over begrænsninger og  

 krav henvist til stoffets eventuelle placering på andre af bekendtgørelsens  

 bilag.
 8. I kolonne e er obligatorisk brugsanvisning  

 og advarsel på etiketten angivet for de aktuelle stoffer.
 9. Alle færdige produkter, der indeholder formaldehyd  

 eller stoffer i bilag 6, der kan fraspalte formaldehyd, skal på etiketten  

 være forsynet med teksten: »Indeholder formaldehyd«, såfremt  

 koncentrationen af formaldehyd i det færdige produkt overstiger 0,05%.
 10. Da visse af stofferne stadig er under vurdering,  

 angiver kolonne f, at disse stoffer er midlertidigt tilladt indtil det  

 fastsatte tidspunkt.
11. De med (*) mærkede stoffer må anvendes i  

 kosmetiske produkter i andre koncentrationer og til andet end det nævnte  

 formål, som fremgår af varens emballage, f.eks. som deodorant i sæber eller  

 som skælfjerningsmiddel i hårshampoo.
I sådanne tilfælde skal formålet med  

 stoffets anvendelse fremgå af selve produktet, jfr. §§ 3, 10, stk. 2, og 13,  

 nr. 4 i bekendtgørelse 380.
Bilag 6 Bilag 7 (* 1) Når intet andet er anført, refererer procentangivelsen til  

 masse/masseprocent (% m/m).
 (* 2) Henviser til stoffets placering på bilag VII, del 1 eller 2 og  

 stoffets løbenummer i direktiv 83/574/EØF (3. ændring af direktiv  

 76/768/EØF).
 (* 3) Ikke nødvendig når koncentrationen er på 0,5% eller derunder, og når  

 stoffet anvendes til beskyttelse af produktet.
(* 1) EFT nr.
L 383 af 31. december 1980, side 27 (* 2) EFT nr.
L 57 af 27. februar 1987, side 56.
(* 3) EFT nr.
L 185 af 30. juni 1982, side 1.
(* 4) EFT nr.
L 291 af 24. oktober 1983, side 9.
(* 5) EFT nr.
L 295 af 7. november 1985, side 30.
 (* 6) Små typer (petit) i bilagene til denne bekendtgørelse markerer de  

 bestemmelser, der ved bekendtgørelse nr. 83 af 7. februar 1989 er ændret i  

 forhold til de hidtil gældende bestemmelser i bekendtgørelse nr. 312 af 14.  

 juni 1988.
 (* 7) Kursivsskrift i bilagene til denne bekendtgørelse markerer de  

 bestemmelser, der er ændret i denne bekendtgørelse i forhold til de hidtil  

 gældende bestemmelser i bekendtgørelse nr. 83 af 7. februar 1989.
