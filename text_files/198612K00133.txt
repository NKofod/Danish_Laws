Nr LSF 133 Forslag til Lov om ændring af lov om statens uddannelsesstøtte (Indførelse  

 af ny støttestruktur, afskaffelse af statslån, øgede satser, slutstipendier  

 og låneloft for statsgaranterede studielån) Fremsat af undervisningsministeren (Bertel Haarder) den 13. januar 1987 § 1 I lov nr. 357 af 4. juni 1986 om statens uddannelsesstøtte foretages følgende ændringer:
 1. § 1 affattes således:
»§ 1. Staten giver uddannelsesstøtte til uddannelsessøgende i form af stipendium og statsgaranti for studielån i pengeinstitutter i Danmark.
Stk. 2. Staten giver tilskud til nedbringelse af renterne af statsgaranterede studielån.
Undervisningsministeren fastsætter regler om en tilskudsordning«.
 2. § 2 affattes således:
»§ 2. Uddannelsessøgende i ungdomsuddannelser kan for et helt støtteår højst få følgende stipendium:
 3. § 3 affattes således:
»§ 3. Uddannelsessøgende i videregående uddannelser kan få stipendium i højst 48 måneder (stipendiemåneder).
Stk. 2. I de første 24 stipendiemåneder kan de uddannelsessøgende for et helt støtteår højst få følgende stipendium:
Stk. 3. I de sidste 24 stipendiemåneder kan de uddannelsessøgende for et helt støtteår højst få et stipendium på 24.000 kr.
Stk. 4. Uddannelsessøgende i en videregående uddannelse, der er normeret med en studietid på mere end 4 år kan få et stipendium på højst 36.000 kr. i forbindelse med afslutningen af uddannelsen.
 Stipendiet kan dog højst udgøre 6.000 kr. pr. måned«.
 4. § 4 affattes således:
»§ 4. Uddannelsessøgende i videregående uddannelser kan efter de første 24 stipendiemåneder få tilsagn om statsgaranti for studielån i pengeinstitutter.
Tilsagn kan gives for højst 100.000 kr. i det samlede uddannelsesforløb.
Stk. 2. Tilsagnet kan i de sidste 24 stipendiemåneder højst udgøre 16.000 kr. for et helt støtteår og efter de sidste 24 stipendiemåneder højst 40.000 kr. for et helt støtteår.
 5. Efter § 4 indsættes:
»§ 4 a.
Uddannelsessøgende, hvis stipendium nedsættes eller bortfalder i henhold til reglerne i § 9, kan inden for det i § 4, stk. 1, 2. pkt. nævnte beløb få tilsagn om statsgaranti for studielån i pengeinstitutterne med et beløb, der svarer til nedsættelsen.
Uddannelsessøgende i videregående uddannelser, hvis stipendium nedsættes i henhold til reglerne i § 9, kan i stedet for stipendiet få statsgaranti for studielån i pengeinstitutter med et beløb, der svarer til det fulde stipendium efter § 3.«.
 6. § 5 affattes således:
»§ 5. Uddannelsessøgende kan udover stipendium efter §§ 2 og 3 få stipendium som hjælp til dækning af en undervisningsafgift, svarende til 85 pct. af den faktiske undervisningsafgift, dog højst 14.000 kr. for et helt støtteår.
Stk. 2. For uddannelsessøgende i videregående uddannelser, der ikke er fyldt 20 år, og som har en særlig lang afstand fra bopæl til uddannelsessted, godtgør Styrelsen for Statens Uddannelsesstøtte halvdelen af udgifterne til befordring med offentlige transportmidler.
Stk. 3. Undervisningsministeren kan fastsætte regler om 1) det antal ungdomsuddannelser, den enkelte kan få støtte til, 2) støtteordningen for uddannelsessøgende i videregående uddannelser, 3) beregning af støtte for mindre end et støtteår, 4) størrelsen af det beløb, der minimalt kan udbetales i støtte, 5) betingelserne for at være hjemmeboende og udeboende, og 6) transportordningen for uddannelsessøgende, der ikke er fyldt 20 år, i videregående uddannelser.
 Stk. 4. Støtteåret går fra 1. august til 31. juli«.
 7. I § 6 ændres »§§ 2 og 3« til: »§§ 2-5« og  

 »146,3« ændres til:
 »151,9«.
 8. I § 7 indsættes efter STK. 1, som nyt stykke:
»Stk. 2. For at få stipendium efter § 3, stk. 4 er det endvidere en betingelse, at uddannelsesinstitutionen erklærer, at den uddannelsessøgende kan afslutte uddannelsen inden for et år.«.
 Stk. 2 og 3 bliver herefter stk. 3 og 4.
 9. I § 7, STK. 3, udgår »statslån og«.
 10. § 8, STK. 1, affattes således:
»§ 8. For at få maksimalt stipendium eller for at bevare stipendium, der er beregnet efter § 9, må den uddannelsessøgendes egenindkomst i et helt støtteår ikke overstige 72.000 kr.
Beløbet forhøjes med et beløb, der for et helt støtteår udgør 13.600 kr. for hvert af den uddannelsessøgendes børn, som er under 18 år eller mellem 18 og 20 år og under uddannelse.
For uddannelsessøgende, som har fået stipendium efter § 5, stk. 1, til hjælp til dækning af undervisningsafgifter, forhøjes beløbet med dette stipendium.
Er egenindkomsten højere, nedsættes stipendiet med det overskydende beløb.«.
 11. I § 8, STK. 2, ændres »41.700« til: »100.000«.
 12. § 9, STK. 1-3, affattes således:
»For uddannelsessøgende, som ikke er fyldt 20 år, beregnes stipendium ud fra forældrenes samlede socialindkomst for det kalenderår, der begynder i støtteåret.
Stk. 2. Socialindkomsten nedsættes med 17.200 kr. for hver af ansøgers søskende, der er under 18 år eller mellem 18 og 20 år og under uddannelse.
Undervisningsministeren kan fastsætte regler herom.
Stk. 3. For at den uddannelsessøgende kan få maksimalt stipendium efter §§ 2, 3 og 5 jfr. dog § 8, må forældrenes socialindkomst efter stk. 1 og 2 ikke overstige 162.400 kr.
Ved højere socialindkomst nedsættes stipendiet og bortfalder ved en socialindkomst på 266.000 kr.«.
 13. I OVERSKRIFTEN til KAP. 4, udgår: »og statslån«.
 14. I § 11, STK. 1 OG § 12, STK. 1 OG STK. 2, udgår: »og  

 statslån«.
 15. I § 14 indsættes som nyt STK. 1:
»§ 14. Styrelsen for Statens Uddannelsesstøtte administrerer i overensstemmelse med den tidligere uddannelsesstøttelovgivning lån ydet i henhold til denne, jfr. dog § 15, stk. 2-3.«.
 Stk. 1-3 bliver herefter stk. 2-4.
 16. I § 14, STK. 1, der bliver STK. 2 affattes 1. PKT., således:
»Stk. 2. Statslån, der er tildelt endeligt efter 1. august 1982 forrentes med virkning fra den 1. i måneden efter udbetalingstidspunktet.« 17. § 14, STK. 3, der bliver STK. 4 ophæves.
 18. § 15, STK. 3, affattes således:
»Finansministeren fastsætter renten for misligholdte statslån.« 19. § 15, STK. 4, ophæves.
 20. I § 19, STK. 1, udgår sidste pkt.
 21. § 19, STK. 2, affattes således:
Stk. 2. Finansministeren fastsætter renten for indfriede statsgaranterede studielån.
Renten fastsættes for et halvt år ad gangen under hensyn til renten for studielån i det foregående halvår i de mest betydende pengeinstitutter.'.
 22. § 20 affattes således:
»§ 20. Pengeinstitutterne skal give Styrelsen for Statens Uddannelsesstøtte oplysninger om den statsgaranterede studiegæld for alle låntagere.
Undervisningsministeren kan fastsætte regler herom, herunder regler om, under hvilken form oplysninger skal gives.«.
 23. I § 21 indsættes efter stk. 3 som nyt STK. 4:
»Stk. 4. Ministeren kan efter forhandling med Færøernes Hjemmestyre ophæve nærværende paragraf helt eller delvist«.
 24. I § 22 indsættes efter stk. 4 som nyt stykke:
»STK. 5. Hypotekbanken kan hos skattemyndigheder og andre offentlige myndigheder indhente oplysninger om låntager, som er nødvendige for at administrere krav efter §§ 15 og 19, herunder oplysning om indkomst- og formueforhold.«.
 25. Efter § 26 indsættes:
»§ 27. Ministeren kan efter forhandling med Færøernes Hjemmestyre bestemme, at loven ikke finder anvendelse på uddannelsessøgende ved uddannelsesinstitutioner på Færøerne.«.
§ 2 Stk. 1. Loven træder i kraft den 1. januar 1989 og har virkning fra den 1. august 1989. § 1, nr. 18-21 og 24 træder dog i kraft den 1. marts 1987.
Stk. 2. § 1, nr. 4 om maksimum for garantitilsagn har kun virkning for garantitilsagn givet efter 1. august 1989.
Stk. 3. Undervisningsministeren fastsætter regler om den ordning, der skal gælde for uddannelsessøgende, der har påbegyndt den igangværende videregående uddannelse før den 1. august 1989.
BEMÆRKNINGER TIL LOVFORSLAGET ALMINDELIGE BEMÆRKNINGER 1. etape af SU-reformen blev vedtaget den 30. maj 1986 ved lov nr.
357 af 4. juni 1986. Loven indeholder en nedsættelse af grænsen for de uddannelsessøgendes afhængighed af forældrenes indkomst- og formueforhold fra 22 til 20 år pr. 1. august 1987. Loven tager et første skridt mod en harmonisering af støttesatserne, idet alle hjemmeboende uanset alder får støtte efter samme sats.
I sin fremsættelsestale anførte undervisningsministeren, at en yderligere forenkling af støttesatserne burde overvejes.
Loven indeholder endvidere hjemmel til en regulering af rentefastsættelsen og af tilbagebetalingsvilkårene for misligholdte statslån og statsgaranterede studielån i banker og sparekasser.
Ved fremsættelsen af lovforslaget om statens uddannelsesstøtte understregedes det, at en mere gennemgribende reform af uddannelsesstøttesystemet måtte afvente 2. etape, idet det var regeringens hensigt med baggrund i handlingsplanen for en bedre balance på de langvarigt uddannedes arbejdsmarked, afgivet af Knud Larsen - udvalget i januar 1985, snarest muligt at foreslå en reform af statens uddannelsesstøtte, der kunne effektivisere de faktiske studietider og give de uddannelsessøgende et stærkt incitament til at bringe uddannelsen til afslutning og dermed overgå til arbejdsmarkedet i en yngre alder, hvor beskæftigelsesmulighederne er bedst.
Desuden har regeringen under behandlingen af lovforslaget om statens uddannelsesstøtte givet Folketingets Uddannelsesudvalg tilsagn om, at der i løbet af sommeren ville blive foretaget en analyse af gældssaneringsspørgsmålet og evt. løsningsmuligheder.
Et udvalg under Finansministeriet/ Hypotekbanken, har afgivet en redegørelse om gældssanering af studielån.
I redegørelsen beskrives den eksisterende gældssætning indenfor studielånsområdet og det indstilles, at der gives hypotekbanken adgang til i et begrænset omfang at kunne eftergive studiegæld på grundlag af et konkret skøn.
Udvalget understreger, at gældssanering i Hypotekbanken vil medføre en stigning i antallet af spekulative indfrielser, uanset hvilken form for gældssanering der vælges, og det er derfor vigtigt, at disse gældssaneringsbestræbelser ikke ses isoleret.
Der må ved udvikling af det fremtidige støttesystem indbygges mekanismer, der forhindrer, dels at stor studiegæld oparbejdes, dels at den misligholdes og dermed må indfries af statskassen.
Som endeligt mål for en reform af uddannelsesstøtten må derfor sigtes mod en lov, der forbedrer stipendiesatserne i de første år og afkorter de faktiske studietider gennem større stipendier i begyndelsen og slutningen af uddannelsen.
En fremtidig lov bør endvidere tilgodese ønsket om at minimere studiegælden ved at konvertere statslån til øgede stipendier, afskaffe lånene i ungdomsuddannelser og de første 2 år af en videregående uddannelse, lægge de statsgaranterede studielån sidst i studiet, løfte grænsen for egenindtægten og lægge loft over de af staten ydede garantitilsagn.
Som nævnt blev ved lov af 4. juni 1986 aldersgrænsen for de uddannelsessøgendes afhængighed af forældrenes indkomst- og formueforhold nedsat til 20 år.
Der er ikke i dette lovforslag foreslået en yderligere nedtrapning, men på længere sigt ville regeringen finde det ønskeligt helt at ophæve forældreafhængigheden i relation til uddannelsesstøtten.
Da der indtil videre bevares en afhængighed af forældreindtægten for de 18-19 årige, foreslås indført et befordringstilskud for de uddannelsessøgende i videregående uddannelser, der har særlig lang afstand til uddannelsesinstitutionen.
Tilskuddet har også til formål at reducere presset på boligmarkedet i uddannelsesinstitutionens umiddelbare nærhed.
LOVFORSLAGET Det nye støttesystem bygger på følgende 3 hovedelementer:
 1. FORBEDRING AF SATSER.
 Forslaget lægger hovedvægten på at forbedre stipendiesatserne.
De forhøjede stipendier kan sammenfattes i følgende oversigt over stipendiesatser før og efter den foreslåede 2. etape af SU-reformen.
Stipendierne for udeboende forbedres med 10.000 kr. årligt i ungdomsuddannelserne og de første to år af en videregående uddannelse, mens de forbedres med knap 3.000 kr. for de ældste i videregående uddannelser.
Stipendiesatsen for de yngste hjemmeboende er forbedret med godt 4.000 kr.
Forskellen mellem satserne for ude- og hjemmeboende er sat til 16.000 kr. svarende til en skønnet forskel i leveomkostninger.
Forbedringerne i stipendiestøtten er størst i ungdomsuddannelserne og i de første år af en videregående uddannelse.
Alt i alt forventes 2. etape af SU-reformen at medvirke til, at flere unge tør binde an med en uddannelse.
Der er endvidere taget udgangspunkt i, at de uddannelsessøgende vil få et rimeligt leveniveau med et rådighedsbeløb efter skat, men uden låneoptagelse på ca. 4.000 kr. månedligt eller ca. 48.000 kr.
 årligt.
Dette indebærer en egenindtægtsgrænse incl. stipendium på 72.000 kr.
Forslaget medfører et løft i egenindtægtsgrænsen på godt 16.000 kr.
For de yngste udeboende forudsætter den nævnte levefod erhvervsindtægter udover stipendiet på 36.000 kr. årligt, mens de ældre uddannelsessøgende i videregående uddannelser vil kunne tjene op til 48.000 kr., uden at stipendiet reduceres.
 2. KLIPPEKORT TIL VIDEREGÅENDE UDDANNELSER.
Til videregående uddannelser generelt foreslås ydet stipendier i 48 måneder, forudsat at den studerende er studieaktiv.
Statsgaranteret lån vil kunne ydes tidligst, når de første 24 stipendiemåneder er brugt.
Herved opnås, at eventuel låntagning sker senere i uddannelsesforløbet end idag.
 I videregående uddannelser, der er normeret til mere end 4 år, dvs.
uddannelser på kandidatniveau, ydes desuden et slutstipendium i 6-12 måneder i forbindelse med uddannelsens afslutning.
Stipendiet, der frit vil kunne fordeles over 6-12 måneder, skal give den uddannelsessøgende mulighed for en hurtigere og koncentreret afslutning af uddannelsen.
Under hensyn til loftet, der foreslås lagt over de af staten ydede garantitilsagn kan uddannelsessøgende i videregående uddannelser herefter få fuld uddannelsesstøtte til godt og vel 6 1/2 års studietid.
Dette gælder også i tilfælde af studieskift.
Forslaget betyder en omlægning i forhold til den eksisterende ordning, hvorefter stipendium kan opnås i den sædvanlige støtteberettigede studietid med tillæg af 1 år.
Der sker en afkortning i tilfælde af studieskift.
Forbedringerne i stipendiestøtten til videregående uddannelser kan illustreres med følgende eksempler på de samlede stipendiebeløb, der udbetales under uddannelsesforløb af forskellig længde før og efter den foreslåede reform.
Forslaget indebærer endvidere en væsentlig omfordeling af støtten over uddannelsesforløbet, idet forbedringerne er koncentreret om starten og afslutningen som de mest kritiske perioder for en vellykket gennemførelse af en videregående uddannelse.
Med henblik på at skabe størst mulig fleksibilitet i støttesystemet foreslås stipendiestøtten etableret som en form for  

 »klippekort«.
Klippekortet opdeles i 48 stipendiemåneder, de første 24 stipendiemåneder til en valør af hhv. 20.000 kr. for hjemmeboende og 36.000 kr. for udeboende og de sidste 24 måneder til en valør af 24.000 kr. for både hjemme og udeboende for et helt støtteår.
Som overbygning herpå lægges et klippekort på 6-12 måneder til en valør af 36.000 kr. for uddannelsessøgende i kandidatuddannelser.
Den uddannelsessøgende får mulighed for selv at vælge de perioder i uddannelsesforløbet, hvori støtten ønskes.
Den uddannelsessøgende vil således kunne undlade at søge stipendium i perioder, hvor han/ hun ikke påregner at være fuldt studieaktiv.
Hermed vil de 48 stipendiemåneder kunne udstrækkes udover 4 studieår, og der opnås den størst mulige valgfrihed for den uddannelsessøgende til benyttelse af »klippene« under hensyn til forældreindtægt og egenindtægt.
Der bruges af »grund«-klippekortet, når stipendium er søgt og  

 tildelt for den ansøgte periode, medmindre den uddannelsessøgende indenfor en vis frist har tilbagebetalt stipendiet.
Udnyttes denne fortrydelsesret ikke, bruges der af klippekortet, uanset stipendiestørrelse og uanset om den senere opgørelse af egenindkomsten bevirker, at hele stipendiet skal betales tilbage.
Stipendier under 100 kr. om måneden vil dog ikke blive tildelt, og der forbruges hermed ingen stipendietid.
Egenindkomsten i støtteåret fastsættes til 72.000 kr. - svarende til 6.000 kr. pr. stipendiemåned.
Med et stipendium på 36.000 kr. for et år - svarende til 3.000 kr. for en måned - vil den uddannelsessøgende gennemsnitlig kunne tage ca. 50 timers arbejde om måneden til almindelig studenterløn, hvilket ikke skønnes at ville belaste studierne væsentligt.
Arbejdet vil naturligvis også kunne koncentreres om ferieperioder eller »orlovs'perioder uden stipendium.
Som hidtil gælder, at hvis egenindtægten inkl. stipendiet overstiger egenindtægtsgrænsen, nedsættes stipendiet med det overskydende beløb.
Dette betyder, at den uddannelsessøgende skal tilbagebetale for meget udbetalt støtte.
Derimod er der ikke længere for meget udbetalt statslån, der også skal tilbagebetales.
Forhøjelsen af egenindtægtsgrænsen til 72.000 kr., og indførelsen af klippekortet, vil medføre, at de uddannelsessøgende vil kunne kombinere klip og erhvervsarbejde på en sådan måde, at tilbagebetaling af for meget udbetalt støtte i det væsentlige vil kunne undgås.
Beregning og kontrol af egenindkomsten foretages fortsat for et helt støtteår.
Man har overvejet muligheden for at forbedre indkomstkontrollen.
Under den gældende ordning oplyser en stipendiemodtager selv under strafansvar sin faktiske indkomst for den periode af støtteåret (1/ 8-31/ 7) hvor han er støtteberettiget.
I visse tilfælde indhentes oplysninger fra skattemyndighederne.
I fremtiden vil der blive foretaget en mere systematisk stikprøvekontrol, hvor de uddannelsessøgendes egne oplysninger checkes med skattemyndighedernes oplysninger.
 3 LÅNELOFT.
Låneloftet på ialt 100.000 kr. i løbet af en videregående uddannelse afspejler, hvad der med rimelighed kan forudsættes tilbagebetalt.
En maksimal udnyttelse strækker til godt og vel 5 1/2 års studier incl. 2 indledende stipendieår, hvorefter den studerende er henvist til at søge om et 1/2-1 års stipendium til afslutning af uddannelsen.
Lånereglerne indebærer således et kraftigt incitament til at afslutte uddannelsen og opnå kandidatløn fremfor studenterløn.
Staten yder tilskud til nedbringelse af renterne af de statsgaranterede studielån i studietiden.
Ordningen tænkes tilrettelagt således, at den forstærker markedsmekanismen med henblik på at skaffe de uddannelsessøgende de billigst mulige lån.
Hensigten er at yde et rentetilskud fra staten af samme størrelsesorden, som den rentenedsættelse som pengeinstitutterne yder på baggrund af statsgarantien.
Ordningen tænkes administreret således, at hvert pengeinstitut en gang årlig til Styrelsen for Statens Uddannelsesstøtte opgør saldoen for studielån i uddannelsestiden, herunder de renter, som i det pågældende år er tilskrevet.
Pengeinstituttet skal endvidere give oplysning om den gennemsnitlige rente på studielån i samme periode.
Denne rente bliver sat i forhold til den gennemsnitlige rente på kassekreditlån (private såvel som erhvervsmæssige) på landsbasis.
Differencen er den rentenedsættelse, som pengeinstituttet giver den uddannelsessøgende på baggrund af statsgarantien.
Staten yder herefter en tilsvarende rentenedsættelse og udbetaler et tilskud, som pengeinstituttet indsætter på de uddannelsessøgende konti til nedbringelse af renterne.
 4. ØKONOMISKE OG ADMINISTRATIVE KONSEKVENSER.
Det ny støttesystem foreslås indført for alle uddannelsessøgende på en gang.
Uddannelsessøgende, der har påbegyndt den igangværende videregående uddannelse inden 1. august 1989, vil blive indplaceret i det nye støttesystem efter det antal år, de har tilbage af den normerede studietid plus 1 år, dog højst 4 år.
Hermed tages ved indplaceringen udgangspunkt i de eksisterende studietidsregler.
Det antal år, hvori den uddannelsessøgende kan få fordel af det ny, mere fleksible støttesystem og de højere stipendiesatser vil således svare til den tid, som uddannelsen er normeret til plus 1 år med fradrag af den tid, hvori den uddannelsessøgende har været indskrevet ved den igangværende videregående uddannelse, uanset om der i denne periode har været ydet støtte.
Merudgifterne i indkøringsperioden 1989-1993 skønnes at variere fra 518 mill. kr. til 240 mill. kr.
Efter indkøringsperioden skønnes merudgifterne at udgøre ca. 180 mill. kr. årligt, og 2. etape er hermed fuldt gennemført.
Under forudsætning af en renteforskel (rentenedsættelse på studielån) på ca. 2,5 pct svarende til de nuværende forhold skønnes merudgifterne forbundet med rentetilskudsordningen at udgøre ca. 50 mill. kr., når den samlede studielånssaldo har nået ligevægt.
Forsåvidt angår merudgifterne til transportordningen findes for tiden ca. 4.400 studerende i videregående uddannelser på 18-19 år.
Under forudsætning af, at ca. 1/ 3 (svarende til 1.500) vil være omfattet af ordningen, og at tilskuddet i gennemsnit vil være 4.000 kr. pr. person årligt, vil den årlige udgift være 6 mio.kr. årligt.
Omlægningen af støttesystemet nødvendiggør en gennemgribende ændring af edb-programmer m.v.
Den iøvrigt helt nødvendige nyudvikling af hele Styrelsen for Statens Uddannelsesstøttes edb-system og opbygningen af egen edb-driftsafdeling er lige påbegyndt og forventes afsluttet i sommeren 1989. Dette er baggrunden for forslaget om, at ordningen først træder i kraft pr. 1. august 1989, idet ordningen så vil kunne køres ind samtidig med, at den igangværende teknologifornyelse afsluttes.
Hermed begrænses de administrative konsekvenser mest muligt, da nye edb-programmer m.v. alligevel skal opbygges fra bunden som følge af indførelsen af den ny teknologi.
Den administrative forberedelse af lovforslagets gennemførelse påregnes iøvrigt iværksat i løbet af 1988, og strække sig over et par år.
I perioden 1988-90 vil gennemførelsen af forslaget medføre merudgifter til løn og kontorhold på ca. 5 mill. kr.
I 1989 skønnes yderligere at medgå et beløb på ca. 5 mill. kr. til dækning af eengangsudgifter i forbindelse med lovens gennemførelse, herunder især til øget information om det nye støttesystem.
Merudgifterne for staten ved gennemførelse af lovforslaget kan herefter på basis af den forventede udvikling i antallet af uddannelsessøgende anslås til følgende beløb:
Disse beløb udgør de samlede merudgifter i forbindelse med indkøring og gennemførelse af 2-etape af SU-reformen.
BEMÆRKNINGER TIL DE ENKELTE BESTEMMELSER Til § 1 Til nr. 1 Støtteformene er stipendium og statsgaranti for studielån i pengeinstitutter.
Statslån afskaffes og til gengæld forbedres stipendiemulighederne.
Samtidig afskaffes de statsgaranterede studielån for uddannelsessøgende i ungdomsuddannelserne og i de første 2 år af en videregående uddannelse.
Med ændringerne tilsigter man at nedbringe den fremtidige gældsætning som følge af optagelsen af studielån.
Forsåvidt angår tilskud til nedbringelse af renterne på de statsgaranterede lån henvises til de almindelige bemærkninger.
Til nr. 3-10 Der henvises til de almindelige bemærkninger vedrørende støttesystemet for de videregående uddannelser.
Den nærmere udformning af støtteordningen for uddannelsessøgende i videregående uddannelser vil blive fastsat i bekendtgørelse.
Der sigtes mod en flexibel ordning, der giver den uddannelsessøgende en væsentlig grad af frihed til selv af vælge støtteperioderne.
Da forbrug af stipendietid finder sted, selvom stipendiet nedsættes på grund af egne eller forældrenes indkomstforhold, eller stipendiet som følge heraf eventuelt senere helt bortfalder og derfor skal tilbagebetales, bør den uddannelsessøgende inden for visse frister kunne fraskrive sig stipendiet, og dermed undgå at forbruge stipendietid.
Endvidere bør der som hidtil være mulighed for dispensation i tilfælde af barsel m.v.
Der bør desuden sikres, at månedsraterne ikke bliver for små, når den uddannelsessøgende på grund af for høj forældreindkomst og/ eller egenindkomst kun kan få nedsat stipendium.
En månedsrate bør således næppe være på mindre end 100 kr.
Også for statsgaranterede studielån vil der blive fastsat et minimum for, hvad der vil kunne udbetales.
Som overbygning på det almindelige klippekort vil der blive etableret et klippekort, der har det særlige formål at give uddannelsessøgende i kandidatuddannelser mulighed for en hurtig, koncentreret afslutning af uddannelsen.
Dette slutstipendium på 36.000 kr. kan kun tildeles een gang, og svarer til mindst 3.000 kr. pr. måned, eller til højst 6.000 kr. pr. måned, hvis den uddannelsessøgende vælger at tage 2 klip ad gangen.
Slutstipendiet kan ikke tildeles samtidig med stipendium efter § 3, stk. 2 og 3.
Slutstipendiet tildeles på basis af en plan for færdiggørelse af studiet inden for en kortere periode og en erklæring fra uddannelsesinstitutionen om, at det er realistisk, at uddannelsen kan afsluttes inden for den periode, hvortil slutstipendiet søges.
Undervisningsministeriet forventer, at ordningen vil stimulere de uddannelsessøgende til hurtigt at nå så langt i uddannelsesforløbet, at de kan få tildelt et slutstipendium.
Det er hensigten, at disse stipendier også vil kunne tildeles uddannelsessøgende, der allerede er igang med en længerevarende videregående uddannelse.
Transportordningen i § 5, stk. 2, for de 18-19 årige i offentlig anerkendte videregående uddannelser tilrettelægges således, at den uddannelsessøgende selv betaler for halvdelen af et månedskort.
Udgiften til den resterende del af månedskortet lægges ud af eksempelvis amtskommunen eller trafikselskabet, der modtager refusion fra Styrelsen for Statens Uddannelsesstøtte.
Der vil blive optaget forhandlinger med amtskommuner, trafikselskaber og evt. andre om administrationen af ordningen.
Ordningen omfatter transport over mindst 3 zoner eller lignende afstand, og den uddannelsessøgende skal fremvise dokumentation for fødedato og fremvise dokumentation for at være indskrevet på uddannelsesinstitutionen.
Befordringstilskuddet ydes 10 måneder af året og indtil udgangen af den måned, hvori den uddannelsessøgende fylder 20 år eller afslutter uddannelsen.
Statsgaranti for studielån i pengeinstitutter kan kun gives uddannelsessøgende i videregående uddannelser efter udløb af de første 24 stipendiemåneder.
Hermed flyttes låneoptagelsen til senere i uddannelsesforløbet.
Dog vil uddannelsessøgende, hvis stipendium nedsættes eller bortfalder som følge af forældrenes indkomstforhold kunne få støtte i form af statsgaranterede studielån.
For uddannelsessøgende i videregående uddannelser betyder bestemmelsen, at de kan flytte de første fulde klip til det tidspunkt, hvor de fylder 20 år, og istedet tage forskud på det statsgaranterede studielån.
Låneloftet gælder dog også i disse tilfælde.
Til nr. 11 Formuegrænsen foreslås hævet til 100.000 kr.
Forøgelsen medfører ingen nævneværdige merudgifter, men tager især sigte på at undgå, at uddannelsessøgende med f.eks. ejerlejligheder, andelslejligheder m.v. får støtten nedsat på grund af de store stigninger i ejendomsvurderingerne, der har fundet sted de seneste år.
Til nr. 18-21 Bestemmelserne i §§ 15 og 19 svarer i princippet til gældende regler.
Dog er ikrafttrædelsestidspunktet for renteberegningen nu fastsat i loven.
Renten på misligeholdte statslån vil indtil videre blive fastsat til diskontoen + 2 pct.
Renten på de indfriede statsgaranterede studielån følger pengeinstitutternes rente.
Rentesatsen vil for et halvt år ad gangen blive offentliggjort i Statstidende og dagspressen.
Til nr. 22 Bestemmelsen åbner mulighed for administrative forenklinger i den udstrækning, det med pengeinstituttet kan aftales, at visse oplysninger om de statsgaranterede studielån i større omfang end idag kan afgives/ udveksles i elektronisk form.
Til nr. 23 Bestemmelsen tænkes anvendt i forbindelse med de forhandlinger, der for tiden finder sted med henblik på at indføre bloktilskud på området.
Til nr. 24 Bestemmelsen giver hjemmel til at indhente oplysninger hos skattevæsenet og andre offentlige myndigheder, der er nødvendige for at administrere indfriede statslån og statsgaranterede studielån.
Udgangspunktet med hensyn til oplysninger af denne karakter er, at forvaltningslovens § 28 normalt må anses for at udgøre tilstrækkelig hjemmel.
I det foreliggende tilfælde drejer det sig imidlertid om offentlige krav af en særlig karakter, hvorfor det er fundet rigtigt at indsætte en særlig bestemmelse i loven om statens uddannelsesstøtte.
Til nr. 25 Bestemmelsen er indsat med henblik på de kommende forhandlinger med Færøernes Hjemmestyre om overgang til bloktilskud på undervisningsområdet.
Den ordning, som formentlig vil blive gældende for Færøerne afviger fra den ordning, som allerede gælder for Grønland, hvorefter uddannelsessøgende, som får støtte i henhold til Grønlands Hjemmestyres studiestøtteordning, ikke kan få uddannelsesstøtte.
Der henvises til § 7, stk. 1, nr. 5. TIL § 2 For så vidt angår den ordning, der skal gælde for uddannelsessøgende, der før den 1. august 1989 har påbegyndt den igangværende videregående uddannelse, henvises til de almindelige bemærkninger herom.
Loven kan først have virkning fra 1. august 1989, da Styrelsen for Statens Uddannelsesstøtte efter en aktstykkebevilling i juni 1986 for øjeblikket er igang med en totalfornyelse af hele edb-systemet, herunder anskaffelse af egen datakraft.
Denne teknologiske fornyelse er en helt nødvendig forudsætning for, at styrelsen kan realisere den her foreslåede 2. etape af SU-reformen.
For at dette projekt kan gennemføres til 1. august 1989, er det imidlertid en forudsætning, at hovedprincipperne i det fremsatte lovforslag ligger fast i foråret 1987. BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov nr. 357 af 4. juni 1986 om statens uddannelsesstøtte foretages følgende ændringer:
 1. § 1 affattes således:
»§ 1. Staten giver uddannelsesstøtte til uddannelsessøgende i form af stipendium og statsgaranti for studielån i pengeinstitutter i Danmark.
Stk. 2. Staten giver tilskud til nedbringelse af renterne af statsgaranterede studielån.
Undervisningsministeren fastsætter regler om en tilskudsordning.«.
--/ § 1. Staten giver uddannelsesstøtte til uddannelsessøgende i form af  

 stipendium, statslån og statsgaranti for studielån i banker og sparekasser  

 m.v. (pengeinstitutter) i Danmark.
/-- 2. § 2 affattes således:
»§ 2. Uddannelsessøgende i ungdomsuddannelser kan for et helt støtteår højst få følgende stipendium:
--/ § 2. For et helt støtteår kan den uddannelsessøgende højst få følgende beløb i uddannelsestøtte (støtterammen):
1) Uddannelsessøgende på 18 STK. 2. Støtteåret går fra 1. august til 31. juli.
STK. 3. Undervisningsministeren kan fastsætte regler om det antal ungdomsuddannelser, den enkelte kan få støtte til, om den tid, hvori uddannelsessøgende i videregående uddannelser kan få de forskellige former for støtte, om beregning af støtte for mindre end et år og om betingelserne for at være hjemmeboende og udeboende.
/-- 3. § 3 affattes således:
»§ 3. Uddannelsessøgende i videregående uddannelser kan få stipendium i højst 48 måneder (stipendiemåneder).
Stk. 2. I de første 24 stipendiemåneder kan de uddannelsessøgende for et helt støtteår højst få følgende stipendium:
Stk. 3. I de sidste 24 stipendiemåneder kan de uddannelsessøgende for et helt støtteår højst få et stipendium på 24.000 kr.
Stk. 4. Uddannelsessøgende i en videregående uddannelse, der er normeret med en studietid på mere end 4 år kan få et stipendium på højst 36.000 kr. i forbindelse med afslutningen af uddannelsen.
 Stipendiet kan dog højst udgøre 6.000 kr. pr. måned«.
--/ § 3. For et helt støtteår kan den uddannelsessøgende højst få følgende  

 stipendium:
 Stk. 2. Uddannelsessøgende, der efter det fyldte 22. år begynder sin  

 første videregående uddannelse, og som er udeboende, kan dog i det første  

 studieår få et stipendium på højst 25.100 kr.
 Stk. 3. Uden for støtterammen kan den uddannelsessøgende få stipendium som  

 hjælp til dækning af en undervisningsafgift, svarende til 85 pct. af den  

 faktiske undervisningsafgift, dog højst 13.500 kr.
/-- 4. § 4 affattes således:
»§ 4. Uddannelsessøgende i videregående uddannelser kan efter de første 24 stipendiemåneder få tilsagn om statsgaranti for studielån i pengeinstitutter.
Tilsagn kan gives for højst 100.000 kr. i det samlede uddannelsesforløb.
Stk. 2. Tilsagnet kan i de sidste 24 stipendiemåneder højst udgøre 16.000 kr. for et helt støtteår og efter de sidste 24 stipendiemåneder højst 40.000 kr. for et helt støtteår.«.
--/ § 4. Den uddannelsessøgende kan få et statslån, der udgør 50 pct. af  

 stipendiet i henhold til § 3, stk. 1 og 2.
/-- 5. Efter § 4 indsættes:
»§ 4 a.
Uddannelsessøgende, hvis stipendium nedsættes eller bortfalder i henhold til reglerne i § 9, kan inden for det i § 4, stk. 1, 2. pkt. nævnte beløb få tilsagn om statsgaranti for studielån i pengeinstitutterne med et beløb, der svarer til nedsættelsen.
Uddannelsessøgende i videregående uddannelser, hvis stipendium nedsættes i henhold til reglerne i § 9, kan i stedet for stipendiet få statsgaranti for studielån i pengeinstitutter med et beløb, der svarer til det fulde stipendium efter § 3.«.
 6. § 5 affattes således:
»§ 5. Uddannelsessøgende kan udover stipendium efter §§ 2 og 3 få stipendium som hjælp til dækning af en undervisningsafgift, svarende til 85 pct. af den faktiske undervisningsafgift, dog højst 14.000 kr. for et helt støtteår.
Stk. 2. For uddannelsessøgende i videregående uddannelser, der ikke er fyldt 20 år, og som har en særlig lang afstand fra bopæl til uddannelsessted, godtgør Styrelsen for Statens Uddannelsesstøtte halvdelen af udgifterne til befordring med offentlige transportmidler.
Stk. 3. Undervisningsministeren kan fastsætte regler om 1) det antal ungdomsuddannelser, den enkelte kan få støtte til, 2) støtteordningen for uddannelsessøgende i videregående uddannelser, 3) beregning af støtte for mindre end et støtteår, 4) størrelsen af det beløb, der minimalt kan udbetales i støtte, 5) betingelserne for at være hjemmeboende og udeboende, og 6) transportordningen, for uddannelsessøgende, der ikke er fyldt 20 år, i videregående uddannelser.
 Stk. 4. Støtteåret går fra 1. august til 31. juli«.
--/ § 5. For et helt støtteår kan den uddannelsessøgende højst få statsgaranti  

 for studielån i pengeinstitutter op til støtterammen, jfr. § 2, stk. 1, med  

 fradrag af stipendium tildelt i henhold til § 3, stk. 1 og 2, og statslån.
/-- 7. I § 6 ændres »§§ 2 og 3« til: »§§ 2-5« og  

 »146,3« ændres til:
 »151,9«.
--/ § 6. De i §§ 2 og 3 nævnte beløb reguleres på grundlag af  

 reguleringspristallet for januar forud for hvert støtteår.
Beløbene reguleres  

 med samme procent som den, hvormed reguleringspristallet er ændret i forhold  

 til et pristal på 146,3. Den nævnte procentvise regulering beregnes med een  

 decimal.
De efter procentreguleringen fremkomne beløb afrundes opad til  

 nærmeste 100-kronebeløb.
/-- 8. I § 7 indsættes efter STK. 1, som nyt stykke:
»Stk. 2. For at få stipendium efter § 3, stk. 4 er det endvidere en betingelse, at uddannelsesinstitutionen erklærer, at den uddannelsessøgende kan afslutte uddannelsen inden for et år.«.
 Stk. 2 og 3 bliver herefter stk. 3 og 4.
--/ § 7. Styrelsen for statens uddannelsesstøtte giver efter ansøgning  

 uddannelsesstøtte til uddannelsessøgende, som 1) i Danmark gennemgår en uddannelse, der af undervisningsministeren er  

 godkendt som støtteberettiget, 2) er fyldt 18 år, 3) er danske statsborgere eller i henhold til international overenskomst  

 har ret til uddannelsesstøtte på lige fod med danske statsborgere eller af  

 undervisningsministeren i støttemæssig henseende ligestilles med danske  

 statsborgere, 4) er studieaktive og 5) ikke får anden offentlig støtte, der tilsigter at dække  

 leveomkostningerne.
Stk. 2. Undervisningsministeren kan fastsætte regler om de i Stk. 1 nævnte betingelser og kan herunder fravige betingelsen om, at  

 uddannelsen skal gennemgås i Danmark. - - -.
/-- 9. I § 7, STK. 3, udgår »statslån og«.
--/ § 7. - - -.
 Stk. 3. Undervisningsministeren kan fastsætte regler om uddannelsesstøtte  

 til uddannelsessøgende, der får hjælp til uddannelsen i henhold til reglerne  

 herom i § 42, stk. 1, i lov om social bistand, og kan herunder bestemme, at  

 de ikke kan få statslån og statsgaranti for studielån i pengeinstitutter.
/-- 10. § 8, STK. 1, affattes således:
»§ 8. For at få maksimalt stipendium eller for at bevare stipendium, der er beregnet efter § 9, må den uddannelsessøgendes egenindkomst i et helt støtteår ikke overstige 72.000 kr.
Beløbet forhøjes med et beløb, der for et helt støtteår udgør 13.600 kr. for hvert af den uddannelsessøgendes børn, som er under 18 år eller mellem 18 og 20 år og under uddannelse.
For uddannelsessøgende, som har fået stipendium efter § 5, stk. 1, til hjælp til dækning af undervisningsafgifter, forhøjes beløbet med dette stipendium.
Er egenindkomsten højere, nedsættes stipendiet med det overskydende beløb.«.
--/ § 8. For at få maksimalt stipendium og statslån eller for at bevare  

 stipendium og statslån, der er beregnet efter § 9, må den uddannelsessøgendes  

 egenindkomst i støtteåret ikke overstige 53.700 kr.
Beløbet forhøjes med  

 13.100 kr. for hvert af den uddannelsessøgendes børn, som er under 18 år  

 eller mellem 18 og 20 år og under uddannelse.
For uddannelsessøgende, som har  

 fået stipendium efter § 3, stk. 3, til hjælp til dækning af  

 undervisningsafgifter, forhøjes beløbet med dette stipendium.
Er  

 egenindkomsten højere, nedsættes stipendiet med det overskydende beløb, og  

 statslån nedsættes til 50 pct. af stipendiet efter § 3, stk. 1 og 2. - - -.
/-- 11. I § 8, STK. 2, ændres »41.700« til: »100.000«.
--/ § 8. - - -.
Stk. 2. Egenindkomsten er enhver indkomst, der henføres til eller indgår i  

 den skattepligtige almindelige indkomst inklusive stipendium efter denne lov  

 og i øvrigt med fradrag efter regler, der fastsættes af  

 undervisningsministeren.
I egenindkomsten indgår endvidere 75 pct. af den del  

 af ansøgers skattepligtige nettoformue, der overstiger 41.700 kr., normalt  

 pr. 31. december i det kalenderår, der ligger nærmest forud for støtteåret.  

 Undervisningsministeren kan fastsætte regler om fradrag i nettoformuen.
/-- 12. § 9, STK. 1-3, affattes således:
»For uddannelsessøgende, som ikke er fyldt 20 år, beregnes stipendium ud fra forældrenes samlede socialindkomst for det kalenderår, der begynder i støtteåret.
Stk. 2. Socialindkomsten nedsættes med 17.200 kr. for hver af ansøgers søskende, der er under 18 år eller mellem 18 og 20 år og under uddannelse.
Undervisningsministeren kan fastsætte regler herom.
Stk. 3. For at den uddannelsessøgende kan få maksimalt stipendium efter §§ 2, 3 og 5 jfr. dog § 8, må forældrenes socialindkomst efter stk. 1 og 2 ikke overstige 162.400 kr.
Ved højere socialindkomst nedsættes stipendiet og bortfalder ved en socialindkomst på 266.000 kr.«.
--/ § 9. For uddannelsessøgende, som ikke er fyldt 20 år, beregnes stipendium  

 og statslån ud fra forældrenes samlede socialindkomst for det kalenderår, der  

 begynder i støtteåret.
 Stk. 2. Socialindkomsten nedsættes med 16.600 kr. for hver af ansøgers  

 søskende, der er under 18 år eller mellem 18 og 20 år og under uddannelse.  

 Undervisningsministeren kan fastsætte regler herom.
Stk. 3. For at den uddannelsessøgende kan få maksimalt stipendium og  

 statslån, jfr. dog § 8, må forældrenes socialindkomst efter stk. 1 og 2 ikke  

 overstige 156.400 kr.
Ved højere socialindkomst nedsættes stipendiet og  

 bortfalder ved en socialindkomst på 256.200 kr., og statslån nedsættes til 50  

 pct. af stipendiet efter § 3, stk. 1 og 2. - - -.
/-- 13. I OVERSKRIFTEN til KAP. 4, udgår: »og statslån«.
--/ Kapitel 4 FORELØBIGT OG ENDELIGT STIPENDIUM OG STATSLÅN /-- 14. I § 11, STK. 1 OG § 12, STK. 1 OG STK. 2, udgår: »og  

 statslån«.
--/ § 11. Styrelsen for statens uddannelsesstøtte udbetaler stipendium og  

 statslån i støtteåret med foreløbige beløb, der for den enkelte så vidt  

 muligt skal svare til det stipendium og det statslån, der tildeles endeligt  

 efter støtteårets afslutning. - -.
§ 12. Tildeling af stipendium og statslån sker endeligt efter støtteårets  

 afslutning.
For den del af støtteåret, hvor den uddannelsessøgende ikke er  

 fyldt 20 år, beregnes stipendiet i forhold til forældrenes socialindkomst  

 efter reglerne i § 9. Hvis støttebetingelserne i henhold til § 7 ikke har  

 været tilstede i hele støtteåret, nedsættes støttemaksimum forholdsmæssigt.  

 For den del af støtteåret, hvor den uddannelsessøgende opfylder  

 støttebetingelserne, beregnes stipendiet endvidere i forhold til den  

 uddannelsessøgendes egenindtægt, beregnet efter reglerne i § 8.  

 Undervisningsministeren kan fastsætte regler herom, herunder om  

 opgørelsesmåden.
 Stk. 2. Udbetalte foreløbige beløb, der ikke endeligt kan tildeles som  

 stipendium og statslån, jfr. stk. 1, skal tilbagebetales. - - -.
/-- 15. I § 14 indsættes som nyt STK. 1:
»§ 14. Styrelsen for Statens Uddannelsesstøtte administrerer i overensstemmelse med den tidligere uddannelsesstøttelovgivning lån ydet i henhold til denne, jfr. dog § 15, stk. 2-3.« Stk. 1-3 bliver herefter stk. 2-4.
 16. I § 14, STK. 1, der bliver STK. 2 affattes 1. PKT., således:
»Stk. 2. Statslån, der er tildelt endeligt efter 1. august 1982 forrentes med virkning fra den 1. i måneden efter udbetalingstidspunktet.« 17. § 14, STK. 3, der bliver STK. 4 ophæves.
--/ § 14. Endeligt tildelte statslån, jfr. § 12, stk. 1, forrentes med  

 virkning fra den 1. i måneden efter udbetalingstidspunktet.
I  

 uddannelsestiden forrentes gælden til enhver tid med årligt 3 pct. under den  

 til enhver tid fastsatte officielle diskonto.
Derefter forrentes gælden til  

 enhver tid med årligt 1 pct. over diskontoen.
Undervisningsministeren kan  

 fastsætte regler om uddannelsestiden, herunder om dens ophør, og om låntagers  

 pligt til at give meddelelse herom.
Stk. 2. Tilbagebetalingen af statslån, herunder betaling af renter, skal  

 normalt begynde 1 år efter udløbet af det støtteår, hvori uddannelsestiden er  

 ophørt.
Undervisningsministeren kan fastsætte regler om tilbagebetaling af  

 statslån.
 Stk. 3. Styrelsen for statens uddannelsesstøtte udreder stempelafgiften  

 for statslån.
/-- 18. § 15. STK. 3, affattes således:
 »Finansministeren fastsætter renten for misligholdte statslån.«.
 19. § 15, stk. 4, ophæves.
§ 15 - - --/ Stk. 3. Finansministeren fastsætter rente- og tilbagebetalingsvilkår for  

 misligholdte statslån.
 Stk. 4. For misligholdte statslån, for hvilke første lån er oprettet før  

 et tidspunkt, der fastsættes af finansministeren, kan finansministeren dog  

 alene fastsætte renten.
/-- 20. I § 19, STK. 1, udgår sidste pkt.
--/ § 19. Indfriede studielån administreres af Kongeriget Danmarks Hypotekbank  

 og Finansforvaltning, som søger kravene inddrevet hos låntagerne.  

 Finansministeren fastsætter rente- og tilbagebetalingsvilkår herfor. - - /-- 21. § 19, STK. 2, affattes således:
»STK. 2. Finansministeren fastsætter renten for indfriede statsgaranterede studielån.
Renten fastsættes for et halvt år ad gangen under hensyn til renten for studielån i det foregående halvår i de mest betydende pengeinstitutter.«.
§ 19 - - --/ Stk. 2. For indfriede statsgaranterede studielån, for hvilke låntager har  

 indgået aftale om første studielån før et tidspunkt, der fastsættes af  

 finansministeren, kan finansministeren dog alene fastsætte renten.
Renten  

 fastsættes for et halvt år ad gangen under hensyn til renten for studielån i  

 det foregående halvår i de mest betydende pengeinstitutter.
/-- 22. § 20 affattes således:
»§ 20. Pengeinstitutterne skal give Styrelsen for Statens Uddannelsesstøtte oplysninger om den statsgaranterede studiegæld for alle låntagere.
Undervisningsministeren kan fastsætte regler herom, herunder regler om, under hvilken form oplysninger skal gives.«.
--/ § 20. Pengeinstitutterne skal efter regler fastsat af  

 undervisningsministeren give styrelsen for statens uddannelsesstøtte  

 oplysning om den statsgaranterede studiegæld for alle låntagere.
/-- 23. I § 21 indsættes efter stk. 3 som nyt STK. 4:
»Stk. 4. Ministeren kan efter forhandling med Færøernes Hjemmestyre ophæve nærværende paragraf helt eller delvist«.
--/ § 21. På Færøerne kan ydes støtte til uddannelsessøgende under 18 år, hvis  

 undervisningspligt er ophørt, efter reglerne i stk. 2 og 3.
 Stk. 2. Til elever i 8.-9. skoleår i kommunale skoler, private realskoler,  

 gymnasieskoler og friskoler kan ydes stipendier af de færøske kommuner.  

 Staten yder inden for et årligt fastsat beløb refusion med 25 pct. af de  

 afholdte udgifter.
 Stk. 3. Til øvrige uddannelsessøgende kan ydes stipendier efter regler  

 fastsat af undervisningsministeren.
/-- 24. I § 22 indsættes efter stk. 4. som nyt stykke:
»STK. 5. Hypotekbanken kan hos skattemyndigheder og andre offentlige myndigheder indhente oplysninger om låntager, som er nødvendige for at administrere krav efter §§ 15 og 19 herunder oplysning om indkomst- og formueforhold.«.
--/ § 22. Uddannelsesstøtten administreres af en institution under  

 undervisningsministeriet, styrelsen for statens uddannelsesstøtte, der ledes  

 af en direktør.
Stk. 2. Styrelsen for statens uddannelsesstøtte kan hos skattemyndigheder  

 og andre offentlige myndigheder indhente de oplysninger om den  

 uddannelsessøgende og dennes forældre, der er nødvendige for beregningen af  

 støtte og tilbagebetaling, herunder oplysninger om indkomst- og  

 formueforhold.
Undervisningsministeren kan fastsætte regler herom og kan  

 herunder fastsætte, hvilke oplysninger der skal gives i elektronisk form.
 Stk. 3. Undervisningsministeren kan fastsætte regler om indhold og  

 udformning af ansøgninger, lånedokumenter, garantierklæringer m.v., om  

 udbetaling af støtte, om indbetaling til styrelsen for statens  

 uddannelsesstøtte, om hvilke oplysninger der kan kræves skriftligt, samt om  

 frister for ansøgninger, for indbetalinger og for meddelelser.
Stk. 4. Den uddannelsessøgende skal oplyse navn, adresse og personnummer  

 ved ansøgning om uddannelsesstøtte og ved henvendelse i øvrigt i en sag til  

 styrelsen for statens uddannelsesstøtte.
Uddannelsessøgende, der søger støtte  

 efter § 9, skal endvidere oplyse forældrenes navn, adresse og personnummer.
/-- 25. Efter § 26 indsættes:
»§ 27. Ministeren kan efter forhandling med Færøernes Hjemmestyre bestemme, at loven ikke finder anvendelse på uddannelsessøgende ved uddannelsesinstitutioner på Færøerne.«.
§ 2 Stk. 1. Loven træder i kraft den 1. januar 1989 og har virkning fra den 1. august 1989. § 1, nr. 18-21 og 24 træder dog i kraft den 1. marts 1987.
Stk. 2. § 1, nr. 4 om maksimum for garantitilsagn har kun virkning for garantitilsagn givet efter 1. august 1989.
Stk. 3. Undervisningsministeren fastsætter regler om den ordning, der skal gælde for uddannelsessøgende, der har påbegyndt den igangværende videregående uddannelse før den 1. august 1989.
