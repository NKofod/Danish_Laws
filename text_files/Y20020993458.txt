Fradrag for virksomheders spisefaciliteter Told- og Skattestyrelsen skal på given foranledning præcisere  

 TSS-cirkulære nr. 2001-7 af 7. marts 2001, punkt 7. En virksomhed, der  

 ud over kantinedriften har ikke-momspligtige aktiviteter eller blandede  

 momsfrie og momspligtige aktiviteter, har delvis fradragsret for udgifter til  

 spisefaciliteter, jf. momslovens §§ 38 og 39.
Styrelsen henser i denne forbindelse til, at det i henhold til  

 bekendtgørelse om faste arbejdssteders indretning nr. 96 af 13.  

 februar 2001 § 43 er pålagt virksomheder, at der på arbejdsstedet  

 skal stilles spiseplads til rådighed.
Spisepladsen skal ifølge  

 bekendtgørelsens § 48 og 49 bestå af et egnet lokale, som skal  

 indrettes med borde og stole.
Udgifter til egnet lokale, borde og stole er  

 således udgifter, som både knytter sig til virksomhedens  

 sædvanlige leverancer og til kantinens leverancer.
