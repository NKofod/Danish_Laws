(1981-aftalen) INDLEDNING.
 Efter forhandlinger mellem energiministeren på den ene side, og Dansk  

 Boreselskab A/S, A/S Dampskibsselskabet Svendborg og Dampskibsselskabet af  

 1912 A/S (bevillingshaverne) på den anden side, er der opnået enighed om  

 nedenstående ændringer af eneretsbevilling til efterforskning og indvinding  

 af kulbrinter i Danmarks undergrund, jfr. bekendtgørelse nr. 372 af 7.  

 november 1963, med tilhørende protokoller af 16. juli 1962, 10. oktober 1963  

 og 3. marts 1972 samt aftale af 15. juli 1976 (herefter under eet benævnt  

 »bevillingen«), der herefter er gældende som ændret.
 Aftalen har følgende indhold:
I.
Arealafgivelse § 1 Stk. 1.  Bevillingshavernes ret i henhold til  

 bevillingen til at efterforske og indvinde kulbrinter i Danmarks undergrund  

 ændres i geografisk henseende.
Med de i §§ 2 og 5 nævnte undtagelser  

 bortfalder retten til efterforskning og indvinding på Stk. 2.  Størrelsen af de arealer, hvortil retten  

 bortfalder, beregnes på grundlag af det område, som bevillingen omfattede før  

 de pr. 1. janaur 1981 skete arealafgivelser i henhold til pkt. 5 i aftalen af  

 15. juli 1976.
 Stk. 3.  Med henblik på den i stk. 1 nævnte geografiske  

 ændring opdeles de ved aftalen af 15. juli 1976 fastlagte blokke, i hvilke  

 bevillingsområdet er opdelt, i kvarte blokke afgrænset af halve grader længde  

 og kvarte grader bredde.
Stk. 4.  Bortfaldet af retten sker med de i stk. 1  

 nævnte andele af det i stk. 2 nævnte område inden for hver kvartblok.  

 Tilsvarende gælder, uanset disses størrelse, i kvartblokke, der ligger i  

 grænseområder, og som udover linier følgende halve grader længde og kvarte  

 grader bredde er fastlagt af grænsen for dansk højhedsområde.
Ved beregningen  

 af de arealer, der skal afstås indenfor kvartblokke, hvori  

 sekstendedelsblokke bevares i henhold til § 5, ses der bort fra de bevarede  

 sekstendedelsblokke.
 Stk. 5.  I de arealer, der skal afstås pr. 1. januar  

 1982, indgår de pr. 1. januar 1981 afståede arealer inden for de kvartblokke,  

 hvori de befinder sig, og i disse kvartblokke afstås der således den 1.  

 januar 1982 det yderligere areal, der er nødvendigt for at bringe det i alt  

 afståede areal op på 50 pct. af hver kvartbloks samlede areal.
 Stk. 6.  Kan et område, hvortil retten bortfalder, ikke  

 fastlægges uden at omfatte et areal, hvortil retten bevares ifølge § 2,  

 formindskes området i det nødvendige omfang.
Stk. 7.  Fastlæggelsen 1. januar 1982 og 1. januar 1984  

 skal foretages således, at såvel områder, hvortil retten bevares, som  

 områder, hvortil retten bortfalder, udgør kompakte områder af en størrelse og  

 form følgende gradnettet, der gør dem egnede til efterforskning og  

 indvinding.
De enkelte grænselinier bør i videst mulig udstrækning udtrykkes  

 i hele minutter.
Stk. 8.  Bevillingshaverne er berettiget til at udpege  

 de områder, hvortil retten bortfalder.
Energiministeren skal godkende, at  

 områdernes størrelse og form er i overensstemmelse med bestemmelserne i stk.  

 7. Energiministeren vil tilstræbe at tage stilling til bevillingshavernes  

 udpegning hurtigst muligt.
Stk. 9.  Såfremt bevillingshaverne ikke inden en af  

 energiministeren fastsat frist fremkommer med forslag til sådanne ændringer i  

 områdernes størrelse og form, som findes nødvendige for at godkende  

 fastlæggelsen, foretager energiministeren denne.
Er bevillingshaverne ikke  

 enige i energiministerens fastlæggelse, kan de inden 30 dage kræve  

 spørgsmålet afgjort ved voldgift, jfr. afsnit VI.
 Stk. 10.  Har bevillingshaverne ikke senest på de  

 tidspunkter, der er angivet i stk. 1, meddelt, til hvilke områder retten skal  

 bortfalde, foretager energiministeren fastlæggelsen heraf.
§ 2 Stk. 1.  Eneretten bevares til:
 For at eneretten kan bevares efter nr. 1-4, skal de deri nævnte forhold  

 foreligge på det tidspunkt, da bevillingshaverne afgiver det område, hvori  

 det pågældende areal befinder sig.
 Stk. 2.  Bevarelse af eneretten i henhold til stk. 1,  

 nr. 1, til felter, hvor indvinding ikke er iværksat, er betinget af, at  

 indvinding iværksættes til det tidspunkt, der er fastsat i den af  

 energiministeren godkendte indvindingsplan.
Stk. 3.  Bevarelse af eneretten i henhold til stk. 1,  

 nr. 2, er betinget af, at energiministeren godkender de foreslåede  

 indvindingforanstaltninger m.m., og at indvinding iværksættes til det  

 tidspunkt, der er fastsat i den af energiministeren godkendte  

 indvindingsplan.
Ved fastsættelsen af tidspunktet for påbegyndelse af  

 indvinding skal det påses, at forekomsten på hensigtsmæssig måde vil kunne  

 bidrage til Danmarks energiforsyning og sikre udnyttelsen af eksisterende  

 eller planlagte behandlings- og transportsystemer, ligesom der skal tages  

 hensyn til bevillingshavernes behov for et bæredygtigt økonomisk grundlag.  

 Uenighed om fastsættelsen af tidspunkter for påbegyndelse af indvinding  

 afgøres ved voldgift, jfr. afsnit VI.
Stk. 4.  Bevarelse af eneretten i henhold til stk. 1,  

 nr. 3, er betinget af, at fyldestgørende ansøgning om godkendelse af  

 indvindingsforanstaltninger m.m. forelægges energiministeren senest 1 år  

 efter afgivelsen af erklæring om, at forekomsten er kommercielt udnyttelig,  

 og at indvinding vil blive iværksat.
Bestemmelsen i stk. 3 gælder  

 tilsvarende.
Stk. 5.  Bevarelse af eneretten i henhold til stk. 1,  

 nr. 4, er betinget af, at bevillingshaverne senest 6 måneder efter  

 afslutningen af den boring, hvorved forekomsten er påvist, tilstiller  

 energiministeren en rapport.
Rapporten skal indeholde en beskrivelse af  

 fundet og en plan over de yderligere arbejder, der er nødvendige til  

 konstatering af, hvorvidt forekomsten er kommercielt udnyttelig  

 (arbejdsprogram for vurdering af gjorte fund). Det er en betingelse, at  

 arbejdsprogrammet godkendes af energiministeren og udføres inden for en frist  

 på 2 år fra godkendelsen.
Energiministeren kan i særlige tilfælde fastsætte  

 en længere frist.
Bevarelse af retten er endvidere betinget af, at der inden  

 udløbet af fristen forelægges energiministeren en fyldestgørende ansøgning om  

 godkendelse af indvindingsforanstaltninger m.m., eller at der afgives en  

 erklæring om, at forekomsten er kommercielt udnyttelig, og at indvinding vil  

 blive iværksat.
I førstnævnte tilfælde gælder bestemmelsen i stk. 3  

 tilsvarende.
I sidstnævnte tilfælde gælder stk. 4 tilsvarende.
 Stk. 6.  Energiministeren kan i særlige tilfælde  

 tillade, at bestemmelsen i stk. 1, nr. 4, anvendes med hensyn til en  

 forekomst, der ved boring er påvist inden 1. juli 1981.
 Stk. 7.  Med henblik på anvendelsen af stk. 6 på  

 allerede påviste forekomster af kulbrinter gælder følgende:
 For strukturen Gwen vil der blive dispenseret, således at den uden hensyn  

 til tilbageleveringstidspunktet for det omliggende område betragtes som et  

 nyt fund.
 For strukturerne Lulu og Nord-Arne vil der blive dispenseret, dersom  

 tilbageleveringstidspunktet er 1. januar 1982 eller 1984, men ellers ikke.
 For strukturerne Adda, Nils og Lola vil der blive dispenseret, dersom  

 tilbageleveringstidspunktet er 1. januar 1982, men ellers ikke.
 For strukturerne Anne, Syd-Arne og Igor vil der ikke blive dispenseret,  

 hvilket betyder, enten at forekomsterne må være erklæret kommercielt  

 udnyttelige, eller at der må være forelagt ansøgning om godkendelse af  

 indvindingsforanstaltninger m.m. ved tilbageleveringstidspunkterne for de  

 områder, som forekomsterne befinder sig i.
 Stk. 8.  Det er en betingelse for meddelelse af  

 dispensation efter stk. 7, jfr. stk. 6, at bevillingshaverne senest på det  

 tidspunkt, da området skulle være afgivet, tilstiller energiministeren den i  

 stk. 5 omhandlede rapport, og at de i stk. 5 nævnte yderligere betingelser  

 opfyldes.
§ 3 Afgrænsning af et areal skal ske, såfremt bevillingshaverne i henhold til  

 § 2 vil bevare arealet i forbindelse med bortfald af retten til  

 efterforskning og indvinding i området.
Energiministeren fastsætter  

 afgrænsningen efter forhandling med bevillingshaverne og med udgangspunkt i  

 principperne herom i aftalen af 15. juli 1976. I tilfælde af uenighed  

 fastlægges afgrænsningen ved voldgift, jfr. afsnit VI.
§ 4 Energiministeren fastsætter regler om indholdet af en ansøgning om  

 godkendelse af indvindingsforanstaltninger m.m. og om hvilke oplysninger, der  

 skal indsendes i forbindelse med afgivelse af erklæring i henhold til § 2,  

 stk. 1, nr. 3. Det er hensigten i det væsentlige at fastholde hidtidig  

 praksis og iøvrigt at udforme reglerne som angivet i bemærkningerne til  

 nærværende § 4 i bilag 1.
§ 5 Stk. 1.  Bevillingshaverne bevarer med henblik på  

 fortsat efterforsknings- og indvindingsaktivitet eneretten til et  

 sammenhængende område på ca. 1 pct. af det oprindelige bevillingsområde  

 svarende til 7 sekstendedelsblokke (på gennemsnitlig 212,5 kvadratkilometer)  

 i sydvestområdet.
Sekstendedelsblokkene afgrænses af kvarte grader længde og  

 ottendels grader bredde.
Såfremt hele det sammenhængende område er beliggende  

 i blokkene 6.2, 6.3, 7.2 og 7.3 (bortset fra de vestlige sekstendedelsblokke  

 i blok 6.2, der grænser op til blok 6.1 på den danske sokkel), bevarer  

 bevillingshaverne 8 sekstendedelsblokke eller 9, såfremt det sammenhængende  

 areal omfatter hele Tyrafeltet.
Sekstendedelsgrænseblokke, der måtte indgå i  

 det sammenhængende område, medregnes som hele sekstendedelsblokke.
 Stk. 2.  Det sammenhængende areal skal være kompakt,  

 således at de udpegede sekstendedelsblokke skal have mindst 2 sider fælles  

 med de øvrige udpegede sekstendedelsblokke, på nær een blok, der kun behøver  

 at have en side fælles.
 Stk. 3.  Bevillingshaverne vil bestræbe sig for at  

 fastlægge det sammenhængende areal inden 1. oktober 1981 og skal under alle  

 omstændigheder fastlægge det senest 31. december 1981.
 Stk. 4.  For det sammenhængende område skal der ske  

 arealafgivelse efter følgende tidsfrister:
 1. januar 2000: 25 pct. af det oprindelige  

 sammenhængende areal.
 1. januar 2005: 25 pct. af det oprindelige  

 sammenhængende areal.
 Ved bevillingens udløb år 2012: resten.
Stk. 5.  Afgivelserne sker med de i stk. 4 nævnte andele  

 indenfor hver sekstendedelsblok.
Endvidere gælder bestemmelserne i § 1, stk.  

 7-10. Kan et område, der skal afgives den 1. januar 2000 eller 1. januar  

 2005, ikke fastlægges uden at omfattet et olie- eller gasfelt, fra hvilket  

 der sker indvinding af kulbrinter, eller for hvilket planer for indvinding er  

 forelagt for energiministeren, formindskes området i det nødvendige omfang.  

 Feltet afgrænses efter reglerne i § 3.
Stk. 6.  Energiministeren godkender efter forudgående  

 forhandlinger med udgangspunkt i oplæg fra bevillingshaverne, fremsendt inden  

 1. januar 1982, inden for en frist af 3 måneder derefter et arbejdsprogram  

 for 6-års perioder for hver sekstendedelsblok.
Disse arbejdsprogrammer skal  

 løbende hvert 3. år fastsættes for den kommende 6-års periode.
Arbejdsprogrammerne skal i henhold til god praksis omfatte de  

 forpligtelser, bevillingshaverne skal opfylde over for myndighederne med  

 hensyn til et fagmæssigt udført efterforskningsprogram, der sigter på inden  

 for 6-års perioden at konstatere, om der findes udnyttelige forekomster af  

 kulbrinter, idet der herved tages udgangspunkt i samfundets interesse i en  

 effektiv efterforskningsindsats.
Arbejdsprogrammerne skal særligt specificere  

 den egentlige efterforskningsindsats.
Arbejdsprogrammerne skal angive en  

 tidsfølge for de konkrete aktiviteter, såsom boringer m.v. inden for de 6 år.  

 Med henblik herpå aftales en procedure og en specifik tidsplan for deres  

 fastsættelse omfattende såvel det første sæt arbejdsprogrammer som de  

 følgende sæt, der udarbejdes hvert tredje år.
Bevillingshaverne indsender  

 løbende - første gang samtidig med fastlæggelsen af det sammenhængende område  

 - deres fortolkninger af seismiske data og andre oplysninger, som skal  

 foreligge for myndighederne, forinden arbejdsprogrammerne godkendes af  

 energiministeren.
Hver af parterne kan foreslå velbegrundede ændringer i  

 arbejdsprogrammerne.
Stk. 7.  Når der ved boring er påvist forekomster af  

 kulbrinter, skal bevillingshaverne gå frem efter reglerne i § 2, stk. 5, for  

 fortsat at bevare retten til fundet.
For fund, der er gjort inden udpegningen  

 af det sammenhængende område, tilstræber bevillingshaverne at indsende den i  

 § 2, stk. 5, nævnte rapport samtidig med udpegningen.
Rapporten skal dog  

 senest indsendes den 1. juli 1982. Indgår strukturen Gwen i det  

 sammenhængende område, skal rapporten vedrørende denne struktur indsendes  

 senest den 1. januar 1986. Indgår strukturerne Lulu, Nord-Arne, Adda, Nils  

 eller Lola i det sammenhængende område, skal rapporter vedrørende disse  

 strukturer indsendes senest den 1. januar 1983.
 Stk. 8.  Såfremt der ikke kan opnås enighed om  

 fastlæggelsen af arbejdsprogrammer i henhold til stk. 6, afgøres disse  

 spørgsmål ved voldgift, jfr. afsnit VI.
Stk. 9.  Såfremt bevillingshaverne ikke forelægger eller  

 ikke efterlever arbejdsprogrammer efter stk. 6, eller bevillingshaverne ikke  

 efterlever en voldgiftskendelse efter stk. 8, skal bevillingshaverne  

 tilbagelevere den eller de pågældende sekstendedelsblokke.
Afståelsen  

 omfatter dog ikke de arealer, som bevillingshaverne kan bevare retten til  

 efter § 2.
§ 6 Bevillingshaverne vil i øvrigt forelægge de kommende års aktivitetsprogram  

 for hele bevillingsområdet.
§ 7 Energiministeren kan tillade, at indehavere af tilladelser til at foretage  

 seismiske og andre former for forundersøgelser af Danmarks undergrund med  

 henblik på efterforskning af kulbrinter foretager sådanne undersøgelser også  

 på arealer, der er omfattet af eneretsbevillingen.
II.
Olierørledning § 8 Stk. 1.  Der forventes på grundlag af energiministerens  

 forslag til lov om etablering og benyttelse af en rørledning (L 156)  

 gennemført en lov, hvorefter Dansk Olie og Naturgas A/S eller et  

 datterselskab heraf (i det følgende betegnet D.O.N.G.
A/S) anlægger og driver  

 en rørledning med tilhørende pumpe- og terminalfaciliteter til transport af  

 råolie og kondensat.
 Stk. 2.  Bevillingshaverne og deres partnere skal lade  

 råolie og kondensat, der i henhold til bevillingen indvindes fra  

 tilslutningspligtige felter, transportere gennem rørledningen, medmindre  

 energiministeren undtager fra denne pligt, jfr. lovforslagets § 2, stk. 3.
Stk. 3.  Bestemmelsen i lovforslagets § 3, stk. 1, nr.  

 3, finder ikke anvendelse på bevillingshaverne og deres partnere.
I stedet  

 beregnes et fortjenesteelement på 5 pct. af værdien af den transporterede  

 mængde råolie og kondensat.
Værdien opgøres som ved beregningen af  

 produktionsafgift i henhold til bevillingen.
Energiministeren kan tillade, at  

 fortjenesteelementet nedsættes efter reglen i lovforslagets § 3, stk. 3, 2.  

 pkt.
Stk. 4.  Beløbet ifølge stk. 3 betales i penge.  

 Bestemmelsen i lovforslagets § 3, stk. 4, finder således ikke anvendelse på  

 bevillingshaverne og deres partnere.
Mellem D.O.N.G.
A/S og deltagerne i  

 Dansk Undergrunds Consortium (i det følgende betegnet D.U.C.) kan det dog  

 aftales, at betalingen sker i form af råolie og kondensat.
 Stk. 5.  Ved tilslutning af nye brugere vil  

 energiministeren ved fastsættelsen af regler i henhold til lovforslagets § 3,  

 stk. 3, 1. pkt., om fordelingen af de i lovforslagets § 3, stk. 1, omhandlede  

 beløb i princippet tilstræbe en ligelig fordeling mellem brugerne under  

 hensyntagen til benyttelsen af rørledningen.
 Stk. 6.  Energiministeren vil tilstræbe en ligelig  

 behandling af felter, for hvilke der i henhold til lovforslagets § 3, stk. 3,  

 2. pkt., kan ske nedsættelse af det i stk. 3 og i lovforslagets § 3, stk. 1,  

 nr. 3, omhandlede beløb.
§ 9 Stk. 1.  D.U.C. skal have lejlighed til at følge  

 rørledningsprojektet med henblik på at kunne rådgive D.O.N.G.
A/S bl.a.  

 vedrørende den for parterne mest hensigtsmæssige finansiering.
Stk. 2.  D.O.N.G.
A/S og D.U.C. samarbejder på teknisk  

 plan særligt med henblik på at give D.U.C. mulighed for at bistå D.O.N.G.
A/S  

 ved løsningen af de tekniske spørgsmål, der skal afklares for at kunne  

 overholde tidsfristerne i forbindelse med gasprojektet i lyset af anlæggelsen  

 af olierørledningen.
Det følger af almindelige regler, at D.U.C. ikke ifalder  

 ansvar for forsinkelser ved igangsætningen af gasprojektet som følge af  

 forhold, der specifikt kan henføres til forsinkelser, som er skabt ved  

 D.O.N.G.
A/Ss anlæggelse af olierørledningen, og som ikke med rimelighed har  

 kunnet afværges på anden måde.
D.U.C. kan påregne at få de eventuelt fornødne  

 tilladelser til alternative løsninger.
§ 10 Følgende spørgsmål afgøres ved uenighed mellem bevillingshaverne og  

 energiministeren ved voldgift, jfr. afsnit VI.
III.
Køberet m.m.
§ 11 Stk. 1.  Med henblik på at sikre en stabil forsyning med  

 olieprodukter har staten, eller et af staten ejet selskab efter  

 energiministerens nærmere bestemmelse, køberet til en andel af de flydende  

 kulbrinter, der indvindes i henhold til bevillingen.
Andelen udgør indtil 40  

 pct. af mængden af den pågældende kulbrinte, der indvindes fra 1. januar  

 1982.
Stk. 2.  Køberetten udøves for et kalenderår ad gangen  

 og omfatter de i året indvundne kulbrinter.
Køberetten kan tidligst få  

 virkning 6 måneder efter, at meddelelse herom fra køber er kommet frem til  

 sælger.
Leveringen sker i Fredericia, medmindre andet aftales.
Leveringerne  

 gennem olierørledningen skal ske således, at der såvidt muligt opnås en jævn  

 fordeling over året af de indvundne mængder og kvaliteter.
Stk. 3.  Prisen og øvrige vilkår for leveringen afgøres  

 ved kommerciel forhandling mellem parterne.
Er der ikke senest 3 måneder  

 efter, at meddelelse i henhold til stk. 2 er kommet frem til sælger, opnået  

 enighed mellem køber og sælger om prisen og leveringsvilkårene i øvrigt, kan  

 enhver af parterne fordre spørgsmålet afgjort ved voldgift, jfr. afsnit VI.
 Stk. 4.  I tilfælde af voldgift om prisen skal køber a  

 conto udrede de købesummer, som efter købers opfattelse er de rette.
§ 12 Stk. 1.  Frem til 1. januar 1990 er sælger berettiget  

 til at tilbagekøbe følgende andele af de i de nedennævnte år solgte  

 kulbrinter til samme pris med tillæg af eventuelt påløbne omkostninger:
 Herudover vil tilbagekøb kunne finde sted efter aftale mellem køber og  

 sælger.
 Stk. 2.  Meddelelse om, at tilbagekøbsretten gøres  

 gældende, skal være kommet frem til køber senest 45 dage efter sælgers  

 modtagelse af meddelelsen i henhold til § 11, stk. 2, og har den virkning, at  

 den købte mængde formindskes tilsvarende.
§ 13 Sælger har forkøbsret til leverede kvanta af råolie og kondensat, som  

 køber ikke selv disponerer over eller har sikret afsætning for i henhold til  

 aftaler, såsom den eksisterende aftale af 19. december 1979 med en række  

 olieselskaber.
§ 14 Køberetten indskrænker ikke statens ret til i medfør af bevillingens  

 øvrige bestemmelser eller statens adgang til ved eller i henhold til særlig  

 lov, såsom lov nr. 236 af 6. juni 1968 om forsyningsmæssige foranstaltninger,  

 at træffe bestemmelse om salg af eller levering af flydende kulbrinter.
IV.
Aftalens fortolkning § 15 I bilag 1 til nærværende aftale er optaget bemærkninger til en del af  

 aftalens bestemmelser.
Disse bemærkninger skal danne grundlag for fortolkning  

 af de pågældende bestemmelser i aftalen.
V.
Forhandling § 16 Der er enighed om, at spørgsmål og problemer, der fremover måtte opstå i  

 forbindelse med bevillingen, gøres til genstand for forhandling.
§ 17 Såfremt bevillingshavernes virksomhed udsættes for forsinkelser, der ikke  

 med rimelighed kunne forudses eller afværges, tilsiges der indenfor rammerne  

 af lovgivningen bevillingshaverne velvillig forhandling om forlængelse af de  

 i nærværende aftales afsnit I. fastsatte frister.
VI.
Voldgift § 18 Stk. 1.  De tvister, der er nævnt i § 1, stk. 9, § 2,  

 stk. 3, § 3, § 5, stk. 8, § 10 og § 11, stk. 3, afgøres af det voldgiftsnævn,  

 der er omhandlet i § 14, stk. 2, i bekendtgørelse nr. 372 af 7. november  

 1963. Det samme gælder tvist om ændringer af godkendte indvindingsplaner og  

 regulering af indvindinger i henhold til § 15, stk. 2, i forslag til lov om  

 anvendelse af Danmarks undergrund (Lovforslag nr.
L 187, folketingsåret  

 1980-81). Parterne er enedes om følgende yderligere regler for  

 voldgiftsnævnets nedsættelse og virke.
Stk. 2.  Voldgiftsnævnet nedsættes på begæring af en af  

 parterne.
Når begæring er fremsat, skal hver af parterne inden 30 dage udpege  

 en voldgiftsmand.
Denne skal i tvister som nævnt i § 5, stk. 8, være en  

 person med særligt kendskab til kulbrinteefterforskning.
Udlændinge kan  

 udpeges som voldgiftsmænd.
Stk. 3.  De udpegede voldgiftsmænd skal i forening inden  

 10 dage udpege opmanden, der skal være voldgiftsnævnets formand.
Kan enighed  

 herom ikke opnås, udpeges formanden af Præsidenten for Højesteret blandt  

 Højesterets dommere.
 Stk. 4.  Voldgiftsnævnets sæde er i København, medmindre  

 parterne aftaler andet.
 Stk. 5.  Voldgiftsnævnet skal træffe sine afgørelser på  

 grundlag af dansk ret.
 Stk. 6.  Såfremt der ikke er flertal blandt  

 voldgiftsnævnets medlemmer for et resultat, er formandens stemme afgørende.
 Stk. 7.  Voldgiftsnævnets afgørelser er endelige og  

 bindende for parterne.
VII.
Andre bestemmelser § 19 Regeringen og bevillingshaverne er enige om betydningen af så vidt muligt  

 at få fremskyndet produktionen af kulbrinter i de kommende år.
§ 20 Aftalen bygger på §§ 40 og 42 i det fremsatte forslag til lov om  

 anvendelse af Danmarks undergrund (Lovforslag nr.
L 187, folketingsåret  

 1980-81) og på det fremsatte forslag til lov om etablering og benyttelse af  

 en rørledning til transport af råolie og kondensat (Lovforslag nr.
L 156,  

 folketingsåret 1980-81). Der vil til disse lovforslag blive fremsat de  

 ændringsforslag, som nærværende aftale nødvendiggør.
 København, den 19. maj 1981.
 For bevillingshaverne:
Sign.
A.
P.
Møller For energiministeriet:
