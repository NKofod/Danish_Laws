(Til rektorerne for statens  

 gymnasieskoler og studenterkursus samt Statens Kursus til HF) I lighed med den for skoleåret 1977-78 gennemførte ordning (jfr.  

 cirkulæreskrivelse herfra af 13. maj 1977) vedrørende konvertering af  

 timelærerstillinger og overtimer til faste stillinger med det formål at  

 begrænse arbejdsløsheden blandt magistre med pædagogikum mest muligt,  

 gennemføres en tilsvarende ordning for skoleåret 1978-79.
 Man skal derfor anmode om, at der ved tilrettelæggelsen af fag og  

 timefordelingsplanen for det kommende skoleår gennemføres følgende  

 foranstaltninger:
1.a.
Timer, der læses som overtimer udover overtimeloftet eller varetages  

 af lærere med hovedstilling andetsteds eller af studenter (hhv. timelærere C  

 og D) eller af kvotaansatte (se nedenfor) skal i videst muligt omfang samles  

 og omdannes til faste lærerstillinger (22-24,5 time i to eller eventuelt et  

 fag), der efter opslag kan overtages af fuldt uddannede magistre eller  

 cand.phil.'er med afsluttet pædagogikum.
Det forudsættes, at  

 fagkombinationerne vælges således, at der er reel mulighed for at få besat  

 stillingerne.
 Opmærksomheden henledes på, at alle dispensationer til kvotastillinger for  

 skoleåret 1977-78 udløber pr. 31. juli 1978.
 Timelærere A og B og kunstpædagoger, der ikke er overenskomstansatte, men  

 knyttet til skolerne efter de særlige herom gældende regler, kan derimod  

 fortsætte deres undervisning som hidtil.
1.b.
Timer, der ikke har kunnet besættes som ovenfor anført, skal  

 fortrinsvis besættes med fuldt uddannede arbejdsløse magistre med pædagogikum  

 efter de nedenfor i pkt. 3 og 4 fastsatte regler.
1.c.
Timer, der derefter måtte blive tilbage, vil fortsat kunne læses af  

 timelærere D.
 2. Det gældende overtimeloft opretholdes, således at  

 adjunkter og lektorer maksimalt kan tildeles 4 ugentlige løntimer udover det  

 pligtige ugentlige løntimetal på 22. Såfremt det ugentlige antal løntimer  

 overstiger 26, kræves dispensation fra direktoratet for gymnasieskolerne og  

 HF.
Ved behandlingen af ansøgninger om dispensationer fra overtimeloftet vil  

 direktoratet for gymnasieskolerne og HF lægge vægt på, at der tages rimelige  

 pædagogiske hensyn til elevernes undervisning.
Således bør f.eks. lærerskift  

 efter 2.g i tilfælde, hvor der også er sket lærerskift efter 1.g, kun finde  

 sted, hvis det er uomgængeligt nødvendigt.
Der vil endvidere blive lagt vægt på, at afgivne tilsagn så vidt muligt  

 udfyldes.
Man må således foretrække en overskridelse af overtimeloftet  

 fremfor et uudfyldt tilsagn.
 Ved indførelse af nye tilvalgsfag i 2. semester er man sindet at meddele  

 rimelige dispensationer fra overtimeloftet for at undgå lærerskift efter 2.  

 semester, forårsaget af, at en deltidsbeskæftiget lærer varetog disse timer i  

 2. semester.
Man anmoder rektorerne om at påse, at ovennævnte dispensationsmuligheder  

 ikke medfører, at antallet af dispensationsansøgninger vokser.
Man lægger  

 fortsat vægt på, at langt de fleste læreres løntimetal holdes i underkanten  

 af 26.
Dispensationsansøgninger fra overtimeloftet indsendes til direktoratet for  

 gymnasieskolerne og HF, så snart løntimetallet kendes med rimelig  

 nøjagtighed.
Senere ændringer i løntimetallet på indtil 1/2 time, f.eks. på  

 grund af ændringer i elevtallet, skal ikke forelægges for direktoratet på ny.
 Det forudsættes, at de gældende regler om klassekvotienter,  

 holdstørrelser, delinger, sammenlægninger m.v. samt tilsagnstillægsordningen  

 opretholdes uændret.
Ansættelse af arbejdsløse magistre med mindre end fuldt timetal er efter  

 overenskomsten om magistres ansættelse i gymnasieskolen betinget af, at  

 Gymnasieskolernes Lærerforening i hvert enkelt tilfælde meddeler samtykke  

 hertil.
Efter forhandling med lærerforeningen skal følgende betingelser  

 opfyldes, jfr.
GL- overenskomsten § 2, stk. 7.a samt finansministeriets  

 cirkulæreskrivelse af 16. december 1977 pkt. 8 in fine:
A.
Den pågældende skal a. være arbejdsløs cand.mag. eller scient. med gymnasierelevant(e) fag, b. have bestået pædagogikum, c. i rimeligt omfang have søgt lærerstillinger inden for gymnasieskolen.
B.
Skolen/kursus skal dokumentere, at den har sammenstykket det mulige  

 antal fuldtidsstillinger.
C.
Tilladelse gives alene for skoleåret 1978-79.
D.
Der kan normalt ikke ske ansættelse ved flere gymnasieskoler/kursus på  

 grundlag af timerester fra flere gymnasieskoler/kursus.
 I øvrigt bemærkes:
 Ansættelse sker for skoleåret 1978-79 i henhold til GL-overenskomsten og  

 på dennes vilkår - dvs. med sædvanlig ansættelseskontrakt, dog således at det  

 af denne fremgår, at ansættelsen er tidsbegrænset til skoleårets udløb, og at  

 den pågældende er berettiget til at opsige arbejdsforholdet til øjeblikkelig  

 fratræden, såfremt han på eget initiativ/via arbejdsformidlingen opnår  

 beskæftigelse af større omfang.
 Der ydes kvotaløn med 1/22 af overenskomstskalalønnen incl.  

 undervisningstillægget for hver ugentlig løntime.
Der kan ydes befordringsgodtgørelse i overensstemmelse med de for  

 »midlertidige vikarer« i vikarcirkulæret af 20. april 1966 § 8,  

 stk. 3 fastsatte retningslinier (forelægges for undervisningsministeriet).  

 Det bemærkes, at der ikke kan ydes feriegodtgørelse af  

 befordringsgodtgørelsen.
Denne indgår i øvrigt i trækgrundlaget som  

 A-indkomst, men udgiften til befordring mellem hjem og arbejdssted kan  

 samtidig fratrækkes i indtægten efter de til enhver tid gældende regler.
4. Rektorerne bedes give indberetning til direktoratet  

 for gymnasieskolerne og HF om, i hvilke fag der er ledige løntimer samt  

 antallet af disse.
Indberetning bedes foretaget på vedlagte skema, som  

 medfølger i 4 eksemplarer.
Ved indberetning bedes en genpart medsendt.  

 Direktoratet for gymnasieskolerne og HF giver Gymnasieskolernes Lærerforening  

 meddelelse om det antal timer, der kan besættes efter foranstående.
Skemaet indeholder tillige en rubrik vedrørende de timer, der kan læses på  

 halvårlige suppleringskursus og enkeltfagskursus for arbejdsmarkedets unge  

 ledige.
Der vil ikke her være tale om ansættelse af arbejdsløse magistre med  

 kvotaløn, men man har fundet det hensigtsmæssigt at skaffe oplysninger om de  

 timer, der vil kunne besættes inden for disse undervisningsformer samtidig  

 med, at man søger gennemført de ovennævnte foranstaltninger.
Såfremt der  

 derfor kan gives oplysninger til den nævnte rubrik, bedes de givet og  

 indsendt.
 Nærmere meddelelse vil fremkomme i »Gymnasieskolen« (under  

 stillingsannoncer).
 Undervisningsministeriet, den 18. maj  

 1978.
P.
M.
V.
E.
B.
Erik Metz eksp.sekr.
