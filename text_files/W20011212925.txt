Nyt fra Ankestyrelsen - kommentarer til SM  

 B-2-91 - det er tilladt at bo sammen med en veninde - af specialkonsulent  

 Birgitte Randbøll Ankestyrelsen har i forbindelse med orientering fra et  

 nævn på baggrund af § 13, stk. 3 i bekendtgørelse nr.  

 312 af 4. maj 2000 om retssikkerhed og administration på det sociale  

 område indhentet sagens akter efter ankefristens udløb.
Sagen drejede sig om afslag på ordinært og  

 ekstra børnetilskud til en 24-årig kvinde, der delte lejlighed  

 med en anden kvinde.
Nævnet havde i sin afgørelse fundet, at  

 kvinden ikke var reelt enlig, idet der var lagt vægt på, at  

 kvinden og veninden i fællesskab havde lejet en lejlighed, at de havde  

 fælles »madkasse«, at de lavede og spiste mad sammen, at  

 de deltes om rengøringen og på det forhold, at partnerskab  

 kunnen registreres.
Der blev endvidere henvist til SM B-2-91. Ansøger  

 havde oplyst, at hun og veninden ikke havde fælles økonomi,  

 ligesom alle udgifter til barnet blev afholdt af ansøger.
Ankestyrelsen indhentede efter ankefristens udløb  

 sagens akter fra nævnet og meddelte herefter, at sagen antagelig ville  

 være blevet antaget til principiel behandling, såfremt  

 ansøger havde klaget over afgørelsen, idet den foreliggende sag  

 ville kunne anvendes til præcisering af forholdet mellem  

 bofællesskab og fælles husførelse.
Ankestyrelsen udtalte  

 vejledende, at SM B-2-91 ikke kunne tages som udtryk for en praksis,  

 hvorefter det i sig selv var afgørende, at der ved bofællesskab  

 mellem 2 personer af samme køn kunne være mulighed for  

 registrering af partnerskabet.
 Afgørelsen i SM B-2-91 blev i sin tid antaget til  

 principiel behandling til afklaring af retstilstanden vedrørende  

 udbetaling af børnetilskud efter vedtagelse af lov om registreret  

 partnerskab i tilfælde, hvor der er etableret bofællesskab mellem  

 2 personer af samme køn.
I SM B-2-91 var der tale om 2 kvinder, der i  

 fællesskab havde købt hus, havde fælles husførelse,  

 og hvor partnerskab kunne registreres.
Ansøger begrundede endvidere  

 bofællesskabet af hensyn til barnet.
Ankestyrelsen finder imidlertid, at der altid skal  

 foretages en konkret og en samlet vurdering af fællesskabets karakter,  

 hvori parternes egne udtalelser om relationen mellem dem er et  

 væsentligt moment.
Det er således ikke tilstrækkeligt, at  

 der kan registreres partnerskab.
 Nævnet har efterfølgende orienteret  

 Ankestyrelsen om, at det ved genoptagelse af sagen har ændret sin  

 tidligere afgørelse, således at ansøger fandtes  

 berettiget til at modtage ordinært og ekstra børnetilskud.  

 Nævnet havde lagt vægt på ansøgers oplysninger om  

 relationen mellem hende og veninden, der ikke kunne sammenlignes med sagen i  

 SM B-2-91.
