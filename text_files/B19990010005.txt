Bekendtgørelse om den teknologiske  

 diplomuddannelse I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v., som ændret ved lov nr. 1050 af 23. december  

 1998, fastsættes:
Kapitel 1 Uddannelsens formål m.v.
 § 1. Formålet med den teknologiske  

 diplomuddannelse er at give økonomer og andre ikke-teknikere indsigt i  

 ingeniørmæssige forhold, således at de sættes i  

 stand til at løse deres opgaver med bredere kompetence i virksomheder,  

 der har relation til de tekniske miljøer.
 § 2. Uddannelsen er en erhvervsrettet  

 videregående deltidsuddannelse, der udbydes som åben uddannelse  

 og har en varighed af 1 studieår omregnet til heltid.
Stk. 2. Uddannelseslængden angiver det antal  

 studenterårsværk, der skal lægges til grund ved  

 planlægningen af uddannelsen.
Et årsværk er en  

 fuldtidsstuderendes arbejde i ét år.
Stk. 3. Uddannelsen skal være afsluttet senest 6  

 år efter studiestart.
Institutionen kan dispensere herfra.
§ 3. Uddannelsen udbydes ved Syddansk Universitet  

 og ved Handels- og Ingeniørhøjskolen i Herning.  

 Undervisningsministeriet godkender, hvilke andre institutioner der kan udbyde  

 uddannelsen.
En godkendelse kan tilbagekaldes.
 § 4. Den teknologiske diplomuddannelse giver ret  

 til betegnelsen TD.
Kapitel 2 Adgangsforudsætninger § 5. Adgang til uddannelsen forudsætter, at  

 ansøger som minimum har gennemført en af følgende: Den  

 erhvervsøkonomiske bacheloruddannelse (HA), 1. del af den  

 erhvervsøkonomiske diplomprøve (HD),  

 markedsøkonomuddannelsen eller eksportuddannelsen på den danske  

 eksportskole.
Efter den adgangsgivende uddannelse skal ansøgeren have  

 mindst 2 års relevant erhvervserfaring.
 Stk. 2. Institutionen kan i særlige tilfælde give  

 adgang til uddannelsen for ansøgere, der ikke opfylder  

 forudsætningerne i stk. 1, men som skønnes at have  

 tilsvarende forudsætninger for at kunne gennemføre  

 uddannelsen.
Kapitel 3 Uddannelsens indhold § 6. Institutionen fastsætter i en  

 studieordning, jf. § 9, indholdet og omfanget (i studieenheder) af de  

 fagområder, der indgår i uddannelsen.
 Stk. 2. En studieenhed svarer til 1/32 årsværk,  

 jf. § 2, stk. 2.
§ 7. Uddannelsen er opdelt i 4 semestre med hver  

 sit fagområde.
Hvert semester er på 8 studieenheder.
 Stk. 2. De 4 semestre består af følgende  

 fagområder:
1)	1. semester: Grundlæggende teknologiforståelse,  

 herunder a)	materiale- og teknologilære og b)	tegningslæsning.
2)	2. semester: Produktudvikling, herunder a)	metodisk konstruktion, b)	konstruktionselementer og c)	miljøstyring, livscyklusanalyse (LCA).
3)	3. semester: Produktion, herunder a)	produktionsforberedelse og -igangsættelse, b)	produktionsstyring, logistik og c)	kvalitets- og miljøledelse.
 4)	4. semester: Afgangsprojekt.
 Stk. 2. I hvert semester skal der skabes faglig  

 sammenhæng ved hjælp af et gennemgående projekt.
 Stk. 3. Afgangsprojektet skal indeholde elementer fra hele  

 studiet og være industrirelateret samt praksis- og  

 handlingsorienteret.
Kapitel 4 Eksamen m.v.
 § 8. For eksamen, herunder prøveformer,  

 bedømmelse, eksamensbeviser, klage over eksamen m.v. gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet samt bekendtgørelse om  

 karakterskala og anden bedømmelse.
Kapitel 5 Andre regler § 9. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning.
 Stk. 2. Studieordningen skal indeholde:
 1)	Mål for og indhold af de enkelte fagområder.
 2)	Adgangsforudsætninger.
 3)	Omfanget af fagområderne opgjort i studieenheder.
 4)	Eventuelt særlige krav til undervisnings- eller  

 arbejdsformer.
 5)	Eventuelt særlige krav til undervisnings- eller  

 eksamensfordringer, herunder eventuelle bundne forudsætninger i  

 studieforløbet.
 6)	Meritoverførsel.
 Stk. 3. Studieordningen kan indeholde hjemmel for  

 institutionen til at dispensere fra reglerne i studieordningen, der alene er  

 fastsat af institutionen.
Stk. 4. Inden en studieordning vedtages og ved  

 væsentlige ændringer af studieordningen, tager institutionen  

 kontakt til aftagerrepræsentanter.
Derudover indhentes en udtalelse fra  

 censorformandskabet, jf. bekendtgørelse om censorinstitutionen for  

 visse videregående uddannelser under Undervisningsministeriet.
Andre  

 uddannelsesinstitutioner, der udbyder uddannelsen efter denne  

 bekendtgørelse, og fællesudvalget nedsat i henhold til § 12  

 orienteres med henblik på koordinering af uddannelsen.
 Stk. 5. Ved udstedelse af nye studieordninger og ved  

 væsentlige ændringer af studieordninger fastsættes  

 overgangsregler i studieordningen.
 Stk. 6. Studieordningen og væsentlige ændringer  

 heraf træder i kraft ved et studieårs begyndelse.
 Stk. 7. Studieordninger og ændringer af studieordninger  

 sendes til de andre institutioner, censorerne og Undervisningsministeriet til  

 orientering.
 § 10. Beståede uddannelseselementer eller  

 dele heraf i uddannelsen ved en af institutionerne ækvivalerer  

 tilsvarende uddannelseselementer eller dele heraf ved de andre institutioner,  

 der udbyder uddannelsen.
 Stk. 2. Institutionen kan i hvert enkelt tilfælde eller  

 ved regler i studieordningen godkende, at gennemførte/beståede  

 uddannelseselementer eller dele heraf fra en anden dansk eller fra en  

 udenlandsk videregående uddannelsesinstitution træder i stedet  

 for uddannelseselementer eller dele heraf, der er omfattet af denne  

 bekendtgørelse.
 Stk. 3. Med godkendelse efter stk. 2 anses  

 uddannelseselementer for gennemført, hvis de er bestået efter  

 regler om den pågældende uddannelse.
 § 11. Institutionen kan tillade, at studerende fra  

 andre uddannelsesinstitutioner følger dele af uddannelsen og  

 aflægger prøver heri som led i deres egen uddannelse.
 § 12. Institutionerne kan nedsætte et  

 fællesudvalg, der er rådgivende om uddannelsen over for  

 institutionerne og Undervisningsministeriet.
§ 13. Undervisningsministeriet kan tillade  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsform.
 Stk. 2. Undervisningsministeriet kan dispensere fra  

 bekendtgørelsen, når det findes begrundet i usædvanlige  

 forhold, bortset fra de tilfælde, der er nævnt i § 2,  

 stk. 3, § 5, stk. 2, § 9, stk. 3, og § 10,  

 stk. 2.
 § 14. Klage over institutionens afgørelse i  

 henhold til denne bekendtgørelse indgives til institutionen.  

 Institutionens afgørelse kan, når klagen vedrører retlige  

 spørgsmål, indbringes for Undervisningsministeriet.
 Stk. 2. Fristen for indgivelse af klage er 2 uger fra den dag,  

 afgørelsen er meddelt klageren.
 § 15. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 6 Ikrafttræden § 16. Bekendtgørelsen træder i kraft  

 den 1. september 1999.
