Et byrådsmedlem havde ført personbil efter at have indtaget spiritus i  

 et sådant omfang, at alkoholkoncentrationen i blodet under eller efter  

 kørslen oversteg 1,20 promille.
Den pågældende havde herved overtrådt  

 færdselslovens § 53, stk. 1. Udover en bøde på kr.
16.500 accepterede den pågældende en ubetinget frakendelse af  

 førerretten i 2 år.
I overensstemmelse med nævnets hidtidige faste praksis i  

 sager, hvor spirituspromillen har oversteget 1,50, ansås den pågældende ikke  

 for valgbar (Fra Valgbarhedsnævnet til et byråd, j.nr. 503/1995) I brev af 31. januar 1995 har X-Kommune i henhold til § 101, stk. 4, i den  

 kommunale valglov indberettet til Valgbarhedsnævnet, at byrådsmedlem NN har  

 vedtaget en bøde på kr. 16.500 samt har accepteret en frakendelse af  

 førerretten i 2 år for spirituskørsel.
 Det fremgår af sagen, at den pågældende den 19. marts 1994, ca. kl. 18.15,  

 førte en personbil ad Y-vej mod vest i Z-by efter at have indtaget spiritus i  

 et sådant omfang, at alkoholkoncentrationen i blodet under eller efter  

 kørslen oversteg 1,20 promille.
 Blodprøve udtaget den 19. marts 1994, kl. 19.20 viste en  

 alkoholkoncentration i blodet på mindst 1,78 promille.
 I denne anledning skal man meddele, at Valgbarhedsnævnet - i  

 overensstemmelse med sin hidtidige faste praksis i sager, hvor  

 spirituspromillen har oversteget 1,50 - har fundet, at den begåede handling  

 efter de krav, der må stilles til personer, der beklæder hverv som medlem af  

 kommunale råd, i almindeligt omdømme gør den pågældende uværdig til at være  

 medlem af kommunale råd, jf. den kommunale valglovs § 4.
 Den pågældende kan derfor ikke anses for valgbar.
