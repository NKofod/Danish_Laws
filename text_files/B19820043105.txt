§ 1 I bekendtgørelse nr. 391 af 9. august 1978 om Statens Kunstfond m.v., som  

 ændret ved bekendtgørelse nr. 443 af 10. oktober 1980, affattes  § 10  

  således:
»§ 10.  Livsvarig ydelse på finansloven kan  

 tildeles kunstnere, der har en sådan kunstnerisk produktion bag sig, at  

 vedkommende har placeret sig afgørende som kunstner.
Tildeling sker alene på  

 grundlag af en vurdering af kvaliteten i den kunstneriske produktion.
 Stk. 2.  Tildeling af livsvarig ydelse på finansloven  

 foretages af kulturministeriet efter indstilling fra repræsentantskabet for  

 Statens Kunstfond og efter forelæggelse for folketingets finansudvalg.
Stk. 3.  Ydelsen, der tildeles på livstid, fastsættes  

 til et grundbeløb, der pr. 1. april 1981 er beregnet til 32.250 kr. +  

 dyrtidstillæg.
Ydelsen reallønreguleres efter reglerne for særskilt  

 vederlæggelse.
Stk. 4.  Kunstnere, der ud over den livsvarige ydelse  

 har anden indkomst på 119.000 kr. og derunder, oppebærer ydelsen med dens  

 fulde beløb.
For kunstnere med anden indkomst, der overstiger 119.000 kr.,  

 sker der en reduktion i udbetalt ydelse, således at ydelsen reduceres med et  

 beløb svarende til 75 pct. af den indkomst, der overstiger 119.000 kr.
Alle  

 kunstnere, der oppebærer livsvarig ydelse, får dog som minimum udbetalt en  

 ydelse med grundbeløb, der pr. 1. april 1981 er beregnet til 5.380 kr. +  

 dyrtidstillæg.
Stk. 5.  Den indkomstgrænse, der er nævnt i stk. 4,  

 reguleres hver 1. januar efter reguleringspristallet for juli.  

 Indkomstgrænsen forhøjes eller nedsættes med 3 pct. for hver fulde 3  

 points« udsving i reguleringspristallet ud over 100. Eventuelle  

 overskydende points henstår til næste regulering.
Indkomstgrænsen afrundes  

 nedad til nærmeste kronebeløb, der er deleligt med 1.000. Reguleringen finder  

 sted med 1. januar 1980 som basisår, hvor indtægtsgrænsen ville have været  

 107.000 kr.
Stk. 6.  Den i stk. 4 nævnte indkomst, der lægges til  

 grund ved beregningen af den ydelse, der kommer til udbetaling, er  

 kunstnerens socialindkomst.
Ydelsen beregnes på grundlag af et gennemsnit af  

 kunstnerens socialindkomst i de 3 seneste kalenderår, for hvilke  

 socialindkomsten er opgjort af skattemyndighederne på grundlag af ansættelsen  

 af skattepligtig indtægt og formue for de 3 senest afsluttede indkomstår.
For  

 indkomstårene 1977 og 1978 anvendes kunstnerens bruttoindtægt.
Dog vil  

 beregning kunne ske efter forventet fremtidig indkomst, såfremt en kunstner  

 godtgør, at hans indkomstforhold i de år, i hvilke livsvarig ydelse skal  

 udbetales, vil være ændret væsentligt i forhold til hans gennemsnitlige  

 socialindkomst for de seneste 3 kalenderår enten på grund af sygdom, eller  

 fordi han har frasagt sig lønnet arbejde eller er gået på pension.
Den  

 forventede fremtidige indkomst opgøres efter samme retningslinjer som ved  

 opgørelse af socialindkomsten.
Stk. 7.  Beregning af den ydelse, der kommer til  

 udbetaling, sker for en periode på 3 år, således at ændringer i  

 indkomstforhold i udbetalingsperioden ikke vil kunne medføre regulering af  

 ydelsen inden for 3-års perioden.
Dog kan en kunstner inden for en 3-års  

 periode få ændret ydelsen, såfremt han godtgør, at hans fremtidige indkomst  

 vil blive væsentligt mindre end i de år, der ligger til grund for ydelsens  

 beregning, enten på grund af sygdom eller fordi han er ophørt med lønnet  

 arbejde eller er gået på pension.
Ydelsen kan da fastsættes efter forventet  

 fremtidig indkomst, og udbetaling kan ske fra førstkommende måned efter den  

 måned, hvor ministeriet har modtaget underretning om indkomstændringen.
Stk. 8.  Efterindtægt af de livsvarige ydelser ydes til  

 de efterladte efter de kunstnere, hvem ydelserne er tillagt, inden for det  

 omfang, i hvilket efterindtægt ydes afdøde statstjenestemænds efterladte.' § 2 Bekendtgørelse nr. 443 af 10. oktober 1980 om ændring af bekendtgørelse om  

 Statens Kunstfond m.v. ophæves.
