 Bekendtgørelse om vurdering af udenlandske  

 uddannelseskvalifikationer m.v.
 I medfør af § 2 a, stk. 3, § 2 a, stk. 4 og 6, § 3, stk.  

 7, § 4, § 6, stk. 1, § 7, stk. 1, § 8, stk. 4, og § 9 i lov om vurdering af  

 udenlandske uddannelseskvalifikationer m.v., jf. lovbekendtgørelse nr. 74 af  

 24. januar 2003, fastsættes:
Kapitel 1 Vurderingen m.v.
 §  1.  

  

 I grundlaget for vurderingen af en persons udenlandske  

 uddannelseskvalifikationer, jf. lovens § 3, indgår ud over en bedømmelse af  

 dokumenters ægthed følgende kriterier:
 1)  

 	  

    

 Anerkendelse af  

 uddannelsen eller uddannelsesforløbet i hjemlandet.
 2)  

 	  

    

 Tidspunkt for  

 uddannelsen eller uddannelsesforløbet.
 3)  

 	  

    

 Adgangsgrundlag for  

 uddannelsen eller uddannelsesforløbet.
 4)  

 	  

    

 Længde af uddannelsen  

 eller uddannelsesforløbet.
 5)  

 	  

    

 Formål med  

 uddannelsen eller uddannelsesforløbet.
 6)  

 	  

    

 Struktur og faglig  

 sammensætning af uddannelsen eller uddannelsesforløbet.
 7)  

 	  

    

 Forhold mellem teori  

 og praksis i uddannelsen eller uddannelsesforløbet.
 8)  

 	  

    

 Hidtidige vurderinger  

 foretaget af centret eller andre.
 Stk. 2.  

  

 Vurdering af  

 kvalifikationer og udarbejdelse af uddannelsesplan med henblik på  

 grunduddannelse for voksne i henhold til lov om erhvervsrettet  

 grunduddannelse  

 og videregående uddannelse for voksne sker i henhold til reglerne herom.
 § 2.  

  

 Center for Vurdering af Udenlandske Uddannelser (centret) udøver  

 Undervisningsministerens beføjelser efter denne lov bortset fra beføjelserne  

 til regeludstedelse.
Kapitel 2 Dokumentation for uddannelseskvalifikationer Ansøgers oplysningsansvar § 3.  

  

 Ansøger  

 udfylder som grundlag for centrets vurderinger et ansøgningsskema, som  

 centret  

 udarbejder.
Stk. 2.  

  

 Ansøger giver  

 oplysning om navn, adresse og personnummer eller fødselsdato for den person,  

 hvis uddannelseskvalifikationer ønskes vurderet.
Er ansøger en anden end den  

 person, hvis uddannelseskvalifikationer ønskes vurderet, skal ansøgeren  

 medsende dokumentation for samtykke fra den pågældende person til at indhente  

 en vurdering.
Dette gælder dog ikke, når en kommune eller anden myndighed,  

 der  

 er ansvarlig for integration af udlændinge, har behov for en vurdering med  

 henblik på sagsbehandlingen.
 Stk. 3.  

  

 Ansøger  

 tilvejebringer følgende dokumentation i kopi, jf. dog stk. 7:
 1)  

 	  

    

 Eksamensbeviser for  

 gennemførte uddannelser.
 2)  

 	  

    

 Oversættelser af  

 eksamensbeviser for gennemførte uddannelser.
 3)  

 	  

    

 Karakterudskrifter.
 4)  

 	  

    

 Praktikaftaler.
 5)  

 	  

    

 Tidligere vurderinger  

 eller afgørelser om anerkendelse af de pågældende uddannelseskvalifikationer  

 afgivet eller truffet af andre end centret.
Stk. 4.  

  

 I de tilfælde,  

 hvor centret under hensyn til formålet med vurderingen finder, at det er  

 nødvendigt for at kunne vurdere de pågældende uddannelseskvalifikationer, fx  

 som grundlag for en ækvivalensvurdering efter lovens § 3, stk. 2, nr. 2,  

 anmoder centret ansøgeren om yderligere at tilvejebringe 1)  

 	  

    

 studieordninger eller  

 uddannelsesbeskrivelser, 2)  

 	  

    

 fag- eller  

 kursusbeskrivelser (læseplaner), eller 3)  

 	  

    

 speciale, afhandling  

 eller tilsvarende større skriftlige arbejder, eventuelt i resumé.
 Stk. 5.  

  

 Centret eller  

 den høringspart, som eventuelt medvirker ved vurderingen, jf. § 11, kan fra  

 ansøgeren indhente dokumentation ud over den dokumentation, der er nævnt i  

 stk.  

 3 og stk. 4, hvis centret eller høringsparten finder, det er nødvendigt for  

 at  

 kunne vurdere de pågældende uddannelseskvalifikationer.
 Stk. 6.  

  

 Rigtigheden af  

 kopier af dokumentation skal bekræftes af den udstedende  

 uddannelsesinstitution, den udstedende myndighed, ambassaden eller konsulatet  

 her i landet for det land, hvori originaldokumentet er udstedt eller en dansk  

 myndighed.
 Stk. 7.  

  

 Dokumenter, der  

 ikke er udfærdiget på dansk, norsk, svensk, engelsk, fransk eller tysk, skal  

 være vedlagt en oversættelse til ét af disse sprog, jf. § 5.
 Stk. 8.  

  

 Centret kan  

 forlange, at ansøgeren foreviser originale dokumenter, jf. dog § 4.
Manglende dokumenter § 4.  

  

 Hvis  

 fremskaffelse af de i § 3 nævnte dokumenter ikke er mulig eller ville være  

 uforholdsmæssigt byrdefuld, kan centret behandle sagen på et andet grundlag.
 Stk. 2.  

  

 For personer der  

 er omfattet af stk. 1, udarbejder centret et baggrundspapir eller en  

 elektronisk meddelelse med digital signatur, der i overensstemmelse med  

 Europarådets/UNESCO´s anbefaling af 6. juni 2001 om kriterier og procedurer  

 for  

 vurdering af udenlandske kvalifikationer redegør for de pågældende personers  

 angivne uddannelsesmæssige baggrund.
 Oversættelse af eksamensbeviser m.v.
§ 5.  

  

 Oversættelse  

 af dokumenter, jf. § 3, stk. 7, skal være foretaget eller bekræftet af en  

 dansk  

 autoriseret translatør, af ambassaden eller konsulatet her i landet for det  

 land, hvori originaldokumentet er udstedt, eller oversættelsen er foretaget,  

 eller af en dansk ambassade eller et dansk konsulat.
Centret kan dog  

 acceptere  

 andre oversættelser, hvis dette findes ubetænkeligt.
 Stk. 2.  

  

 Akademiske  

 grader og uddannelsesbetegnelser skal fremgå på originalsproget med latinske  

 bogstaver.
§ 6.  

  

 §§  

 3-5 finder alene anvendelse på centrets vurderinger, for så vidt disse  

 bestemmelser ikke strider mod særlige bestemmelser i lovgivning om afgørelser  

 og lignende, hvori centrets vurderinger skal indgå.
For så vidt angår  

 vurderinger efter lovens § 2 a, kan centret endvidere efter forhandling med  

 de  

 pågældende myndigheder og faglige udvalg fravige §§ 3-5.
Kapitel 3 Indhentning af oplysninger § 7.  

  

 Centret kan hos offentlige myndigheder, private institutioner, faglige  

 organisationer og arbejdsløshedskasser indhente oplysninger til brug for  

 vurderingen af udenlandske uddannelseskvalifikationer.
 Stk. 2.  

  

    

 Adgangen til at indhente oplysninger efter  

 stk. 1 omfatter bl.a.
1)  

 	  

    

 oplysninger, der kan  

 supplere centrets vurdering, jf. § 1, som grundlag for den samlede vurdering  

 af  

 en persons udenlandske uddannelseskvalifikationer, herunder oplysninger fra  

 en  

 uddannelsesinstitution eller en arbejdsløshedskasse om, hvorvidt den person,  

 hvis uddannelseskvalifikationer ønskes vurderet, har søgt optagelse på  

 institutionen eller i kassen og om et eventuelt resultatet af ansøgningens  

 behandling, og 2)  

 	  

    

 oplysninger, der kan  

 bidrage til kvalificering af centrets generelle grundlag for at foretage  

 vurderinger af udenlandske uddannelseskvalifikationer.
 § 8.  

  

 Centret  

 kan fra de personer, myndigheder m.fl., der ansøger om en vurdering af  

 udenlandske uddannelseskvalifikationer, indhente oplysninger, som efter  

 centrets skøn er nødvendige for varetagelsen af centrets videncenterfunktion,  

 herunder oplysninger om statsborgerskab eller opholdsgrundlag.
Kapitel 4 Kompetente myndigheders indberetning af  

 oplysninger  

 om afgørelser § 9.  

  

 Myndigheder, der træffer afgørelse om adgang til udøvelse af lovregulerede  

 erhverv, indberetter årligt senest den 1. oktober til centret om de  

 afgørelser,  

 myndigheden har truffet i perioden fra den 31. august året før til den 1.  

 september i året for indberetningen.
Stk. 2.  

  

 Myndighedens  

 orientering efter stk. 1 skal medvirke til at gøre centret i stand til at  

 varetage sin funktion som videncenter for vurdering og anerkendelse af  

 udenlandske uddannelseskvalifikationer m.v.
Orienteringen indgår som en del  

 af  

 grundlaget for en beretning om vurdering og anerkendelse af udenlandske  

 uddannelseskvalifikationer m.v., som undervisningsministeren afgiver til  

 Folketinget ved årets slutning.
 Stk. 3.  

  

 Centret  

 beslutter proceduren efter stk. 1 og fastlægger orienteringens indhold efter  

 stk. 2.
Kapitel 5 Pligt til at få foretaget en vurdering § 10.  

  

 En  

 myndighed, der træffer afgørelse om adgang til udøvelse af lovregulerede  

 erhverv, kan efter ansøgning til centret fritages helt eller delvist fra  

 pligten til høring efter lovens § 2 a.
Centret træffer afgørelse herom, på  

 grundlag af en redegørelse fra myndigheden for procedurer, kriterier og  

 praksis  

 i forhold til myndighedens vurdering og anerkendelse af udenlandske  

 uddannelseskvalifikationer.
Bestemmelserne i §§ 3-5 kan, jf. § 6, fraviges af  

 centret som led i fritagelsen.
Stk. 2.  

  

 Fritagelsen af  

 en myndighed efter stk. 1 kan ophæves, hvis 1)  

 	  

    

 myndigheden ikke  

 længere lever op til den praksis m.v., som myndigheden har beskrevet i  

 redegørelsen efter stk. 1, 2)  

 	  

    

 den praksis m.v., som  

 myndigheden anvender, ikke længere er tilstrækkelig med henblik på at sikre  

 personer med udenlandske uddannelseskvalifikationer anerkendelse af disse  

 kvalifikationer.
 Stk. 3.  

  

 Afgørelser om  

 fritagelse, herunder en ændring eller tilbagekaldelse af en fritagelse, der  

 angår en myndighed under en anden ministers område, træffes efter forhandling  

 med vedkommende ministerområde.
 Stk. 4.  

  

 Centret offentliggør  

 på internettet, hvilke myndigheder der er fritaget for pligtmæssig høring.
Kapitel 6 Høring § 11.  

  

 Vurderinger  

 efter lovens § 3 kan foretages på grundlag af en høring af en  

 uddannelsesinstitution eller andre høringsparter.
Det påhviler  

 uddannelsesinstitutioner at medvirke, når centret anmoder herom.
 Stk. 2.  

  

    

 Centret kan i forbindelse med en høring efter  

 stk. 1 videregive de oplysninger om uddannelsesforløb m.v. for den person,  

 hvis  

 uddannelseskvalifikationer skal vurderes, som er nødvendige for vurderingen  

 af  

 uddannelseskvalifikationerne.
 Stk. 3.  

  

 Høringspartens  

 svar skal tage udgangspunkt i en sammenligning af de slutkompetencer, som  

 henholdsvis de udenlandske og de danske uddannelseskvalifikationer er udtryk  

 for.
 Stk. 4.  

  

 Ved  

 ækvivalensvurderinger, jf. lovens § 3, stk. 2, nr. 2, indgår i høringspartens  

 svar en vurdering af, hvilken supplering der skal til, for at en persons  

 udenlandske uddannelseskvalifikationer kan sidestilles med en bestemt dansk  

 uddannelse  

                                                                          .
 Stk. 5.  

  

 I forbindelse  

 med vurderinger efter lovens § 3 afgiver høringsparten sit svar senest 6 uger  

 efter modtagelsen af alle nødvendige oplysninger for sagens behandling.
Kapitel 7 Faglige råd § 12.  

  

 Centret nedsætter følgende fem faglige råd til at varetage opgaverne efter  

 lovens § 6, stk. 1.
 1)  

 	  

    

 Det faglige råd for  

 naturfaglige og sundhedsfaglige uddannelser.
 2)  

 	  

    

 Det faglige råd for  

 tekniske og håndværksmæssige uddannelser.
 3)  

 	  

    

 Det faglige råd for  

 samfundsfaglige og merkantile uddannelser.
 4)  

 	  

    

 Det faglige råd for  

 humanistiske og pædagogiske uddannelser.
 5)  

 	  

    

 Det faglige råd for  

 kunstneriske uddannelser.
 Stk. 2.  

  

 Centret  

 beslutter, hvilke uddannelser der er omfattet af det enkelte råds virksomhed.  

 Beslutningen gøres tilgængelig på internettet.
Stk. 3  

  

 . Hvert fagligt  

 råd består af en formand og indtil syv andre medlemmer.
Alle udpeges af  

 centret  

 i deres egenskab af særligt sagkyndige, dvs. som personer, der med  

 udgangspunkt  

 i en faglighed og en international orientering har indsigt i  

 problemstillinger  

 vedrørende vurdering og anerkendelse af udenlandske  

 uddannelseskvalifikationer.  

 Udpegningen sker for en periode af fire år.
Genudpegning kan finde sted.
 Stk. 4  

  

 . Rådene kan i  

 særlige tilfælde indkalde andre sagkyndige til at bistå med opgaverne efter  

 stk. 3.
Kapitel 8 Ikrafttræden § 13.  

  

 Bekendtgørelsen træder i kraft den 1. august 2003.
 Stk. 2.  

  

 Bekendtgørelse  

 nr. 548 af 1. juli 2002 om vurdering af udenlandske  

 uddannelseskvalifikationer  

 m.v. ophæves.
