Betænkning afgivet af Klima-, Energi- og Forsyningsudvalget den 20. maj 2021 Betænkning over Forslag til folketingsbeslutning om, at offentlig energiplanlægning tilrettelægges ud fra, at atomkraft kan anvendes [af Peter Seier Christensen (NB) m.fl.]:
1. Indstillinger Et flertal i udvalget (S, V, RV, KF, SF, EL og ALT) indstiller beslutningsforslaget til forkastelse ved 2. (sidste) behandling.
 Et mindretal i udvalget (DF, NB og LA) indstiller beslutningsforslaget til vedtagelse uændret.
 Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Nye Borgerlige og Liberal Alliance Nye Borgerliges og Liberal Alliances medlemmer af udvalget mener, at klimaforandringer er en global udfordring, som kalder på løsninger, der kan skaleres globalt.
Partierne noterer sig, at historiske udfordringer ikke er ensbetydende med fremtidige udfordringer.
I dag forsker danske virksomheder i at udvikle små atomreaktorer, der kan være nøglen til ren og stabil energi i verdens fattigste lande.
I udlandet er der omkring 70 selskaber, der forsker i det samme.
Det er kun et spørgsmål om tid, før en enkelt 20-fodscontainer kan indeholde en reaktor, der kan producere 100 MW strøm.
 Hvis målet er at skåne såvel miljø som klima, samtidig med at millioner af mennesker får muligheden for et liv med velstand og fremskridt, er det løsninger som disse, som også danske virksomheder er ved at udvikle, der skal satses på.
Det forudsætter forskning og et forskningsmiljø, der kan understøtte udviklingen af nye små og sikre reaktorer, uanset om det foregår herhjemme i Danmark eller i udlandet.
Her er der en reel mulighed for, at Danmark  til en for skatteyderne beskeden pris  kan agere som foregangsland til gavn for videnskaben og verdens befolkning.
3. Udvalgsarbejdet Beslutningsforslaget blev fremsat den 30. oktober 2020 og var til 1. behandling den 6. april 2021. Beslutningsforslaget blev efter 1. behandling henvist til behandling i Klima-, Energi- og Forsyningsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 4 bilag på beslutningsforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om beslutningsforslaget.
Spørgsmål Udvalget har under udvalgsarbejdet stillet 10 spørgsmål til klima-, energi- og forsyningsministeren til skriftlig besvarelse, som ministeren har besvaret.
Anders Kronborg (S) Bjørn Brandenborg (S) Bjarne Laustsen (S) Kasper Roug (S) Ida Auken (S) Jesper Petersen (S) Jens Joel (S) Orla Hav (S) Andreas Steenberg (RV) Zenia Stampe (RV) Rasmus Helveg Petersen (RV) fmd.
Signe Munk (SF) Torsten Gejl (ALT) Rasmus Nordqvist (SF) Søren Egge Rasmussen (EL) Peder Hvelplund (EL) Thomas Danielsen (V) nfmd.
Christoffer Aagaard Melson (V) Lars Christian Lilleholt (V) Marie Bjerre (V) Tommy Ahlers (V) Carsten Kissmeyer (V) Morten Messerschmidt (DF) Jens Henrik Thulesen Dahl (DF) Mona Juul (KF) Niels Flemming Hansen (KF) Katarina Ammitzbøll (KF) Peter Seier Christensen (NB) Alex Vanopslagh (LA) Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
