Nogle dage efter reoperationen blev kvinden akut dårlig med  

 åndedrætsbesvær, og hun blev behandlet på mistanke om  

 hjertestop.
Da hun fik feber igen, blev der udført en CT-skanning af  

 bugen, der ikke viste tegn på betændelse.
Dagen efter  

 undersøgelsen var hun fortsat febril og havde svær hovedpine.  

 Endvidere forekom hun nakke-rygstiv.
Senere på dagen blev der foretaget  

 en undersøgelse af rygmarvsvæsken, der viste meningitis.
Kvinden  

 blev herefter sat i 4-stofsantibiotikabehandling og overflyttet til et andet  

 hospital.
 Der blev klaget over, at overlægen på anæstesiologisk  

 afdeling ikke havde udvist tilstrækkelig omhu og samvittighedsfuldhed,  

 da han behandlede kvinden med et epiduralkateter, der ikke fungerede  

 normalt.
 Der blev endvidere klaget over, at en forvagt afslog at ændre  

 på medicineringen i epiduralkateteret på trods af, at en  

 sygeplejerske udtrykte bekymring for, at kvinden fik for meget medicin.
 Der blev yderligere klaget over, at overlægen på  

 anæstesiologisk afdeling ikke fulgte op på smertebehandlingen,  

 idet der ikke var fastlagt ordinationer efter hjertestoppet, der var  

 udløst af medicininteraktion.
Klage over smertebehandling gennem  

 epiduralkateter Patientklagenævnet lagde vægt på, at der  

 efter anlæggelse af epiduralkateteret blev tilført en  

 standardblanding af bedøvelsesmiddelet Marcain og et morfinlignende  

 stof Sufentanil.
Ved behov blev der suppleret med bolusinjektioner (enkelt  

 injektioner) i epiduralkateteret med lokalbedøvelsesmidlet Marcain.  

 Der blev endvidere givet Paracetamol, og der kunne ved behov suppleres med  

 injektioner af det morfinlignende stof Vilan.
Nævnet lagde endvidere vægt på, at  

 overlægen på anæstesiologisk afdeling fandt kvinden  

 stærkt sløvet.
Han vurderede, at årsagen til hendes  

 tilstand var, at hun foruden morfinlignende stoffer også blev behandlet  

 med et såkaldt benzodiazepin (Diazepam). Han tilrådede derfor  

 ophør af behandlingen med Diazepam, hvilket nævnet fandt var  

 korrekt.
Nævnet lagde yderligere vægt på, at  

 overlægen ordinerede tilslutning af en anden type epiduralpumpe med et  

 andet blandingsforhold.
Der kunne suppleres med ekstra bolusdoser indtil en  

 vis grænse, og ved behov kunne der gives indsprøjtninger med 10  

 mg Vilan maksimalt hver 4. time.
Nævnet lagde tillige vægt på, at kvinden  

 klagede over hovedpine, som blev behandlet med Paracetamol og Imigran, som er  

 et migrænemiddel.
Hun blev herefter fundet blåfarvet uden egen  

 vejrtrækning og uden følelig puls.
Hendes pupiller var  

 sammentrukne.
Nævnet kan oplyse, at dette ses ved forgiftning med  

 morfin og morfinlignende stoffer.
Nævnet lagde herudover vægt  

 på, at der med det samme blev givet modgift, hvorefter kvinden  

 vågnede op og igen havde tilstrækkelig spontan  

 vejrtrækning.
Nævnet kunne oplyse, at morfin og morfinlignende  

 stoffer kan hæmme vejrtrækningen, samt at Sufentanil er  

 længe om at blive udskilt.
En dosisforøgelse vil derfor gradvist  

 resultere i en ophobning af Sufentanil i kroppen.
I betragtning af, at dosis af Sufentanil blev øget,  

 fandt nævnet, at overlægen burde have sikret relevant observation  

 med henblik på overdoseringssymptomer, herunder først og  

 fremmest overvågning af vejrtrækningen.
Nævnet fandt  

 endvidere, at kvindens åndedrætsstop kunne forklares som et  

 resultat af overbehandling med Sufentanil.
Nævnet fandt således,  

 at overlægen havde udvist manglende omhu og samvittighedsfuldhed ved at  

 have femdoblet dosis af Sufentanil uden samtidig at sikre en relevant  

 observation af kvinden.
Vedrørende klagen over, at overlægen ikke  

 fulgte op på smertebehandlingen, idet der ikke var fastlagt  

 ordinationer efter åndedrætsstoppet, lagde  

 Patientklagenævnet vægt på, at kvinden efter komplikationen  

 blev indlagt på intensiv afdeling.
Nævnet fandt herefter ikke  

 anledning til kritik af, at overlægen ikke fulgte op på  

 smertebehandlingen, da behandlingen blev varetaget af lægerne på  

 intensiv afdeling.
 Der blev derudover klaget over, at epiduralkateteret  

 påførte kvinden en byld nederst på rygsøjlen ved  

 indstiksstedet og meningitis, og at lægerne først på et  

 sent tidspunkt og til trods for tydelige symptomer på dårlig  

 tilstand påbegyndte udredning for meningitis.
 Der blev endelig klaget over, at overlægen fra  

 kirurgisk afdeling ikke tog initiativ til at iværksætte udredning  

 omkring kvindens generelle mangel på bedring, som kunne være et  

 symptom på tilkomne sygdomsproblemer samt et symptom på  

 meningitis.
Nævnet lagde vægt på, at det af  

 både journalen og af sygeplejekardex fremgik, at smertebehandlingen af  

 kvinden var vanskelig, og at der løbende var kontakt til  

 anæstesiafdelingen.
Basis for behandlingen var i hele perioden infusion  

 i epiduralkateteret af lokalbedøvelsesmiddel og Sufentanil.
Nævnet lagde endvidere vægt på, at det  

 blev observeret, at der var et ca. 2x2 mm rødt hudområde omkring  

 epiduralkateterets indstikssted.
Der var imidlertid ikke tegn på  

 infektion omkring kateteret, og en dyrkning af kateterspidsen viste heller  

 ikke infektionstegn.
Endelig lagde nævnet vægt på, at der  

 blev foretaget en undersøgelse af rygmarvsvæsken, da kvinden  

 blev fundet nakke - og rygstiv med tiltagende hovedpine og smerter i hele  

 lænderyggen.
Da undersøgelsen viste tegn på infektion,  

 blev behandlingen med antibiotika ændret, og da der opstod mistanke om  

 lammelse af urinblæren blev patienten overflyttet til neurokirurgisk  

 vurdering.
Nævnet fandt, at det var velbegrundet at bevare  

 kvindens epiduralkateter så længe for herved at forsøge at  

 behandle hendes smerter bedst muligt.
Nævnet fandt endvidere, at der  

 blev i værksat relevant behandling, da der opstod mistanke om  

 meningitis.
På baggrund af de af kvinden udviste symptomer fandt  

 nævnet ikke, at mistanken om meningitis burde have været  

 fremkommet på et tidligere tidspunkt.
Nævnet fandt herefter ikke  

 anledning til kritik af de i behandlingen implicerede læger fra  

 henholdsvis anæstesiologisk og kirurgisk afdeling.
Vedrørende kvindens manglende bedring lagde  

 Patientklagenævnet vægt på, at kvinden blev reopereret  

 få timer efter det primære indgreb på grund af  

 blødning, samt at der på 4. dagen efter indgrebet  

 indtrådte åndedrætsstop.
Forløbet efter  

 operationerne var præget af betydelige smerteproblemer og senere feber,  

 som i første omgang kunne forklares af en sårinfektion på  

 14. dagen.
Da feberen fortsatte blev der iværksat CT-skanning samt  

 taget røntgen af brystet.
Nævnet fandt, at der blev foretaget de relevante  

 undersøgelser med henblik på at finde en årsag til  

 kvindens tilstand.
Nævnet fandt herefter ikke anledning til kritik af  

 de undersøgelser og den behandling, der blev foretaget på  

 kirurgisk afdeling.
