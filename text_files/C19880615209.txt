 Det meddeles herved, at Finansministeriet og Specialarbejderforbundet den  

 16. februar 1988 har indgået medfølgende overenskomst, der afløser  

 overenskomsten 4. juli 1985 mellem Finansministeriet og  

 Specialarbejderforbundet i Danmark om løn- og arbejdsforhold på Statsskovenes  

 Planteavlsstation.
 Eventuelle tvivlsspørgsmål vedrørende overenskomsten forelægges  

 Finansministeriet.
P.
M.
V.
 E.B.
Claus Nielsen OVERENSKOMST § 1.  Løn Til den til enhver tid gældende timeløn ifølge overenskomsten mellem  

 Finansministeriet og Specialarbejderforbundet i Danmark om løn- og  

 arbejdsforhold for skovarbejdere i Statsskovvæsenet (i det følgende kaldet  

 hovedoverenskomsten), § 16, stk. 1, ydes anciennitetstillæg efter  

 nedenstående skala.
I tillæggene er inkluderet søgnehelligdagsbetaling.
Stk. 2.  Til fastansatte med helårsbeskæftigelse og mere  

 end 5 års anciennitet ydes endvidere et tillæg på 1,20 kr. pr. time.  

 Tillægget forhøjes pr. 1. april 1988 til 1,24 kr. pr. time og pr. 1.  

 september 1988 til 1,27 kr. pr. time.
I tillægget er inkluderet  

 søgnehelligdagsbetaling.
 Stk. 3.  Ungarbejdere aflønnes med nedenstående  

 procentdel af den for voksne arbejdere gældende begyndelsesløn (trin 1):
 Fyldt 17 år 75 pct.
 Fyldt 16 år 65 pct.
 Under 16 år 50 pct.
§ 2.  Anciennitet Ancienniteten optjenes fra tidspunktet for ansættelse ved Statsskovenes  

 Planteavlsstation, idet 1 måneds anciennitet opnås ved beskæftigelse i 169  

 arbejdstimer (pr. 1. september 1988 dog i 164,7 arbejdstimer og pr. 1.  

 september 1990 i 160,3 arbejdstimer). Dog kan ved nyansættelse medregnes  

 anciennitet erhvervet andetsteds inden for de sidste 4 år forud for  

 ansættelse for indtil 36 måneders dokumenteret, relevant beskæftigelse.
 Stk. 2.  Faglærte gartnere og personer, som har  

 gennemgået EFG-uddannelse inden for gartneri og skovbrug, indplaceres ved  

 ansættelsen på løntrin 5.
 Stk. 3.  Såfremt en arbejder, som tidligere har været  

 beskæftiget ved Statsskovenes Planteavlsstation, genansættes inden 2 år efter  

 den tidligere beskæftigelses ophør, medregnes tidligere optjent  

 lønanciennitet som ansat ved planteavlsstationen, for så vidt den tidligere  

 beskæftigelses ophør var begrundet i sygdom, svangerskab og fødsel, adoption  

 eller et forhold, der ikke kan tilregnes den pågældende.
§ 3.  Akkord Kogleplukning, frøhøst og lignende, som forudsætter klatring i høje træer,  

 og som sker på skovdistrikterne, kan som hidtil udføres på akkord.
§ 4.  Lærlinge og EFG-elever Lærlinge og EFG-elever inden for gartnerifaget ansættes og aflønnes efter  

 de mellem Gartneribrugets Arbejdsgiverforening og Specialarbejderforbundet i  

 Danmark til enhver tid gældende bestemmelser herom.
§ 5.  øvrige bestemmelser I øvrigt er følgende af hovedoverenskomstens bestemmelser gældende: §§  

 1-4, § 5 undtagen bestemmelsen vedrørende »elever«, § 6, § 8, §§  

 11-15, § 16 for så vidt angår »overarbejde«, §§ 20-21 og § 25.
 Stk. 2.  Der ydes ikke boligtillæg til ansatte på  

 Statsskovenes Planteavlsstation.
 Stk. 3.  Ved eventuel opsigelse af hovedoverenskomsten  

 betragtes nærværende overenskomst som opsagt.
København, den 16. februar 1988 SPECIALARBEJDERFORBUNDET I DANMARK Ib Skals Jensen FINANSMINISTERIET P.
M.
V.
E.
B.
