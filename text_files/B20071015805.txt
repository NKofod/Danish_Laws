Kapitel 1   Afgrænsning og formål Kapitel 2   Erhvervssektorer Kapitel 3   Kompetence Kapitel 4   Ikrafttræden Bilag 1 Teknisk forskrift nr. 16 om afgrænsning af erhvervssektorer i akkrediteringsområder for systemcertificering og miljøverifikation (TF16) I medfør af § 14, stk. 1, i lov nr. 602 af 24. juni 2005 om erhvervsfremme, samt i tilslutning til bekendtgørelse om akkreditering af virksomheder til certificering af personer, produkter og systemer, samt til inspektion og til miljøverifikation (EMAS), fastsættes efter bemyndigelse:
Kapitel 1 Afgrænsning og formål § 1. Forskriften beskriver regler for afgrænsning af akkrediteringsområder med hensyn til arten af de produktions, service- og tjenesteydelser m.v. (i det følgende benævnt erhvervs­sektorer) inden for hvilke et certificeringsorgan certificerer ledelsessystemer eller en mil­jøverifikator foretager verifikation i henhold til bekendtgørelse om akkreditering af virksomheder til certificering af personer, produkter og systemer, samt til inspektion og til miljøverifikation (EMAS).
 Stk. 2. Formålet er at afgrænse den enkelte akkreditering til de områder, hvor certificeringsorganet eller miljøverifikatoren har dokumenteret kompetence.
Kapitel 2 Erhvervssektorer § 3. Akkrediteringsområdet afgrænses til de erhvervssektorer, som er anført i bilag 1.
Stk. 2. Hvor den tekniske, faglige kompetence dækker en mindre del af de enkelte erhvervssektorer i bilag 1, kan der afgrænses til en snævrere del af den pågældende erhvervssektor.
I så fald anvendes underop­deling i NACE-koder, som anført i Kommissionens for­ordning (EF) nr. 29/2002 af 19. december 2001 om ændring af Rådets forordning (EØF) nr. 3037/90 om Den Statistiske Nomenklatur for Økonomiske Aktiviteter i Det Europæiske Fællesskab, jf. dog stk. 3.
 Stk. 3. Hvor særlige forhold tilsiger, at NACE-koderne vil føre til forkerte afgrænsninger af erhvervssektorer, kan der dispenseres fra bestemmelsen i stk. 2, jf. dog stk. 4.
 Stk. 4. Ved akkreditering til miljøverifikation skal akkrediteringsområdet altid relateres til NACE-koder.
Kapitel 3 Kompetence § 4. Udførelse af en akkrediteret ydelse inden for en af akkrediteringsområdets erhvervs­sektorer betinger speciel teknisk, faglig kompetence inden for sektoren og til den konkrete opgave.
 Stk. 2. Ledelsen i certificeringsorganet eller hos miljøverifikatoren skal være kompetent til og i praksis udøve bedømmelse af, om den til rådighed værende tekniske, faglige kompeten­ce er tilstrækkelig til at certificere eller verificere en konkret virksomheds system, når virksomheden har aktiviteter inden for det afgrænsede akkrediteringsområde.
Kapitel 4 Ikrafttræden § 6. Forskriften træder i kraft den 15. oktober 2007.
Stk. 2. Forskriften erstatter bekendtgørelse nr. 60395 af 13. juni 1997. Teknisk Forskrift.
Afgrænsning af erhvervssektorer i akkrediteringsområder for certificering, miljøcertificering og miljøverifikation TF16.
