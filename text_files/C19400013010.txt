 Da Administrationen af de af Statskassen eller en Statsfond ydede Laan mod  

 Pant i fast Ejendom henhører under forskellige Administrationskontorer, har  

 det forvoldt Tidsspilde og Ulempe, at de af Fogden i Medfør af  

 Retsplejelovens § 561 udsendte Indkaldelser til forberedende Møde om  

 Tvangsauktion over fast ejendom, hvori indestaar saadanne Laan, som Regel  

 indsendes til Finansministeriet uden Oplysning om Laanets Art eller  

 Henvisning til den Lov, i henhold til hvilken Laanet er ydet.  

 Identificeringen af det paagældende Laan udkræver ofte et meget betydeligt  

 Arbejde, saaledes at det undertiden ikke er muligt i behøring Tid at afgive  

 Sagen til Statskassens stedlige Inkassator med fornøden Instruktion om  

 Varetagelse af Statens Interesser paa Mødet.
 I denne Anledning skal man efter Henstilling fra Finansministeriet anmode  

 om, at Indkaldelser til Statskassen (Finansministeriet) vedrørende  

 Tvangsautkion over fast Ejendom, der er behæftet med Gæld til Statskassen  

 eller til en Statsfond, fremtidig maa indeholde Oplysning dels om det  

 paagældende Laans Art (Grundforbedringslaan, Akkordlaan, Statshusmandslaan,  

 Saneringslaan m.v.) eller om, i Henhold til hvilken Lov Laanet er ydet, dels  

 om Pantebrevets Tinglysningsdato.
 Saafremt der i Ejendommen indestaar flere forskellige Statslaan, bedes der  

 for hvert enkelt Laan sendt særskilt Indkaldelse med de nævnte Oplysninger.
