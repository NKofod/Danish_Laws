 Hermed fremsendes aftale af 15/2 1979 mellem undervisningsministeriet og  

 Foreningen af yngre læger samt Foreningen af speciallæger vedrørende kliniske  

 lektorer samt eksterne lektorer, der varetager undervisningen i kliniske fag  

 ved det lægevidenskabelige studium tilligemed tillægsaftale af 15/2 1979  

 mellem undervisningsministeriet og praktiserende lægers Organisation.
 Opmærksomheden henledes på, at de i førstnævnte aftale § 2 anførte  

 timelønssatser incl. taktregulering og dyrtidstillæg de nedennævnte data  

 andrager følgende beløb:
 For de i førstnævnte aftales § 3 nævnte tillæg udgør de enkelte satser  

 incl. taktregulering og dyrtidstillæg de nedennævnte data følgende beløb:
 Sats I :
Det bemærkes, at der ved opgørelsen af de i aftale af 15/2 1979 mellem  

 undervisningsministeriet og Foreningen af yngre læger samt Foreningen af  

 speciallæger § 2, stk. 5, nævnte forberedelsestimer påregnes en  

 forberedelsestid på 5 timer til forelæsninger og lignende, medens der til  

 klinikker og demonstrationer og lignende påregnes 1 time.
Der ydes således  

 kun betaling for forberedelsestiden, medens konfrontationstiden forudsættes  

 dækket gennem normerede kompensationsstillinger.
 Det tilføjes, at aftalen løber videre for tiden efter 1. april 1979, med  

 mindre der træffes anden bestemmelse.
 P.M.V.
 E.B.
H.
H.
Rise Hansen fm Bilag.
Aftale mellem undervisningsministeriet og Foreningen af yngre Læger samt  

 Foreningen af Speciallæger vedrørende kliniske lektorer samt eksterne  

 lektorer, der varetager undervisningen i kliniske fag ved det  

 lægevidenskabelige studium.
 § 1.   Ansættelse .
Ansættelse som lektor sker normalt for 3 år ad gangen.
I særlige tilfælde  

 kan ansættelsen ske for en kortere eller eventuelt en længere periode.
 Stk. 2. Et ledigt lektorat skal opslås, med mindre det besættes ved  

 genansættelse af den hidtidige lektor.
 Stk. 3. Ansættelse som lektor forudsætter, at vedkommende af et  

 fagkyndigt bedømmelsesudvalg, nedsat i henhold til gældende styrelsesregler,  

 er erklæret for kvalificeret hertil.
 Stk. 4. Lektoren modtager ved ansættelsen et ansættelsesbrev samt et  

 eksemplar af nærværende aftale.
 § 2.   Aflønning .
 For forberedelse til undervisningstimer og til mundtlig eksamination ydes  

 en timeløn, hvis grundbeløb udgør:
 fra 1. april 1977: 78,80 kr.
 fra 1. april 1978: 80,11 kr.
Stk. 2. Beløbet forhøjes eller nedsættes med 60 øre for hver fulde tre  

 points' udsving i reguleringspristallet ud over 100, og således at eventuelle  

 overskydende points henstår til næste regulering.
Regulering sker pr. 1.  

 april og 1. oktober på grundlag af reguleringspristallet for henholdsvis  

 januar og juli.
 Stk. 3. Ved udsving i reguleringspristallet på to fulde points under 100  

 optages forhandling om reguleringsformen.
Stk. 4. Forberedelsestiden udgør til de forskellige undervisningsformer  

 de i betænkning nr. 503 af 1968 og redegørelse af 19. juni 1972 vedrørende de  

 arbejdsmæssige økonomiske forhold ved den kliniske studenterundervisning ved  

 Københavns Universitet anførte normer.
Dog udgør forberedelsestiden til 1  

 times mundtlig eksamination maksimalt 1 time.
For opgaveretning betales efter  

 ovenstående sats for den tid, der medgår til retning af opgaverne.
For  

 deltagelse i møder i kollegiale organer ydes ikke særskilt betaling.
 Stk. 5. Før hvert semesters begyndelse foretages en opgørelse over det  

 antal forberedelsestimer, der påhviler det pågældende lektorat.
 § 3.
 Til lektorer, der sideordnet med professorer forestår og har ansvaret for  

 undervisning samt eksamenspligt m.v. ydes der til dækning af de  

 arbejdsbyrder, hvis omfang det ikke er muligt at kontrollere, et tillæg, hvis  

 grundbeløb udgør pr. semester, alt efter det enkelte kliniske fags omfang.
 pr. 1. april 1977 :
 Stk. 2 . Ud over regulering med ovennævnte tillæg på 414,9 pct. til de  

 pr. 1. april 1977 gældende grundbeløb foretages ved udsving i pristallet som  

 angivet i § 2, stk. 2, dyrtids regulering af satserne I, II og III med  

 henholdsvis 138 kr., 114 kr. og 90 kr. pr. semester, jf. princippet i bilag 5  

 til finansministeriets cirkulære af 10. juni 1977 med aftale af 31. maj 1977  

 om justering af tjenestemandslønninger samt bilag 1 til finansministeriets  

 cirkulære af 10. april 1978 om omregning m.v. af forskellige tillæg.
 Stk. 3. Hvis undervisningsministeriet finder, der bør ske en ændring af  

 antallet af tillæg og deres fordeling samt af indplaceringen af gældende  

 tillæg, skal underretning ske til Den almindelige danske lægeforening, som  

 inden 3 uger kan fremsætte eventuelle bemærkninger eller begære forhandling.
 § 4. Taktregulering .
 Løn fastsat i denne aftales § 2, stk.1 og § 3, stk. 1 forhøjes eller  

 nedsættes efter reglerne i taktreguleringsordningen med de ændringer, der  

 fastlægges af det af finansministeriets nedsate taktreguleringsnævn og ved  

 særlig aftale, jfr. senest taktreguleringsordningen af 21. februar 1978.
Stk. 2. Nævnet afgør uoverensstemmelser om forståelsen af  

 taktreguleringsordningen.
Spørgsmål, hvorom der ikke kan opnås enighed,  

 afgøres af en af nævnet udpeget opmand.
Såfremt der ikke kan opnås enighed om  

 valget af opmand, anmodes arbejdsrettens formandskab om at udpege denne.
 § 5.
Vederlaget for det i henhold til § 2, stk. 1, opgjorte timetal udbetales  

 månedsvis bagud.
Tillæg i henhold til § 3 udbetales månedsvis bagud med 1/6  

 af i hver af semesterets måneder.
 § 6. Sygdom .
Undervisning, der aflyses på grund af sygdom eller andet lektoren  

 utilregneligt forhold skal i videst muligt omfang afholdes senere.
Sygdom kan  

 kræves dokumenteret ved lægeattest.
 § 7. Feriegodtgørelse.
 Feriegodtgørelse ydes i overensstemmelse med ferielovens bestemmelser med  

 9 1/2% af den udbetalte timeløn, dog fra og med optjeningsåret 1978 med 10  

 pct., og med 1 1/2% af det udbetalte tillæg.
 § 8. Opsigelse m.v.
I ansættelsesperioden kan opsigelse finde sted.
Varslet er fra den  

 ansættende myndigheds side 2 måneder til udløbet af et semester og fra den  

 ansattes side 1 måned til den 1. i en måned.
 Stk. 2. Ansættelsesforholdet ophører ved ansættelsesperiodens udløb  

 medmindre genansættelse har fundet sted.
 § 9. Ikrafttræden.
 Nærværende aftale har virkning for tiden 1. april 1977 - 31. marts 1979.
 København, den 15. februar 1979.
Foreningen af yngre læger  

 Undervisningsministeriet Jens Kr.
Gøtrik P.M.V.
 /Gunnar Plum E.B.
Foreningen af Speciallæger H.H.
Rise Hansen Per Udsen /Peer Wendelin Tillægsaftale mellem undervisningsministeriet og Praktiserende Lægers  

 Organisation til aftale af 15. februar 1979 mellem undervisningsministeriet  

 og Foreningen af yngre Læger samt Foreningen af Speciallæger vedrørende  

 kliniske lektorer samt eksterne lektorer, der varetager undervisningen i  

 kliniske fag ved det lægevidenskabelige studium.
 § 1. For alment praktiserende læger, der underviser i almen medicin almen  

 praksis), gælder ovennævnte aftale med følgende tilføjelser og ændringer:
 Undervisningstimer ved den teoretiske undervisning (centraliserede kurser)  

 i almen medicin (almen praksis) vederlægges mod samme sats som  

 forberedelsestimer.
For praktikundervisning ydes pr. dag, hvor der undervises, et vederlag på 3 gange det i aftalens § 2, stk. 1, nævnte grundbeløb.
 Forberedelsestiden ved den teoretiske undervisning (centraliserede kurser)  

 i almen medicin (almen praksis) udgør pr. undervisningstime 2 timer.
 Denne paragraf gælder ikke for ovennævnte lektorer.
 § 2. Nærværende aftale, der er gældende for samtlige universiteter hvor  

 der undervises i almen medicin (almen praksis), har virkning for tiden 1.  

 april 1977 - 31. marts 1979.
