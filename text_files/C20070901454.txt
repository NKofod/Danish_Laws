Genbeskatning  

 af underskud  skyggesambeskatning  likvidation af datterselskab Et dansk moderselskab, A, havde et datterselskab  

 i X-land, B.
B havde ligeledes et datterselskab i X-land, C.
Alle selskaberne  

 havde været omfattet af sambeskatning efter den dagældende bestemmelse i  

 selskabsskattelovens § 31 i en årrække, og der knyttede sig en  

 genbeskatningssaldo til C.
Alle selskaberne have kalenderåret som regnskabs-  

 og  

 indkomstår.
Det besluttedes at likvidere C, og likvidationen  

 blev vedtaget i december 2004. I henhold til sambeskatningscirkulærets vilkår  

 1.2. forblev C i sambeskatningen til og med likvidationen.
I indkomståret  

 2004  

 havde C blandt andet som følge af likvidationen et betydeligt underskud.  

 Underskuddet ønskedes fremført i sambeskatningen i medfør af bestemmelsen i  

 sambeskatningscirkulærets vilkår 2.11.
 Herudover blev det besluttet, at koncernen ikke  

 skulle indgå i international sambeskatning efter den nugældende bestemmelse i  

 selskabsskattelovens §  

 31 A, jf. § 31, hvorfor koncernen blev omfattet af overgangsbestemmelsen  

 om skyggesambeskatning i lov nr. 426 af 6. juni 2006 § 15, stk. 8.
I forbindelse med ovenstående var koncernen af  

 den opfattelse, at  

 underskuddet opstået i indkomståret 2004 ikke skulle  

 tilgå genbeskatningssaldoen, idet det alene var genbeskatningssaldoen ultimo  

 2003/primo 2004, der blev udløst ved likvidationen.
Dette støttedes blandt  

 andet på nogle passager i cirkulære nr. 82 af 29. maj 1997. Herudover  

 var  

 koncernen af den opfattelse, at dét underskud, der blev fremført i  

 sambeskatningen  

 i medfør af bestemmelsen i vilkår 2.11., skulle overføres til og dermed  

 fremføres hos det danske moderselskab, hvorfor der i efterfølgende indkomstår  

 ikke ville blive tilskrevet yderligere på genbeskatningssaldoen, idet der ved  

 fremførslen hos moderselskabet ville være tale om underskud fremført af et  

 dansk selskab.
Som følge af overførslen til moderselskabet ville underskuddet  

 hidrørende fra det likviderede selskab tillige blive fremført i en  

 obligatorisk  

 national sambeskatning efter de nugældende sambeskatningsregler.
Det er SKATs opfattelse, at den  

 genbeskatningssaldo, der udløses efter ligningslovens § 33 E (dagældende),  

 herunder efter stk. 1 og stk. 3, er genbeskatningssaldoen frem til datoen for  

 den genbeskatningsudløsende begivenhed og ikke genbeskatningssaldoen primo.  

 Ligningslovens § 33 E (dagældende) knytter sig som bekendt til  

 selskabsskattelovens § 31 (dagældende). Ifølge selskabsskattelovens § 31  

 (dagældende) kan et selskab alene indgå i en sambeskatning, hvis  

 moderselskabet  

 har ejet som udgangspunkt 100 pct. af aktierne i hele indkomståret.
Et  

 frasalg  

 eller lignende i løbet af indkomståret vil derfor medføre, at selskabet udgår  

 af sambeskatningen med virkning fra begyndelsen af indkomståret.
En  

 likvidation  

 af et datterselskab vil derfor ifølge selskabsskattelovens § 31 som  

 udgangspunkt bevirke, at datterselskabet udtræder af sambeskatningen med  

 virkning for indkomståret, dvs. at datterselskabet ikke kan indgå i  

 sambeskatningen  

 i dette tilfælde for indkomståret 2004. Cirkulære nr. 82 af 29. maj 1997 skal  

 læses i denne sammenhæng, hvorefter udgangspunktet er, at den begivenhed, der  

 påvirker sambeskatningen, og samtidig udløser genbeskatning af underskud, har  

 virkning fra påbegyndelsen af indkomståret.
I sambeskatningscirkulærets (dagældende) vilkår  

 1.2., er der imidlertid indsat en særlig bestemmelse vedrørende netop  

 likvidationer.
Den særlige bestemmelse i sambeskatningscirkulærets vilkår  

 1.2.  

 indebærer, at selskabet får mulighed for at indgå i sambeskatningen indtil  

 datterselskabets likvidation.
Denne likvidation finder sted i 2004, og  

 selskabet kan derfor indgå i sambeskatningen i 2004 indtil likvidationen.
Det fremgår udtrykkeligt af ligningslovens § 33  

 E, stk. 1, at genbeskatningssaldoen er de i sambeskatningsperioden opståede  

 underskud,  

 som er fradraget i andre selskabers skattepligtige indkomst, og som ikke  

 modsvares af senere års overskud.
Med andre ord udløses den  

 genbeskatningssaldo, der er opstået i sambeskatningsperioden, og det vil i  

 nærværende  

 sag sige perioden fra etableringen af sambeskatningen og frem til  

 likvidationen.
Forskellen på dette og cirkulære nr. 82 af 29.  

 maj 1997 er, at det i mange tilfælde de facto vil være genbeskatningssaldoen  

 primo, der udløses, idet eksempelvis et sambeskatningsophør medfører, at det  

 udtrædende  

 selskab ikke kan indgå i sambeskatningen for det pågældende indkomstår.  

 Genbeskatningssaldoen  

 primo vil dermed også være lig med den fulde genbeskatningssaldo.
I  

 nærværende  

 sag er sambeskatningsperioden imidlertid udstrakt indtil likvidationen og  

 dermed skal hele denne periode indgå i opgørelsen af genbeskatningssaldoen,  

 jf.  

 hertil også  


  

 SKM2005.162.LR  


.
 Herudover er det SKATs opfattelse, at  

 sambeskatningscirkulærets vilkår 2.11. ikke kan føre til, at underskuddet  

 hidrørende  

 fra det likviderede selskab overføres til moderselskabet i sambeskatningen  

 endsige andre selskaber i sambeskatningen.
 Vilkår 2.11. var ved TSS-cirkulære  


  

 2003-40  


,  

 dvs. det for indkomståret 2004 gældende sambeskatningscirkulære, formuleret  

 som  

 følger:
 "Ophører sambeskatningen ved  

 datterselskabets likvidation foretages der ikke afsluttende ansættelse af  

 datterselskabet, og datterselskabets eventuelle underskud i den afsluttende  

 regnskabsperiode  

 kan således bringes til fradrag efter de almindelige regler herom, herunder  

 fremføres i medfør af ligningslovens § 15.
Ved ophør af sambeskatning af andre årsager end  

 ved likvidation af datterselskabet kan fremførsel af underskud efter  

 ligningslovens § 15 ikke ske i det omfang, underskuddene har været brugt til  

 fradrag ved opgørelsen af de sambeskattede selskabers skattepligtige  

 indkomst,  

 jf. vilkår 2.4." Vilkåret indebærer, at underskuddet fortsat kan  

 fremføres efter likvidationen af datterselskabet, men vilkåret indebærer  

 derimod ikke, at underskuddet overføres til et andet selskab.
Underskuddet er  

 således et selvstændigt underskud, der fortsat så at sige skal henføres til  

 det  

 likviderede selskab og dermed kan fremføres i sambeskatningen, idet det  

 fortsat  

 opfattes som et sambeskatningsunderskud, der derfor tilgår  

 genbeskatningssaldoen.
Dette udelukker dog ikke, at underskuddet rent  

 praktisk  

 videreføres hos det selskab, der administrerer sambeskatningen, dvs.  

 moderselskabet.
Underskuddet følger det likviderede selskab i  

 skyggesambeskatningen, hvorfor underskuddet vedrører skyggesambeskatningen og  

 derfor alene kan fremføres i skyggesambeskatningen.
