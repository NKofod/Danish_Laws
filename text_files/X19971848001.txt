 Ligningsrådet meddelte dispensation for anpartsreglerne vedrørende  

 fast ejendom efter personskattelovens § 4, stk. 6, jfr. § 4, stk.
1, nr. 12, 1. pkt.
Ejernes udlejning havde efter Ligningsrådets skøn,  

 ud fra en samlet helhedsbedømmelse af de faktiske omstændigheder, ikke  

 karakter af at være et investeringsprojekt for passive investorer, hvor  

 skattemæssige overvejelser må antages at have en væsentlig betydning for  

 anskaffelsen.
 Et revisionsfirma ansøgte Ligningsrådet om dispensation for  

 anpartsreglerne vedr. fast ejendom i personskattelovens § 4, stk. 1, nr. 12,  

 1. pkt., jfr. § 4, stk. 6.
Det var oplyst, at A pr. 1. januar 1993 havde erhvervet yderligere 2/6 og  

 pr. 1. januar 1995 1/6 af den samlede pertskapital i P/S B.
Ansøgningen om  

 dispensation vedrørte de tilkøbte 3/6. Partselskabet blev etableret i 1983.
Partselskabet ejer to ejendomme og nogle beboelseslejligheder, der  

 administreres af S Administration A/S.
Desuden deltager partselskabet som  

 interessent med en ejerandel på 75% i et hotel.
Denne ejerandel er erhvervet  

 i 1988. Interessentskabet forestår selv driften af hotellet.  

 Hotelvirksomheden har ikke tilknytning til de nævnte ejendomme.
 Der er tidligere givet dispensation for anpartsreglerne for partshaverne i  

 B, administreret af C Administration A/S, vedr. ejerandele anskaffet inden d.  

 30. april 1992, idet det efter de dagældende regler i personskattelovens § 4,  

 stk. 1, nr. 12 var tilstrækkeligt til at meddele dispensation, at det blev  

 godtgjort, at der ikke forelå fælles udlejning.
 Efter de nu gældende regler i personskattelovens § 4, stk. 1, nr. 12, og  

 samme lovs § 4, stk. 6, kræves det yderligere, at omstændighederne i øvrigt  

 taler for, at der gives dispensation.
 Revisionsfirmaet har anført følgende omstændigheder, der efter  

 revisionsfirmaets opfattelse giver grundlag for dispensation for A vedrørende  

 de yderligere erhvervede andele i P/S B:
 - Der er tale om et gammelt partselskab, etableret i 1983.
 - Der er ikke foretaget sale- og lease back.
- Partselskabet deltager med 75% ejerandel i en hotelvirksomhed, der  

 drives i interessentskabsform.
Interessentskabet forestår selv driften af  

 hotellet.
 Det er yderligere oplyst, at der er tale om en lille kreds af personer,  

 oprindeligt 2 eller 3. Skattemæssige motiver var ikke bestemmende for  

 stiftelsen af partselskabet, der ved etableringen erhvervede  

 ikke-afskrivningsberettigede ejendomme (beboelse) og en forpagtningskontrakt  

 til et diskotek.
I/S D er et nyetableret interessentskab, hvoraf 50% ejes af E  

 Ejendomsselskab ApS og 50% af Interessentskabet F, der har to interessenter,  

 der ejer hver 50% I/S D har erhvervet en ældre ejendom, der er under ombygning.
Det er  

 oplæyst, at den tidlige ejer af ejendommen var under konkurs, og at  

 ejendommen var overgivet til en mægler.
Skatteyderne var interesseret i at  

 erhverve ejendommen, hvis den blev renoveret og på betingelse af, at der var  

 indgået lejekontrakt.
Skatteyderne skulle ikke selv bruge ejendommen, men var interesseret i at  

 erhverve den ud fra investeringshensyn.
Hovedparten var selvfinansieret af  

 deltagerne.
En statsinstitution var interesseret i at leje bygningen.
Der er bl.a.  

 indrettet en sal i ejendommen til særligt brug i forbindelse med denne  

 institutions virksomhed.
Lejeaftalen skulle træde i kraft umiddelbart efter  

 ombygningens afslutning (juni 1995). Herefter skulle ejendommen administreres  

 af C Administration A/S.
 Efter revisionsfirmaets opfattelse kan udlejningen ikke anses som  

 foretaget som led i en »fælles udlejning«, hvorfor betingelserne  

 for dispensation må anses for opfyldte.
 Det er endvidere revisionsfirmaets opfattelse, at omstændighederne i  

 øvrigt giver grundlag for dispensation, idet:
- Interessentskabets deltagere har selv stået for erhvervelsen af  

 ejendommen fra et dødsbo, - Der er ikke tale om sale- og lease back, men om udlejning til staten.  

 Der er således fuld uafhængighed mellem lejer og udlejer.
- Ejendommen er erhvervet som investeringsobjekt.
Skattemæssige  

 betragtninger har således ikke været afgørende for investeringen.
 Om K/S G Center er oplyst, at K Invest A/S er udtrådt som kommanditist pr.  

 1. januar 1994. Dette selskabs andel er fordelt forholdsmæssigt mellem de  

 øvrige kommanditister.
 Der ansøges om dispensation for de forholdsmæssigt tilkøbte andele.
 Der er tidligere meddelt dispensation for ejerandele anskaffet før d. 30.  

 april 1992.
 Vedrørende erhvervelsen af K/S G Center har revisionsfirmaet oplyst, at en  

 kreds af personer ønskede at gå sammen om at foretage en fornuftig  

 pengeanbringelse i en større ejendom.
 Ifølge revisionsformaet er der derfor ikke tale om udbud af et projekt til  

 passive investorer, og skattemæssige hensyn har ikke haft væsentlig betydning  

 for anskaffelsen.
 Om K Invest A/S' udtræden af kommanditselskabet med virkning fra d. 1.  

 januar 1994 er det oplyst, at dette skete under selskabets  

 betalingstandsning, der indtrådte d. 13. juli 1994. Overdragelsen er således  

 sket som følge af, at de øvrige kommanditister så sig nødsaget til at  

 overtage K Invest A/S' andel.
 Dette bør, efter revisionsfirmaets opfattelse, være en tilfredsstillende  

 begrundelse for at anse omstændighederne i øvrigt for at tale for en  

 dispensation.
 Ligningsrådet fandt, ud fra en samlet helhedsbedømmelse af de faktiske  

 omstændigheder, at der ikke forelå investeringsprojekter for passive  

 investorer, hvor skattemæssige overvejelser må antages at have en væsentlig  

 betydning for anskaffelsen.
 Ligningsrådet vedtog at imødekomme ansøgningerne om dispensation for  

 personskattelovens § 4, stk. 1, nr. 12, jf. § 4, stk. 6 for ovennævnte A (P/S  

 B), interessenterne i I/S D samt kommanditisterne i K/S G Center.
