F.1 Generelt Reglerne for opgørelse og indbetaling af lønsumsafgiften findes i  

 lønsumsafgiftslovens kap 3. Reglen om angivelse af lønsumsafgiften findes  

 i lønsumsafgiftsbekendtgørelsen § 5. Opgørelsesperioden og  

 indbetalingstidspunktet for afgiften afhænger af, hvilket afgiftsgrundlag  

 virksomheden skal anvende efter lovens § 4, se  

 afsnit       C .
F.2 Angivelsesregler - generelt - bek. §  

 5 Angivelserne skal indgives på en blanket (indbetalingskort) udsendt  

 af told- og skatteforvaltningen.
Afgiften anføres i de rubrikker, der  

 fremgår af angivelsen.
Beløbet skal angives i hele kr.
Angivelse kan også  

 foretages via internet på  

 http://www.skat.dk/ , TastSelv Erhverv.
 Virksomheder, der ikke har modtaget indbetalingskortet ved udløbet af  

 den opgørelsesperiode, som angivelsen knytter sig til, skal selv rette  

 henvendelse til told- og skatteforvaltningen for at få  

 indbetalingskortet.
 Virksomheden skal indsende angivelse for hver opgørelsesperiode, selv  

 om der ikke skal indbetales afgift, f.eks. fordi afgiftsgrundlaget er  

 nul.
F.3 Opgørelsesperiode - hovedregel - §  

 6 Opgørelsesperioden er kvartalet for virksomheder, der skal opgøre  

 afgiftsgrundlaget efter § 4, stk. 2, nr. 2-4 (metode 1), § 4, stk. 5  

 (metode 3) og § 4, stk. 1 (metode 4), jf. lønsumsafgiftslovens § 6, stk.  

 1.
 Med virkning fra den 1. april 2001 er opgørelsesperioden måneden  

 for virksomheder, der skal opgøre afgiftsgrundlaget efter § 4, stk. 2, nr.  

 1 (metode 2), jf. lønsumsafgiftslovens § 6, stk. 2 og opkrævningslovens §  

 2, stk. 1.
 Der gælder særlige regler for de virksomheder, som skal opgøre  

 afgiftsgrundlaget efter lovens § 4, stk. 1 (metode 4). Se nærmere herom  

 afsnit  

 C.3  

 og  

 F.4 .
F.3.1 Angivelse og betaling - § 6, stk.  

 3 Afgiften forfalder til betaling den 1. i den måned, hvor fristen for  

 indbetaling udløber.
Dette følger af opkrævningslovens § 2, stk. 4.
Registrerede virksomheder skal senest 15 dage efter udløbet af hver  

 opgørelsesperiode indsende afgiftsangivelsen.
Denne dag er også sidste  

 rettidige indbetalingsdag.
 Angivelses og betalingsfristerne følger af opkrævningslovens § 2, stk.  

 2.
 Angivelsen skal indeholde oplysning om afgiftsgrundlaget samt afgiftens  

 størrelse.
Angivelsen skal være underskrevet af virksomhedens ansvarlige ledelse,  

 dvs. den, der tegner virksomheden eller en af virksomheden dertil  

 befuldmægtiget.
Fuldmagtsforholdet skal kunne dokumenteres over  

 for told- og skatteforvaltningen ved forevisning af en  

 fuldmagtserklæring eller lign.
Er sidste rettidige indbetalingsdag en lørdag, søndag eller helligdag,  

 udskydes fristen til førstkommende hverdag.
Dette følger af  

 opkrævningslovens § 2, stk. 3.
Såfremt afgiften for en opgørelsesperiode er under 50 kr., kan  

 indbetaling af beløbet undlades.
Afgiften vil ikke blive modregnet på et  

 senere tidspunkt.
Angivelsen skal dog stadig indsendes.
Dette følger af  

 opkrævningslovens § 2, stk. 6.
F.4 Opgørelsesperiode - § 6 a, stk. 1 (metode 4  

 ) Virksomheder, som skal opgøre afgiftsgrundlaget på grundlag af  

 lønsummen +/- over-/underskud, skal opgøre og betale afgift 5 gange  

 årligt.
De 4 angivelser er foreløbige kvartalsangivelser, mens den 5.  

 angivelse er en årsangivelse, hvor den endeligt beregnede afgift opgøres  

 og indbetales.
Denne fremgangsmåde skyldes, at disse virksomheders  

 endelige afgiftsgrundlag først kan fastlægges ved udløbet af indkomståret,  

 da over-/underskud først kendes på dette tidspunkt.
F.4.1 Foreløbige kvartalsangivelser - § 6 a,  

 stk. 1 og 2 For virksomheder, der opgør afgiftsgrundlaget efter § 4, stk. 1 (metode  

 4), skal der foretages en foreløbig opgørelse og indbetaling af afgiften  

 alene på grundlag af virksomhedens lønsum.
Opgørelsesperioden for den  

 foreløbige opgørelse er kvartalet.
Den endelige opgørelse og indbetaling  

 af afgiften på grundlag af virksomhedens samlede afgiftgrundlag skal  

 foretages efter reglerne i § 6 b, se afsnit  

 F.4.2 .
 Virksomhederne skal efter udløbet af hver opgørelsesperiode angive  

 virksomhedens lønsum og afgiftens størrelse.
 Afgiften forfalder til betaling den 1. i den måned, hvor fristen for  

 indbetaling udløber, dvs. den 1. i måneden efter kvartalets udløb, jf.  

 opkrævningslovens § 2, stk. 4.
 Virksomheden skal indgive kvartalsangivelsen til told-  

 og skatteforvaltningen senest 15 dage efter kvartalets udløb, dvs.  

 henholdsvis den 15. januar, 15. april, 15. juli og 15. oktober, jf.  

 opkrævningslovens § 2, stk. 2.
 Angivelsen skal være underskrevet af virksomhedens ansvarlige ledelse,  

 jf. opkrævningslovens § 3, stk. 1.
 Virksomheden skal indbetale lønsumsafgiften senest 15 dage efter  

 kvartalets udløb (identisk med angivelsesfristen), jf.  

 opkrævningslovens § 2, stk. 4.
 Er sidste rettidige indbetalingsdag en lørdag, søndag eller helligdag,  

 udskydes fristen til førstkommende hverdag, jf. opkrævningslovens § 2,  

 stk. 3.
Såfremt afgiften for en opgørelsesperiode (et kvartal) er under 50 kr.,  

 kan indbetaling af beløbet undlades.
Angivelsen skal dog stadig indsendes.  

 Afgiften vil ikke blive modregnet på et senere tidspunkt,  

 jf. opkrævningslovens § 2, stk. 6.
F.4.2 Årsangivelse - § 6 b, stk. 1 Den foreløbige opgørelse og indbetaling af afgift efter § 6 a skal  

 reguleres i forhold til virksomhedens samlede afgiftsgrundlag efter § 4,  

 stk. 1. Reguleringen skal foretages efter udløbet af virksomhedens  

 indkomstår.
Ved den endelige opgørelse og indbetaling af afgiften er  

 opgørelsesperioden virksomhedens indkomstår.
 Virksomheder skal ved indbetaling af den endelige afgift  

 (årsangivelsen) fratrække tidligere betalt afgift, dvs. de beløb, som er  

 indbetalt på kvartalsangivelserne.
De foreløbige opgørelser og indbetalinger af lønsumsafgiften  

 (kvartalsangivelserne) skal reguleres i forhold til virksomhedens samlede  

 afgiftsgrundlag.
Det samlede afgiftsgrundlag udgør virksomhedens lønsum  

 +/- virksomhedens over-/underskud, jf. § 4, stk. 1.
 Reguleringen foretages ved udløbet af virksomhedens indkomstår.
 Ved den endelige opgørelse og indbetaling af afgiften er  

 opgørelsesperioden virksomhedens indkomstår.
Har virksomheder i indkomståret haft overskud af selvstændig  

 erhvervsvirksomhed, skal virksomheden betale yderligere afgift af dette  

 overskud.
Har der derimod været underskud i indkomståret, skal  

 virksomheden tilsvarende have tilbagebetalt afgift.
Tilbagebetalingen kan  

 højst udgøre de angivne og indbetalte a conto beløb, jf. § 6 b.
 Virksomheder som opgør afgiftsgrundlaget efter reglerne i § 4, stk. 1,  

 kan benytte negative afgiftsbeløb til modregning i et positivt beregnet  

 afgiftsbeløb i efterfølgende indkomstår, jf. § 4, stk. 6. Se endvidere  

 afsnit  

 F.4.3  

 vedrørende tilbagebetaling af for meget betalt afgift.
F.4.2.1 Personligt ejede virksomheder - § 6 b,  

 stk. 2 Personligt ejede virksomheder, herunder interessentskaber, skal i  

 henhold til lønsumsafgiftslovens § 6 b, stk. 2, senest den 15. august  

 angive afgiftsgrundlaget og afgiftens størrelse.
Hvis der er mindre end 5  

 måneder fra indkomstårets udløb og til den førstkommende 15. august,  

 udskydes angivelsesfristen til den 15. august i det efterfølgende år.
 Angivelsen skal være underskrevet af virksomhedens ansvarlige  

 ledelse.
 Afgiften forfalder til betaling den 1. i den måned, hvor fristen for  

 indbetaling udløber, jf. opkrævningslovens § 2, stk. 4.
 Fristen for indbetaling af lønsumsafgift er sammenfaldende med  

 angivelsesfristen, jf. opkrævningslovens § 2, stk. 4.
 Er sidste rettidige indbetalingsdag en lørdag, søndag eller helligdag,  

 udskydes fristen til førstkommende hverdag, jf. opkrævningslovens § 2,  

 stk. 3.
Det er kun differencen mellem den endeligt opgjorte afgift og de  

 kvartalsvise indbetalinger, der skal indbetales.
Se afsnit  

 F.4.2.3 .
 Såfremt afgiften for årsopgørelsen er under 50 kr., kan indbetaling af  

 beløbet undlades, jf. opkrævningslovens § 2, stk. 6.
 Angivelsen skal dog stadig indsendes.
F.4.2.2 Ikke personligt ejede virksomheder - § 6  

 b, stk. 3 Andre virksomheder end personligt ejede skal i henhold til  

 lønsumsafgiftslovens § 6b, stk. 3, senest den 15. i den ottende måned  

 efter udløbet af den måned, hvor indkomståret udløber, angive  

 afgiftsgrundlaget og afgiftens størrelse.
 Angivelsen skal være underskrevet af virksomhedens ansvarlige  

 ledelse.
 Afgiften forfalder til betaling den 1. i den måned, hvor fristen for  

 indbetaling udløber, jf. opkrævningslovens § 2, stk. 4.
 Fristen for indbetaling af lønsumsafgift er sammenfaldende med  

 angivelsesfristen, jf. opkrævningslovens § 2, stk. 4.
 Er sidste rettidige indbetalingsdag en lørdag, søndag eller helligdag,  

 udskydes fristen til førstkommende hverdag, jf. opkrævningslovens § 2,  

 stk. 3.
Det er kun differencen mellem den endeligt opgjorte afgift og de  

 kvartalsvise indbetalinger, der skal indbetales.
Se afsnit  

 F.4.2.3 .
 Såfremt afgiften for årsopgørelsen er under 50 kr., kan indbetaling af  

 beløbet undlades, jf. opkrævningslovens § 2, stk. 6.
 Angivelsen skal dog stadig indsendes.
F.4.2.3 Opgørelse af den endelige afgift - § 6  

 b, stk. 4 Ved den endelige opgørelse skal virksomheden medregne såvel lønsummen  

 som over-/underskud til afgiftsgrundlaget.
Fra den endelige afgift trækkes  

 herefter den afgift, som virksomheden har angivet a conto (de foreløbige  

 kvartalsangivelser) for det aktuelle indkomstår.
 Såfremt virksomheden anvender flere metoder til beregning af  

 lønsumsafgiften for flere dele af virksomheden, skal der til  

 afgiftsgrundlaget kun medregnes den del af lønsummen, og over-/underskud,  

 som vedrører de aktiviteter, der er omfattet af § 4, stk. 1 (metode  

 4).
 Har virksomheden et indkomstår, der ikke følger kalenderåret, men dog  

 indeholder hele kvartaler, er det a conto angivelserne for disse 4  

 kvartaler, der skal fratrækkes ved den endelige opgørelse for  

 indkomståret.
 Skærer virksomhedens indkomstår midt i en måned, må det analogt følge  

 af lønsumsafgiftsbekendtgørelsens § 3, stk. 2, at lønnen skal  

 henføres til den halvdel, hvor lønnen for den pågældende måned  

 udgiftsføres.
 I årsangivelsen skal der ved opgørelsen af den endelige  

 afgift anvendes den afgiftssats, der var gældende ved indkomstårets  

 begyndelse.
 En virksomhed har indkomstår fra 1/7 1998 - 30/6 1999.
Det betyder, at for indkomståret 1998/99 anses a conto angivelserne for  

 3. og 4. kvartal 1998 samt 1. og 2. kvartal 1999 for at høre til dette  

 indkomstår.
Det er dermed indbetalingerne for disse kvartaler, der skal  

 fratrækkes ved indbetaling af den endelige afgift.
 En virksomhed har indkomstår fra 1/6 1998 - 31/5 1999.
 Virksomheden kvartalsangiver:
På grund af det forskudte regnskabsår skal kun lønnen i den sidste  

 måned i 2. kvartal 1998 medtages.
Tilsvarende skal lønnen kun medtages med  

 2 måneder som a conto angivet i 2. kvartal 1999.
 Hvis der eksempelvis er angivet 40.000 kr. i 2. kvartal 1999, og  

 beløbet fordeles med 10.000 kr. for april, 17.000 for maj og 23.000 for  

 juni måned, anses de 27.000 kr. (10.000 +17.000 kr.) for at være a conto  

 angivet i indkomståret 1998/1999. Tilsvarende vil de sidste 23.000 kr.  

 skulle medregnes som a conto angivet for det efterfølgende indkomstår,  

 dvs. 1999/2000.
 Hvis det er første gang, der skal indsendes en årsangivelse, skal den  

 første periode kun gå fra det tidspunkt, hvor virksomheden påbegyndte de  

 lønsumsafgiftspligtige aktiviteter og til det tidspunkt, hvor indkomståret  

 udløber.
F.4.3 Tilbagebetaling af for meget betalt afgift  

 - § 6 b, stk. 4 Overstiger virksomhedens a conto afgiftsindbetalinger den endeligt  

 opgjorte afgift, tilbagebetales den for meget indbetalte afgift.
Dette  

 sker senest 3 uger efter modtagelsen af angivelsen, forudsat at angivelsen  

 er indsendt rettidigt, jf. opkrævningslovens § 12, stk. 1 og 2.
Kan told- og skatteforvaltningen på grund af virksomhedens forhold  

 (f.eks. ferielukning, bortrejse eller mangelfuldt regnskab) ikke  

 kontrollere afgiftsgrundlaget for den pågældende periode, kan  

 udbetalingsfristen afbrydes.
Først når virksomhedens forhold ikke længere  

 hindrer kontrol, indtræder 3 ugers fristen igen, jf. opkrævningslovens §  

 12, stk. 3.
 Udbetalingen sker kun, hvis angivelserne for de forudgående  

 afgiftsperioder er modtaget af told- og skatteforvaltningen,  

 jf. opkrævningslovens § 12, stk. 4.
 Krav på tilsvar og eventuelle renter for tidligere perioder modregnes  

 ved udbetalingen, selv om kravet ikke er forfaldent,  

 jf. opkrævningslovens § 12, stk. 4.
 Tilbagebetalingsbeløb under 50 kr. udbetales ikke,  

 jf. opkrævningslovens § 12, stk. 1.
F.4.4 Regulering af afgiftsgrundlag - bek. §  

 6 For virksomheder, hvor der efter indgivelse af endelig angivelse sker  

 ændringer i virksomhedens opgørelse af overskud eller underskud, f.eks. i  

 forbindelse med den skattemæssige ligning, skal den indbetalte afgift  

 reguleres i overensstemmelse hermed.
F.4.5 Indehaverens dødsfald - § 6 b, stk.  

 5 Virksomheder, som efter lønsumsafgiftslovens § 6 a først skal foretage  

 en foreløbig opgørelse af afgiften på grundlag af lønsummen, skal efter  

 udløbet af virksomhedens indkomstår foretage en endelig opgørelse  

 reguleret i forhold til virksomhedens samlede afgiftsgrundlag, dvs.  

 korrigeret for over-/underskud af selvstændig erhvervsvirksomhed.
 Ved den endelige opgørelse og indbetaling af afgiften er  

 opgørelsesperioden virksomhedens indkomstår.
 Efter dødsboskatteloven vil der som udgangspunkt ikke i det år, hvor  

 indehaveren afgår ved døden, blive foretaget en skatteansættelse for  

 mellemperioden, dvs. perioden fra udløbet af det seneste indkomstår og  

 indtil dødsdagen.
 For ikke at pålægge boet at udarbejde en selvangivelse for  

 mellemperioden alene for at kunne opgøre den endelige lønsumsafgift, er  

 der mulighed for, at boet kan undlade at foretage en endelig opgørelse og  

 indbetaling af afgiften, når indehaveren af en registreret virksomhed  

 dør.
Virksomhedens foreløbige angivelser og indbetalinger af den afgift, som  

 vedrører perioden fra afslutningen af virksomhedens seneste indkomstår og  

 indtil dødsfaldet, er således endelige.
Manglende angivelser og  

 indbetalinger for tidligere indkomstår skal fortsat indsendes og  

 indbetales.
Arvingerne eller bobestyreren kan dog vælge at foretage en endelig  

 opgørelse og angive virksomhedens afgiftsgrundlag og afgift for denne  

 periode, når virksomhedens foreløbige afgiftsindbetaling overstiger den  

 endelige afgift.
Det vil typisk dreje sig om de tilfælde, hvor  

 virksomheden har haft underskud i mellemperioden.
 Opgørelsen af mellemperiodeindkomsten skal i så fald ske efter reglerne  

 i dødsboskatteloven.
 Vælger boet at foretage endelig opgørelse og angivelse, vil  

 tilbagebetaling ske efter lønsumsafgiftslovens almindelige regler, som  

 omtalt i afsnit  

 F.4.3 .
 Se endvidere afsnit  

 F.9 .
F.5 Virksomheder med blandede aktiviteter - § 6  

 c Virksomheder, som grundet blandede aktiviteter, både skal betale  

 lønsumsafgift efter lovens § 4, stk. 1, og § 4, stk. 2, er omfattet af de  

 regler, som er beskrevet i dette afsnit.
 Såfremt virksomheden anvender flere metoder til beregning af  

 lønsumsafgiften for flere dele af virksomheden, skal der til lønsummen kun  

 medregnes den del af lønnen, som vedrører de aktiviteter, der er omfattet  

 af den pågældende bestemmelse/metode.
Vedrørende opgørelse, angivelse og betaling af lønsumsafgiften for  

 virksomheder omfattet af § 4, stk. 1 (metode 4), benyttes reglerne fastsat  

 i § 6 a og § 6 b.
Der henvises i øvrigt til afsnit  

 F.4 .
 Vedrørende opgørelse, angivelse og betaling af lønsumsafgiften for  

 virksomheder omfattet af lovens § 4, stk. 2 (metode 1 eller 2), benyttes  

 reglerne fastsat i § 6. Der henvises i øvrigt til afsnit  

 F.3  

 .
Skærer indkomståret i et kvartal, skal de foreløbige a conto angivelser  

 for de kvartaler, hvor året skærer, fordeles.
Det sker på den i afsnit  

 F.4.2.3  

 beskrevne måde.
F.6 Foreløbig fastsættelse Er angivelsen for en afregningsperiode ikke modtaget inden udløbet af  

 fristen, kan told- og skatteforvaltningen foretage en foreløbig  

 fastsættelse af virksomhedens tilsvar til et skønsmæssigt beløb, jf.  

 opkrævningslovens § 4, stk. 1.
 Hvis lønsumsafgiften er foreløbigt fastsat betales en  

 afgift på 800 kr., jf. opkrævningslovens § 4, stk. 2.
Såfremt en virksomhed i 4 på hinanden følgende afregningsperioder for  

 det samme registreringsforhold har fået foretaget en foreløbig  

 fastsættelse af virksomhedens tilsvar, kan virksomhedens registrering  

 inddrages, for så vidt angår det pågældende registreringsforhold,  

 medmindre virksomheden inden inddragelsen indgiver de manglende  

 angivelser.
Told- og skatteforvaltningen skal dog forinden  

 inddragelsen meddele virksomheden, at registreringen vil blive inddraget,  

 såfremt de manglende angivelser ikke indgives inden 14 dage.
Meddelelsen  

 skal gives virksomheden ved rekommanderet brev.
 Told- og skatteforvaltningen kan i medfør af opkrævningslovens § 8,  

 stk. 1, nr. 1 meddele fritagelse for betaling af afgift for foreløbig  

 fastsættelse af tilsvar, der pålægges efter opkrævningslovens § 4, stk. 2,  

 når det på grund af særlige omstændigheder findes  

 rimeligt.
F.7 Lejlighedsvis registrering - § 9 For afgiftspligtige virksomheder, der kun drives i en kortere periode,  

 kan told- og skatteforvaltningen fastsætte afgiftsperioden til det  

 tidsrum, i hvilken virksomheden drives.
Told- og skatteforvaltningen  

 kan endvidere for sådanne virksomheder, der kun drives lejlighedsvis,  

 forkorte fristerne for indsendelse af angivelse og indbetaling af  

 afgiften.
F.8 Kreditbegrænsning - § 10 Såfremt en virksomhed gentagne gange ikke har indbetalt afgiften  

 rettidigt, kan told- og skatteforvaltningen ifølge LAL § 10, stk. 1,  

 forkorte opgørelsesperioden samt fristen for angivelse og indbetaling af  

 afgiften.
 Det samme gælder, hvis virksomheden eller dens indehaver:
Hvis indehaveren af virksomheden dør, og der udstedes proklama, skal  

 arvingerne eller bobestyreren senest 30 dage efter bekendtgørelse af  

 proklama foretage angivelse for perioden fra afgiftsperiodens begyndelse  

 og indtil dødsdagen, jf.
LAL § 10, stk. 2.
F.9 Angivelse og betaling ved indehaverens  

 dødsfald - § 10, stk. 2 og 3 Denne bestemmelse fastsætter regler for, hvordan arvingerne eller  

 bobestyrelsen skal forholde sig i den situation, hvor indehaveren af en  

 registreret virksomhed dør, og der udstedes proklama efter § 81 i lov om  

 skifte af dødsboer.
Såfremt indehaveren af en registreret virksomhed dør, og der udstedes  

 proklama, skal arvingerne eller bobestyreren senest 30 dage efter  

 bekendtgørelse af proklama indsende en angivelse.
Angivelsen skal dække  

 perioden fra afgiftsperiodens begyndelse og indtil  

 dødsdagen.
 Dør virksomhedens indehaver den 1. maj 1999, og bekendtgøres  

 proklama i boet den 17. maj, skal boet senest den 16. juni 1999 angive  

 lønsumsafgiften for perioden 1. april - 1. maj  

 1999.
Såfremt indehaveren af en registreret virksomhed dør, og der udstedes  

 proklama, omfattes indbetaling af endelig afgift (årsopgørelsen) ikke af  

 proklamaet, når F.10 Sikkerhedsstillelse Ved registrering efter lønsumsafgiftsloven er der efter  

 opkrævningslovens § 11, stk. 2, mulighed for at kræve sikkerhed ved  

 registrering, når en fysisk eller juridisk person inden for de seneste 5  

 år har været ejer af eller medlem af bestyrelsen eller direktionen i en  

 anden virksomhed, der er gået konkurs eller konstateret insolvent, hvorved  

 told- og skatteforvaltningen har et ikke fuldt sikret tilgodehavende,  

 eller staten har lidt et tab på mere end 50.000  

 kr. bestående af skatter og afgifter opkrævet i henhold til  

 opkrævningsloven.
 Personen skal enten være ejer af virksomheden eller være medlem af  

 virksomhedens bestyrelse eller direktion, eller personen skal reelt  

 drive virksomheden.
 For en nærmere gennemgang af regler om sikkerhedsstillelse ved  

 registrering henvises til Inddrivelsesvejledningens afsnit  

 D.1.4.2.6.2 .
 Har en virksomhed inden for de seneste 12 afregningsperioder ikke  

 rettidigt indbetalt 4 gange, kan virksomheden også pålægges at stille  

 sikkerhed, hvis virksomheden ikke rettidigt har indsendt selvangivelse,  

 jf. opkrævningslovens § 11, stk. 1, nr. 1, litra b.
 Virksomheden kan også pålægges at stille sikkerhed, hvis virksomhedens  

 kapitalgrundlag, herunder den lovpligtige kapital i selskaber, er trukket  

 ud af virksomheden, jf. opkrævningslovens § 11, stk. 1, nr. 2.
 Der kan desuden - afhængig af en konkret risikovurdering - kræves  

 sikkerhedsstillelse, såfremt en person som omtalt i stk. 2, jf.  

 stk. 4, efter virksomhedens registrering konstateres at være  

 til stede i virksomheden på den måde, der er beskrevet i stk. 2, nr.  

 1-3, jf. opkrævningslovens § 11, stk. 1, nr. 3.
 Endelig kan der ifølge opkrævningslovens § 11, stk. 1, nr. 4, kræves  

 sikkerhedsstillelse, såfremt virksomheden leverer varer med leveringssted  

 her i landet, jf. momslovens kapitel 4, som den har erhvervet fra udlandet  

 eller af en virksomhed, som selv har erhvervet varerne fra udlandet, jf.  

 momslovens kapitel 3, eller af enhver anden virksomhed i senere  

 indenlandske transaktionsled, når den merværdiafgift, der opstår i  

 forbindelse med virksomhedens indenlandske salg, forsætligt eller groft  

 uagtsomt ikke vil blive afregnet til told- og skatteforvaltningen, jf.  

 momslovens kapitel 15. Denne bestemmelse er et middel til bekæmpelse af  

 momskarruselsvig.
 Se om sikkerhedsstillelse nærmere Inddrivelsesvejledningens afsnit  

 D.2.3.1 .
Sikkerhed efter OPKL § 11, stk. 1 og 2, stilles for et beløb, der  

 svarer til virksomhedens restancer med skatter eller afgifter mv., der  

 opkræves efter denne lov, samt det forventede gennemsnitlige tilsvar i en  

 3-måneders periode.
Det gennemsnitlige tilsvar beregnes for igangværende  

 virksomheder på baggrund af det senest afleverede årsregnskab.  

 Sikkerhedsstillelsen for selskabsskatter beregnes med udgangspunkt i  

 beregnet acontoskat for indeværende regnskabsår reduceret med eventuelle  

 acontobetalinger.
F.11 Efterbetaling af afgift Efterbetalingsreglerne følger af opkrævningslovens §  

 5.
F.11.1 Urigtig angivelse Konstateres det, at en virksomhed har afgivet urigtig afgiftsangivelse,  

 således, at virksomheden har betalt for lidt i afgift, afkræves  

 virksomheden det skyldige beløb til betaling senest 14 dage efter  

 påkravet, jf. opkrævningslovens § 5, stk.  

 1.
F.11.2 Skønsmæssig ansættelse Kan virksomhedens regnskaber ikke anses for egnede som grundlag for en  

 opgørelse af den afgift, som virksomheden skal betale, kan told- og  

 skatteforvaltningen foretage en skønsmæssig ansættelse af  

 afgiftsgrundlaget.
 Reglen omfatter alle tilfælde, hvor det konkrete tilsvar ikke kan  

 opgøres på grundlag af regnskabet.
 Dette følger af opkrævningslovens § 5, stk.  

 2.
F.12 Renter og gebyrer Betales lønsumsafgiften ikke rettidigt, skal der betales en månedlig  

 rente for hver påbegyndt måned med tillæg af 0,8 procentpoint fra  

 forfaldsdagen, jf. opkrævningslovens § 7, stk. 1. Den månedlige rente er  

 variabel og fastsættes efter fremgangsmåden i opkrævningslovens § 7, stk.  

 2.
 Indtil den 1. september 2001 har renten været fastsat til 1,3 pct. pr.  

 påbegyndt måned.
 I bekendtgørelse nr. 714 af 2. august 2001 er det fastsat, at  

 variabel morarente træder i kraft den 1. september 2001. Renten blev  

 fastsat til 1,1 pct. pr. påbegyndt måned for renter, der påløber fra  

 og med den 1. september 2001 til den 1. januar 2002.
 Fra den 1.1.2002 til 31.12.2002 har renten været fastsat  

 til 1,0 pct.pr. påbegyndt måned.
For 2003 er den variable rente efter opkrævningslovens § 7,  

 stk. 2 opgjort til 0,2 pct.
Renten incl. det i opkrævningslovens § 7,  

 stk. 1 nævnte tillæg på 0,8 procentpoint er herefter fortsat 1,0  

 pct. pr. påbegyndt måned.
For 2004 er den variable rente efter opkrævningslovens § 7, stk. 2 også  

 opgjort til 0,2 pct.
Renten incl. det i opkrævningslovens § 7, stk. 1  

 nævnte tillæg på 0,8 procentpoint er herefter fortsat 1,0 pct. pr.  

 påbegyndt måned.
For 2005 er den variable rente efter opkrævningslovens § 7, stk. 2  

 opgjort til 0,1 pct.
Renten incl. det i opkrævningslovens § 7, stk. 1  

 nævnte tillæg på 0,8 procentpoint er herefter 0,9 pct. pr. påbegyndt  

 måned.
For 2006 er den variable rente efter opkrævningslovens § 7, stk. 2  

 ligeledes opgjort til 0,1 pct. jf.
SKAT-meddelelse  

 SKM2005.515.SKAT .  

 Renten incl. det i opkrævningslovens § 7, stk. 1 nævnte tillæg på 0,8  

 procentpoint er herefter fortsat 0,9 pct. pr. påbegyndt måned.
For 2007 er den variable rente efter opkrævningslovens § 7, stk. 2  

 opgjort til 0,2 pct. jf.
SKAT-meddelelse  

 SKM2006.757.SKAT .  

 Renten incl. det i opkrævningslovens § 7, stk. 1 nævnte tillæg på 0,8  

 procentpoint er herefter 1,0 pct. pr. påbegyndt måned.
 Der skal betales et gebyr på 65 kr. for erindringsskrivelser vedrørende  

 betaling af lønsumsafgift, jf. opkrævningslovens § 6.
Det fremgår af § 8 i opkrævningsloven, at told- og  

 skatteforvaltningen - når det på grund af særlige omstændigheder findes  

 rimeligt - kan meddele fritagelse for betaling af Restancer til SKAT (f.eks vedrørende lønsumsafgift mv.)  

 registreres i Det Centrale Fordringsregister, som SKAT´s  

 Hovedcenter er dataansvarlig myndighed for.
De registrerede  

 fordringer har til formål at danne grundlag for modregning og udlæg, og de  

 registrerede oplysninger vil blive slettet i registeret, når fordringerne  

 er indfriet.
Oplysningerne i registeret stilles til rådighed for andre  

 offentlige myndigheder, såsom kommuner og politimyndigheder m.fl.
F.13 Hæftelse for afgift - § 12 For betaling af lønsumsafgift hæfter den, der som ejer, forpagter eller  

 lign. driver virksomheden for egen regning.
 Er flere virksomheder, der ikke har samme ejer, fællesregistreret efter  

 § 3, stk. 4, hæfter de pågældende solidarisk for betaling af afgiften  

 vedrørende de virksomheder, der er omfattet af den pågældende  

 fællesregistrering.
 Bestemmelsen om fællesregistrering er nærmere omtalt i afsnit  

 B.2.5.2 .
 Er en udenlandsk virksomhed repræsenteret ved en herværende  

 repræsentant efter § 3, stk. 3, hæfter denne og virksomheden solidarisk  

 for betaling af afgiften.
 Bestemmelsen om herboende repræsentant er nærmere omtalt i afsnit  

 B.2.4 .
F.14 Lønindeholdelse I opkrævningslovens § 14 er der hjemmel til at foretage lønindholdelse  

 for ikke betalt lønsumsafgift mv.
Reglerne om lønindholdelse reguleres af  

 kildeskattelovens (KSL) § 73.
Ministeren er bemyndiget til at fastsætte nærmere regler for  

 fremgangsmåden i forbindelse med lønindeholdelse.
Ministeren har ved  

 bekendtgørelse nr. 515 af 16. juni 1994 fastsat retningslinier for  

 fremgangsmåden ved indeholdelse i løn for skyldige afgifts- og rentebeløb,  

 afgiftsforhøjelser samt gebyrer.
I bekendtgørelsen er det bestemt, at  

 reglerne for inddrivelse af personlige skatter i kildeskatteloven  

 ligeledes finder anvendelse på momsområdet.
Skyldneren har pligt til at give told- og skatteforvaltningen alle  

 nødvendige oplysninger om personlige og økonomiske forhold af betydning  

 for lønindeholdelsen.
Skyldneren har efter retsplejelovens §  

 497 pligt til at oplyse sin arbejdsgivers navn og adresse under en  

 udlægsforretning, som efter omstændighederne kan gennemføres ved  

 fremstilling af skyldneren ved politiets hjælp, jf. inddrivelseslovens § 7  

 og retsplejelovens § 494.
Lønindeholdelse kan foretages for restancer vedrørende momstilsvar,  

 renter, gebyrer, moms for foreløbige fastsættelser samt bøder, der  

 afgøres administrativt.
Det er en forudsætning for  

 lønindeholdelsen, at skyldneren hæfter personligt for disse krav.
 Ifølge KSL § 73, stk. 3, kan indeholdelse ske, selv om lønudbetalingen  

 mv. også er genstand for indeholdelse af skat efter §§ 46 og 49.  

 Indeholdelsen sker med en procentdel (indeholdelsesprocenten) af  

 nettolønnen.
KSL § 73, stk. 4, udtaler, at indeholdelsesprocenten kan gradueres  

 efter nettoindkomstens størrelse, og at skatteministeren kan fastsætte  

 nærmere regler om sammenhængen mellem nettoindkomsten og  

 indeholdelsesprocenten.
Dette er sket i inddrivelsesbekendtgørelsen.
 Af inddrivelsesbekendtgørelsens § 8, stk. 4, fremgår ,  

 at restanceinddrivelsesmyndigheden ved afgørelsen om lønindeholdelse  

 fastsætter indeholdelsesprocenten efter reglerne i § 5, stk. 1, jf.  

 dog kapitel 6. Reglerne i § 5, stk. 1, omhandler fastsættelsen af  

 afdragsordninger baseret på skyldners årlige nettoindkomst.
Restanceinddrivelsesmyndigheden skal skriftligt varsle skyldneren om,  

 at lønindeholdelse agtes iværksat.
Varslet skal angive, hvilken  

 indeholdelsesprocent indeholdelsen vil blive gennemført med  

 og hvilken nettoindkomst, der er lagt til grund ved fastlæggelse af  

 indeholdelsesprocenten.
Varslet skal endvidere indeholde oplysning om, at  

 restanceinddrivelsesmyndigheden efter fornyet varsel kan ændre  

 indholdelsesprocenten, hvis indkomstforholdene ændrer sig før eller efter  

 iværksættelsen af lønindeholdelsen.
 Sammen med varslet om lønindeholdelse skal  

 restanceinddrivelsesmyndigheden sende et budgetskema til skyldneren  

 og oplyse, at skyldneren kan udfylde og indsende skemaet, og at  

 oplysningerne vil indgå i vurderingen af, om lønindeholdelse kan  

 gennemføres og med hvilken indeholdelsesprocent.
 Der skal gives skyldneren en frist på mindst 14 dage til  

 indsendelse af budgetskemaet.
 En egentlig betalingsevnevurdering skal gennemføres af  

 restanceinddrivelsesmyndigheden efter reglerne i  

 inddrivelsesbekendtgørelsens kapitel 6, hvis skyldneren som følge af  

 væsentligt ændrede økonomiske forhold anmoder derom, jf.  

 inddrivelsesbekendtgørelsens § 8, stk. 10.
 Inddrivelsesbekendtgørelsens § 12, stk. 1, udtaler, at den  

 maksimale lønindeholdelsesprocent fastsættes som det månedlige afdrag  

 efter stk. 2 ganget med 100 og divideret med den månedlige nettolønindtægt  

 mv., jf. § 8, stk. 2, 2. pkt., og afrundes til nærmeste hele procent.  

 Lønindeholdelsesprocenten kan dog højst udgøre 100 %.
 Bestemmelsen i § 8, stk. 2, 2. pkt., fastslår, hvilke indtægter der kan  

 gøres til genstand for lønindeholdelse, dvs. løn, provision eller andet  

 arbejdsvederlag samt ventepenge, pension og lignende understøttelser, der  

 udredes af statskassen, kommunale kasser, andre offentlige kasser eller  

 private kasser efter fradrag af AM-bidrag, pensionsindbetalinger efter §  

 13, stk. 4, nr. 2a, SP-bidrag, ATP og skat.
 Ifølge § 12, stk. 2, består det månedlige afdrag til betaling af  

 gælden af skyldnerens og dennes ægtefælles månedlige nettoindkomst, jf. §  

 13, med fradrag af følgende udgifter:
 Det månedlige afdrag efter stk. 2 kan ikke overstige skyldnerens  

 nettoindkomst opgjort efter § 13, jf. herved § 12, stk. 3.
Såfremt udgør det månedlige afdrag skyldnerens nettoindkomst med fradrag af  

 halvdelen af udgifterne i stk. 2, nr. 1-7 og nr. 9, jf. herved § 12, stk.  

 4.
 Med ægtefælle sidestilles ifølge § 23 en samlevende.
Pålæg om lønindeholdelse til dækning af skyldige momsbeløb  

 mv. træffes af restanceinddrivelsesmyndigheden.
Afgørelsen om  

 lønindeholdelse indberettes til Det Fælles Lønindeholdelsesregister,  

 der underretter den indeholdelsespligtige (arbejdsgiveren) om afgørelsen  

 og den praktiske fremgangsmåde ved lønindeholdelsen.
 Ved indbetaling til Det Fælles Lønindeholdelsesregister skal den  

 indeholdelsespligtige (arbejdsgiveren) give skriftlig meddelelse om navn,  

 adresse og CPR-nr. på skyldneren samt om størrelsen af det indeholdte  

 beløb.
Indeholdte beløb forfalder til betaling den 1. i den kalendermåned, der  

 følger efter indeholdelsen, og beløbet skal indbetales til Det Fælles  

 Lønindeholdelsesregister senest den 15. i forfaldsmåneden.
Er sidste  

 rettidige indbetalingsdag en lørdag, søndag eller helligdag, forlænges  

 fristen til den nærmest følgende hverdag.
 For en nærmere beskrivelse af reglerne om lønindeholdelse kan i øvrigt  

 henvises til Inddrivelsesvejledningens afsnit  

 I.3.3 .
F.15 Eftergivelse og henstand Reglerne om eftergivelse findes i opkrævningslovens § 15, medens  

 adgangen til at meddele henstand fremgår af § 3, stk. 2, i lov om  

 opkrævning og inddrivelse af visse fordringer samt § 6 i  

 inddrivelsesbekendtgørelsen.
F.15.1 Eftergivelse Efter opkrævningslovens § 15, stk. 1, kan moms og andre tilsvar,  

 renter, gebyrer og administrative bøder eftergives, såfremt Tilsvarende kan beløb eftergives, som personer er pligtige at betale  

 som erstatning for selskabers manglende betaling af skyldige beløb til det  

 offentlige.
Eftergivelse kan i almindelighed ikke finde sted, såfremt Ved afgørelse efter stk. 2 skal der lægges vægt på gældens alder,  

 samt om skyldneren udelukkende eller i overvejende grad har gæld i form af  

 offentlige restancer.
 Uanset stk. 2 kan eftergivelse nægtes, såfremt der foreligger  

 andre omstændigheder, der taler afgørende imod hel eller delvis  

 eftergivelse.
 Kun skyldnere, som er fysiske personer, kan få eftergivelse efter  

 stk. 1, jf. dog stk. 6.
 Eftergivelse kan i øvrigt, når forholdene i ganske særlig grad taler  

 derfor, meddeles personer, selskaber, foreninger, selvejende  

 institutioner, fonde el.lign.
 I praksis skal bestemmelsen i § 15, stk. 6, forstås således, at  

 der alene kan ske eftergivelse i f.eks. de tilfælde, hvor der er tale om  

 myndighedsfejl, livstruende sygdom, force majeure eller force majeure  

 lignende situationer.
Eftergivelse kan ifølge § 15a gå ud på bortfald eller nedsættelse af  

 skyldnerens gæld.
I forbindelse med nedsættelse kan der træffes  

 bestemmelse om henstand med og afdragsvis betaling af den ikke eftergivne  

 del af gælden.
I henstands- og afdragsperioden sker der ingen forrentning  

 af gælden.
Eftergivelse kan ifølge § 15b tilbagekaldes, såfremt  

 skyldneren En grov tilsidesættelse vil f.eks. foreligge, såfremt skyldneren gennem  

 længere tid undlader at betale, selv om den pågældende har pengene til  

 betalingen.
F.15.2 Henstand Der kan gives henstand med de samme beløb, som kan eftergives.
 Hjemmelen til at meddele henstand fremgår af § 3, stk. 2, i lov om  

 opkrævning og inddrivelse af visse fordringer.
Inddrivelsesbekendtgørelsen udtaler i § 6, at  

 restanceinddrivelsesmyndigheden kan bevilge henstand, når skyldneren  

 efter reglerne i § 5, stk. 1 og 3, eller kapitel 6 ikke aktuelt har  

 betalingsevne.
For eksempel vil henstand kunne opnås, hvis skyldneren  

 afvikler anden gæld til det offentlige og derfor midlertidigt ikke har  

 nogen betalingsevne.
 Restanceinddrivelsesmyndigheden kan endvidere bevilge henstand, når  

 særlige omstændigheder i øvrigt taler derfor, jf. § 6, stk. 2. Efter  

 § 7 i nævnte bekendtgørelse er henstand efter § 6 ikke til  

 hinder for, at restanceinddrivelsesmyndigheden kan foretage og  

 realisere udlæg, modregning og indtrædelse mv., når der foretages  

 forbehold herfor.
 Overskydende skat eller andre udbetalinger fra staten kan modregnes i  

 henstandsbeløbet, såfremt der i henstandsbevillingen er taget forbehold  

 herom.
