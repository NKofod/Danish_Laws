En advokat rejste spørgsmål om, hvorvidt han i tilknytning til sin  

 momsregistrerede advokatvirksomhed havde fradragsret for et  

 merværdiafgiftsbeløb på en ejendomsmæglerregning.
Han havde i forbindelse med  

 en mekanikers køb af en ejendom måttet indestå som selvskyldnerkautionist  

 for, at et ejerpantebrev, der lå til sikkerhed for et lån i et pengeinstitut,  

 kunne bevare sin prioritetsstilling umiddelbart efter de offentlige lån i  

 ejendommen, uanset at pantebrevet rent teknisk måtte rykke for nogle  

 sælgerpantebreve.
Sælgeren krævede nemlig, at sælgerpantebrevene som aftalt  

 skulle have prioritet umiddelbart efter de offentlige lån.
Mekanikerværkstedet gik senere på tvangsauktion på grund af køberens  

 misligholdelse af forpligtelserne, og advokaten måtte overtage ejendommen som  

 ufyldestgjort panthaver og derefter afhænde den gennem en ejendomsmægler for  

 at begrænse sit tab mest muligt.
Advokaten fandt, at der var en  

 forretningsmæssig sammenhæng mellem hans virke som advokat og hans  

 overtagelse og salg straks efter af den omhandlede ejendom.
 Nævnet traf afgørelse om, at det omhandlede afgiftsbeløb kan medregnes til  

 den indgående afgift efter de almindelige regler.
