Vejledning fra Miljøstyrelsen Nr. 4 1990 Pligter ved) Virksomheders forpligtelser og) myndigheders sagsbehandling) i forbindelse med riskobetonede) aktiviteter Miljøstyrelsen i samarbejde med Direktoratet for Arbejdstilsynet, Statens Brandinspektion og Justitsministeriet Miljøministeriet Miljø styrelsen Indholdsfortegnelse 1. Indledning 2. Gennemførelse af risikodirektivet Appendix 1 Indsats ved uheld Appendix 2 Udarbejdelse af risikoanalyse Appendix 3 Toksikologisk vurdering Appendix 4 2. Direktivændring Miljøministeriets bekendtgørelse nr. 545 af 16. september 1988 om vurdering af sikkerheden i forbindelse med risikobetonede aktiviteter, der kan medføre et større uheld.
 Referencer er knyttet til de enkelte afsnit.
1. Indledning Hvor der arbejdes med giftige eller på anden måde farlige stoffer, kan der  

 ved uheld ske udslip, der kan medføre alvorlige miljø- og sundhedsskader  

 såvel inden på virksomheden som udenfor.
Sådanne uheld kan ske både ved  

 produktion, i lageranlæg og under transport.
Risiko for uheld, med udslip af farlige stoffer og evt. brand eller  

 eksplosion, kan reduceres ved hjælp af sikkerhedsforanstaltninger.  

 Sikkerheden mod uheld kan dog aldrig blive total.
Denne vejledning giver  

 retningslinier for, hvilke pligter, virksomheder med risikobetonede  

 aktiviteter har i henhold til risikobekendtgørelsen.
Risikodirektiv EF's ministerråd vedtog i juni 1982 et direktiv om  

 risikoen for større uheld i forbindelse med en række industrielle aktiviteter  

 (82/501-EØF), i det følgende kaldet risikodirektivet.
Risikodirektivet blev  

 af ministerrådet ændret den 19. marts 1987.
 Direktivet pålægger de enkelte medlemsstater at indføre regler, der  

 sikrer:
 at de omfattede virksomheder underkastets myndighedskontrol.
at der af myndighederne etableres beredskabsplaner til formindskelse af  

 uheldskonsekvenser samt at omkringboende oplyses om sikkerhedsforanstaltninger og om  

 forholdsregler i tilfælde af uheld.
Gennemførelsen af risikodirektivet sker her i landet via bestemmelser  

 fastsat på grundlag af miljø-, arbejdsmiljø- og brandlovgivningen samt  

 bestemmelser vedrørende beredskabet, der henhører under Justitsministeriets  

 område.
I det følgende beskrives de gældende bestemmelser.
NB.
Ministerrådet har den 24. november 1988 vedtaget 2. direktivændring,  

 der især forøger enkelte af de stoffer, der omfattes at direktivets  

 bestemmelser jfr. appendix 4. Denne ændring skal overføres til national  

 lovgivning senest den 1. juni 1990.
 Denne ændring og evt. kommende ændringer af risikodirektivet vil blive  

 overført til dansk lovgivning med ændring af eksisterende  

 risikobekendtgørelse eller udstedelse af en helt ny bekendtgørelse.
2.1.  Risikobekendtgørelsen På miljøområdet blev risikodirektivet oprindeligt gennemført ved  

 bekendtgørelse nr. 204 af 1. maj 1984 om risikoen for større uheld i  

 forbindelse med en række industrielle aktiviteter.
Denne bekendtgørelse er nu  

 afløst af bekendtgørelse nr. 545 af 16. september 1988 om vurdering af  

 sikkerheden i forbindelse med risikobetonede aktiviteter, der kan medføre et  

 større uheld, herefter kaldet risikobekendtgørelsen.
Ud over risikobekendtgørelsens bestemmelser kræver direktivet, at der  

 oplyses om det maksimale antal personer, der er beskæftiget på arbejdsstedet  

 samt underretningspligt til de omboende.
Disse forhold er reguleret med  

 eksisterende lovgivning under Arbejdsministeriet og Justitsministeriet jfr.  

 kapitel 4.
Vejledningen anvender to datoer for implementeringen af visse af  

 risikobekendtgørelsens bestemmelser.
Datoen i parentes henviser til de  

 virksomheder, der ikke tidligere faldt ind under bekendtgørelsens  

 bestemmelser, men som efter revision af bekendtgørelsen er omfattet.
 Bestemmelserne i risikobekendtgørelsen fastsætter, at virksomheder med  

 aktiviteter, der defineres som risikobetonede skal udvise særlig  

 agtpågivenhed på nærmere angivne områder.
Nogle af de berørte virksomheder har desuden pligt til at foretage  

 anmeldelse til myndighederne med oplysninger om risici og sikkerhed.
Denne  

 anmeldelse skal ske til nærmere fastsatte tidspunkter.
 Bekendtgørelsen ændrer ikke den hidtidige opgavefordeling mellem  

 myndighederne.
2.1.1. Aktiviteter omfattet af risikobekendtgørelsen Om en aktivitet er omfattet af risikobekendtgørelsen, afgøres på grundlag  

 af bekendtgørelsens bilag 1, 2, 3 og 4 samt en vurdering af, om  

 aktiviteten kan medføre et større uheld.
I det følgende gøres der rede for  

 bilagene og deres indbyrdes forhold samt definitionen på større uheld.
Der  

 gives endvidere nogle anvisninger på, hvordan man opgør mængden af et stof på  

 en virksomhed.
 Risikobetonet aktivitet En risikobetonet aktivitet er:
en proces, som anført i bilag 1, hvori der indgår eller kan opstå farlige  

 stoffer, eller et separat oplag, som anført i bilag 2, der mindst indeholder stoffer i  

 mængder som angivet i bilagets kolonne 1.
 Om et stof betragtes som farligt, afgøres efter § 2 stk. 2 og de  

 vejledende kriterier i bilag 4. Denne definition af farlighed er også  

 dækkende for den række stoffer, der er opført på listerne i bilag 2 og 3.
 Større uheld Risikodirektivet anfører følgende definition for  

 større uheld:
 »En hændelse med et eller flere farlige stoffer som f.eks. et udslip,  

 en brand eller en eksplosion af større omfang i forbindelse med en industriel  

 aktivitets ukontrollerede udvikling, som straks eller senere medfører  

 alvorlig fare for personer i eller uden for virksomheden og/eller for  

 miljøet«.
 I risikobekendtgørelsen er denne definition ændret lidt, da  

 bekendtgørelsen alene vedrører det ydre miljø.
 Aktiviteter, der ikke er omfattet Ifølge risikobekendtgørelsens §  

 3 er visse aktiviteter ikke omfattet af bestemmelserne.
Såfremt en virksomhed finder, at dens anlæg eller oplag ikke er omfattet  

 af reglerne, f.eks. fordi stoffet findes i ringe mængde, i en legering eller  

 i en koncentration, som ikke udgør en risiko for et større uheld, skal  

 virksomheden over for myndighederne nærmere redegøre herfor.
I den  

 forbindelse kan det være hensigtsmæssigt at afholde et møde mellem  

 virksomheden og de involverede myndigheder.
På baggrund af denne redegørelse  

 skal myndigheden træffe afgørelse, om det pågældende anlæg er omfattet eller  

 ej.
Afgørelse herom kan påklages efter gældende regler.
Gennemgang af bilagene Som nævnt ovenfor afgøres det bl.a. ved  

 hjælp af bilagene, hvorvidt et anlæg er risikobetonet.
Bilagene beskrives  

 kort i det følgende.
Bilag 1 I bilag 1, punkt 1 er anført processer, som normalt bruges ved  

 fremstilling eller forarbejdning af farlige stoffer.
Listen er en  

 eksempelsamling og ikke en fuldstændig fortegnelse over omfattede anlæg.
For farlige processer, som ikke fremgår af bilag 1 og for processer, hvori  

 farlige stoffer, defineret i bilag 4, indgår, må man foretage en vurdering  

 af, om det pågældende anlæg kan medføre større uheld og dermed er omfattet af  

 reglerne.
Denne vurdering skal udføres af virksomheden og myndighederne skal  

 på basis heraf træffe afgørelse om anmeldepligt.
 Det skal understreges, at risikobekendtgørelsens definition af  

 risikobetonet aktivitet skal fortolkes bredt.
Eksempelvis er det Miljøstyrelsens omfattelse af kirtelekstraktion og klorbehandling af drikkevand er omfattet Andre processer, hvor der på lignende måde anvendes, fremstilles,  

 forarbejdes eller behandles farlige stoffer, vil således være omfattet af  

 risikobekendtgørelsen.
I tvivlstilfælde træffer myndighenderne afgørelse  

 herom.
Bilag 2 Bilag 2 er en liste over særskilt oplagring af 10 farlige stoffer.
 Ved et særskilt oplag forstås et lager, der ikke er tilknyttet et bilag 1  

 anlæg.
Bilaget har 2 kolonner.
Den første angiver hvilke mængder der skal være  

 til stede for at oplaget er omfattet af den almindelige pligt til  

 agtpågivenhed (§ 4).
 Den anden kolonne angiver hvilke mængder der skal være til stede for at  

 der er tale om anmeldelsespligt (§ 5).
 En virksomhed er omfattet af risikobekendtgørelsens regler, hvis den er  

 godkendt til oplaring af de anførte mængder eller rent faktisk her et lager  

 af den anførte størrelse, uanset om virksomheden ikke normalt ligger inde med  

 så store mængder.
 Ved opgørelsen af lagerkapaciteten skal såvel udendørs som indendørs oplag  

 på virksomhedens områder tælles med, uanset om stoffet er placeret i  

 lagertanke, transporttanke, tromler, trykflasker eller lignende.
 For bilagets punkt 1 og 2 gælder, at summen af lagerkapaciteten for  

 samtlige antændelige gasser, eller letantændelige væsker afgør, om oplaget er  

 omfattet af risikobekendtgørelsen.
 Indgår stoffer i blandinger, er det mængden af det angivne stof i  

 blandingen, der er udslagsgivende.
Bilag 3 Bilag 3 anfører 180 farlige stoffer eller stofklasser.
Stofferne er listet  

 i alfabetisk orden og inddelt i 5 grupper.
 1. Farlige stoffer hvor mængder på 1 ton og derunder  

 udløser anmeldelsespligt.
 2. Farlige stoffer, hvor anmeldelsespligt først  

 udløses ved mængder over 1 ton.
 3. Meget reaktive stoffer.
 4. Eksplosive stoffer.
 5. Let antændelige stoffer.
 De grænser, bilaget anfører, gælder for mængden af de angivne stoffer, der  

 til enhver tid kan forekomme i anlægget eller på flere anlæg inden for den  

 pågældende virksomhed, såfremt afstanden mellem anlæggene er minde end 500  

 meter.
 Grænsen gælder endvidere for den samlede stofmængde fra flere anlæg, der  

 tilhører samme virksomhed, hvis afstanden mellem disse anlæg ikke er større,  

 end at uheld kan tænkes at ramme disse anlæg samtidig.
Den lagerstørrelse, der medfører anmeldepligt, omfatter den maksimale mængde i det faste lager samt, den maksimale mæængde i transporttanke, tromler, trykflasker, dunke  

 o.lign., som kan henstå på virksomhedens område, og mængden af stoffet i såvel ren form som i blandinger med andre stoffer.
 Såfremt virksomheden har tilladelse til en maksimal mængde af det  

 pågældende stof på virksomhedens areal, afgør denne mængde om der er  

 anmeldepligt.
 Driftsforstyrrelser Såfremt et stof kun fremkommer ved  

 driftsforstyrrelser, er den maksimale mængde, der kan dannes, afgørende.
Flere stoffer under grænserne I nogle anlæg kan der være flere  

 bilag 3 stoffer, men ingen i de mængder, der er anført i bilaget.
I disse  

 tilfælde anbefales, at anlæggets sikkerhed gennemgås i samme omfang som ved  

 en anmeldelse, såfremt summen af de aktuelle stofmængder divideret med de  

 anmeldelesespligtige stofmængder af samtlige stoffer overstiger 1, det vil  

 sige Er der bilag 3 stoffer i anlægget, men ikke i de i bilaget angivne  

 mængder, er virksomheden omfattet af risikobekendtgørelsens § 4 (den  

 almindelige agtpågivenhed).
Bilag 4 Bilag 4 indeholder risikobekendtgørelsens vejledende kriterier for, hvad  

 der forstås ved farlige stoffer.
Punkt a og b Kriterierne for et stofs akut giftighed i bilagets  

 punkt a og b er givet i form af den mængde/koncentration (LD50 eller LC50),  

 der medfører døden hos 50% af forsøgsdyrene.
Et stof anses for akut giftig,  

 når et af følgende 3 kriterier er opfyldt:
 LC50 mindre end 2 mg/l luft ved indånding (4 timer), (rotter).
 Stoffet angivet i punkt a svarer stort set til de stoffer, der i  

 Miljøministeriets bekendtgørelse nr. 662 af 14. oktober 1987 om  

 klassificering, emballering, mærkning, salg og opbevaring af farlige kemiske  

 stoffer og produkter er klassificeret med faresymbol Tx, og stoffer angivet i  

 punkt b til stofferne klassificeret med faresymbol T, begge under henvisning  

 til stoffernes akutte giftighed.
 Det bemærkes, at ikke kun stoffer med stor akut giftighed mærkes med Tx  

 eller T.
Herunder hører også stoffer, der har kræftfremkaldende egenskaber, mutagene egenskaber (arvelige genetiske skader) fosterskadende egenskaber fare for varig skade på helbred, (stor sandsynlighed for, at der udover  

 de ovenforstående virkninger, forårsages irreversible skader ved en enkelt  

 påvirkning), alvorlig sundhedsfare ved længere tids påvirkning, (alvorlig skade,  

 f.eks. funktionsforstyrrelser ved lave doser) Da disse egenskaber kan medføre skader ved et større uheld, bør  

 virksomheder, der anvender Tx- eller T-klassificerede stoffer, med  

 fysisk-kemiske egenskaber, der kan medføre større uheld, leve op til de  

 almindelige krav om agtpågivenhed, som følge af risikobekendtgørelsens § 4,  

 se nærmere 2.1.2. og Appendix 3.
 Endvidere henvises til Arbejdsministeriets bekendtgørelse nr. 540/82 om  

 stoffer og materialer samt EEC's rapport »Major Accidents at Industrial  

 Activies: Information on Dangerous Chemicals«.
 En virksomhed bør således have tilstrækkelige oplysninger om alle de  

 stoffer, som forekommer eller kan forekomme i dens bilag 1 processer til at  

 kunne bedømme, om stofferne opfylder kriterierne i bilag 4.
Bilag 4 anfører ikke kriterier for miljøfarlige stoffer, uanset at  

 risikobekendtgørelsen også skal forebygge skader på miljøet.
Indtil sådanne  

 kriterier foreligger, bør stoffer, som sædvanligvis anses for miljøfarlige,  

 sidestilles med stoffer, som omfattes af bilag 4.
 Punkt c-letantændelige stoffer Stofferne i punkt c henhører først  

 og fremmest under Justitsministeriets regler, der administreres af  

 brandmyndighederne.
 Punkt c-i letantændelige gasser I punkt c-i er angivet de  

 vejledende kriterier for, hvad der forstås ved letantændelige gasser.
 Eksempel: Propan opbevares i væskeform ved 20 grader C og ca. 9  

 bar tryk og methan opbevaret under tryk er omfattet af punkt c-i.
Punkt c-ii Punkt c-ii vedrører meget letantændelige væsker Eksempel:=Benzin Punkt c-iii Punkt c-iii vedrører letantændleige væsker såfremt de  

 under særlige procesomstændigheder som f.eks. højt tryk og høj temperatur kan  

 udgøre en risiko for stårre uheld.
C-ii væsker er også incl. i c-iii.
 Eksempel: Hexan i ekstraktionsanlæg, hvis trykket ligger over  

 atmosfærens tryk, eller temperaturen ligger over arbejdslokalets temperatur,  

 vil være omfattet.
Punkt d Punkt d omhandler eksplosive stoffer.
I den forbindelse  

 henledes opmærksomheden på risikobekendtgørelsens § 3, hvoraf det bl.a.  

 fremgår, at militære anlæg samt fremstilling og separat oplagring af  

 sprængstof, krudt og ammunition ikke er omfattet af risikobekendtgørelsen.
Generelt bør man anses stofferne, mærket E-Ex og F i Miljøstyrelsens til  

 enhver tid gældende »Listen over farlige stoffer« for at være  

 omfattet af risikobekendtgørelsen.
I den forbindelse bemærkes, at specielt  

 brandfarlige og eksplosive stoffer er omfattet af Justitsministeriets regler,  

 der administreres af brandmyndighederne, (jfr. 4.3).
De virksomheder, der er omfattet af risikobekendtgørelsen skal - til enhver tid kunne godtgøre overfor myndighederne, at man har klarlagt  

 de risici, der er forbundet med de risikobetonede anlægs drift, og redegøre  

 for de foranstaltningeer, der er truffet for at imødegå uheld.
 underrette tilsynsmynddighederne, når et større uheld har fundet sted (se  

 nærmere afsnit 5.1.).
Herudover skal virksomheden træffe de foranstaltninger, der er nødvendige  

 for at forebygge større uheld begrænse følgerne, hvis et større uheld sker.
 Risikobekendtgørelsens § 4 gælder for alle bestående virksomheder med  

 risikobetonede aktiviteter fra 1. januar 1985 (24. september 1988 § 19).  

 Såfremt en virksomhed endnu ikke kan opfylde § 4, skal arbejdet iværksættes  

 straks.
 En virksomhed med en risikobetonet aktivitet må indledningsvis vurdere, om  

 farlige stoffer forekommer i en form og mængde, der kan føre til et større  

 uheld, som defineret i risikobekendtgørelsens § 2, stk. 3. Hvis virksomheden  

 finder, at uheld ikke kan forekomme, må virksomheden over for  

 tilsynsmyndighederne kunne godtgøre dette.
Opfyldelse af § 4 Såfremt større uheld ikke kan udelukkes, er det  

 for at opfylde § 4 nødvendigt, at Foretages der anlægs- eller driftsændringer på virksomheden, der kan  

 tænkes at ændre risikoforholdene eller sikkerhedsforanstaltningerne i ikke  

 uvæsentlig grad, skal punkterne 1-7 vurderes påny, og en evt. rapport  

 ajourføres.
Dette gælder også for ændringer, der formindsker risikoen for større  

 uheld, idet sådanne ændringer kan kræve andre forholdsregler end tidligere  

 trufne.
F.eks. hvor mængden af farlige stoffer reduceres.
 I Vejledningens afsnit 3.2 til 3.3 beskrives, hvordan man kan gennemgå en  

 virksomhed for at identificere risikokilderne, og hvordan man vurderer, om de  

 nødvendige sikkerhedsforanstaltninger er truffet.
 Visse virksomheder skal ifølge risikobekendtgørelsens § 5 udover de  

 forannævnte foranstaltninger foretage en anmeldelse til myndighederne.
2.1.3. Hvem er anmeldelsespligtig Anmeldelsespligten gælder for bestående og nye aktiviteter, hvori der  

 anvendes eller kan opstå stoffer, der er nævnt i:
bilag 2 i mindst de i kolonne 2 angivne mængder eller bilag 3 i forbindelse med anlæg nævnt i bilag 1, hvor mængden sammenlagt  

 både fra oplag og i processer overskrider den angivne mængde i bilag 3.
2.1.4. Den foreløbige anmeldelse (§7) Risikobekendtgørelsen foreskriver i § 7 at bestående, anmeldelsespligtige  

 virksomheder der ikke tidligere har skullet indgive en foreløbig  

 anmeldelse, men som nu er underkastet anmeldelsespligt som følge af  

 ændrede bilagslister, skal indsende en foreløbig anmeldelse til  

 kommunalbestyrelsen inden den 1. marts 1989.
 Disse bestående virksomheder er i forhold til risikobekendtgørelsen og  

 denne vejledning virksomheder, anlæg eller indretninger, der var i drift den  

 24. september 1988.
 Den foreløbige anmeldelse tjener først og fremmest til at identificere de  

 virksomheder, der med bekendtgørelsesændringen er blevt omfattet af  

 risikobekendtgørelsens anmeldelsespligt.
2.1.5. § 6 anmeldelse generelt Efter risikobekendtgørelsen skal virksomheder med risikobetonede anlæg  

 efterfølges den foreløbige anmeldelse med en endelig anmeldelse til de i  

 bekendtgørelsen fastsatte tidspunkter.
 Formålet med en endelig anmeldelse efter § 6 er at få et sådant kendskab  

 til den anmeldte aktivitet, at det er muligt at vurdere, om  

 sikkerhedsforholdene er tilfredsstillende, eller om der skal træffes  

 yderligere sikkerhedsforanstaltninger.
 I risikobekendtgørelsens § 6 samt i vejledningens afsnit 3 er der nærmere  

 redegjort for de oplysninger, der skal foreligge, for at myndighederne kan  

 vurdere et anlægs sikkerhedsforhold.
2.1.6. Hvornår skal de ske anmeldelse Risikobekendtgørelsen foreskriver i §§ 5-7 og 8, hvornår der skal indgives  

 anmeldelse.
Det fremgår heraf, at der i forbindelse med nye aktiviteter, udvidelser eller ændringer af eksisterende aktiviteter,  

 der godkendes efter 1. maj 1984 (24. september 1988), som led i ansøgningen  

 om godkendelse skal indsendes anmeldelse efter § 6, jfr. § 8, stk. 2.
 bestående virksomheder, der er omfattet af anmeldelsespligten, og for  

 hvilke der derfor 1. januar 1985 (1. marts 1989) er indsendt eller vil blive  

 indsendt foreløbige anmeldelse, skal indsendes anmeldelse efter § 6 senest 1.  

 juli 1989 (1. marts 1992), jfr. § 5, stk. 2 og § 7, stk. 2.
 Ved aktiviteter, der udvides eller ændres efter 1. maj 1984 (24. september  

 1988) på en måde, der kræver godkendelse som følge af en øget forurening  

 eller risiko for større uheld, skal der således indsendes oplysninger i  

 henhold til § 6 som et led i ansøgningen om godkendelse.
 Hvad skal anmeldelsen omfatte Kan udvidelsen eller ændringen  

 vurderes særskilt, d.v.s. at et evt. uheld på den bestående virksomhed ikke  

 kan medføre skade på det udvidede eller ændrede anlæg eller omvendt, kan  

 oplysningerne i henhold til § 6 begrænses til at angå den nye, udvidede eller  

 ændrede aktivitet, se nærmere om dette i afsnit 4.1.4. samspil mellem nye og  

 eksisterende anlæg.
 Anmeldelsen fremsendes til kommunalbestyrelsen jfr. pkt. 4.1.3.
2.1.7. Opfølgning af § 6 anmeldelse En anmeldelsespligtig virksomhed skal reglemæssigt ajourføre sin  

 anmeldelse (risikobekendtgørelsens § 6, stk. 2).
 Anmeldelsen skal ajourføres, når:
- der foreligger væsentlig ny viden om den industrielle aktivitets  

 farlighed, og/eller på det sikkerhedsmæssige område, der sker ændringer i den risikobetoende aktivitet, der foreligger væsentlig ny viden om et stofs farlighed, en aktivitet tages ibrug igen efter et større uheld, jfr, afsnit 5.2.
 Herudover vil en ajourføring mindst hvert 5. år være passende.
 De ajourførte afsnit i anmeldelserne skal i lighed med tidligere  

 udarbejdede anmeldelser indsendes til miljømyndigheden.
 Efterfølgende vises i skemaform de ovenfor anførte krav i  

 risikobekendtgørelsen.
 Det bemærkes, at der ud over anmeldelsen i henhold til  

 risikobekendtgørelsen kan være bestemmelser om anmeldelser i henhold til  

 arbejdsmiljø- og brandlovgivningen.
 Tidstabel for virksomhedernes gennemførelse af bekendtgørelsens  

 krav.
Fig. 1A.
Vejledning for virksomheder med krav efter §§ 4 og 5-8 3. Anmeldelser af risikobetonede aktiviteter Ved anmeldelse efter risikobekendtgørelsen er der skabt et eenstenget  

 system således at virksomheden kun skal indsende een anmeldelse, der redegør  

 for anlæggets sikkerhedsforhold over for samtlige involverede myndigheder.
 Oplysninger, der specielt vedrører Arbejdsmiljøområdet er mærket  

 »At«.
3.1. Den foreløbige anmeldelse (§7) Den foreløbige anmeldelse skal indeholde følgende oplysninger:
 1. Navn eller firmanavn samt fuldstændig adressse.
 2. Virksomhedens hovedsæde samt fuldstændige adresse.
 3. Navn på den ansvarshavende direktør.
 4. Aktivitetens art.
 5. Produktionen eller lagerets beskaffenhed.
 6. Oplysninger om de anvendte stoffer eller kategorier  

 af stoffer, som anført i bekendtgørelsens bilag 2 eller bilag 3.
 ad 4: Det anføres om den aktivitet, der er omfattet af anmeldelsespligten  

 er et særskilt lager (risikobekendtgørelsens bilag 2) eller en proces  

 omfattet af risikobekendtgørelsens bilag 1, i sidste tilfælde anføres tillige  

 hvilken procestype, der foregår.
 ad 5: For lagre: Det anføres hvilke type lagre, der findes på virksomheden  

 (tromler, tanke, overjordiske, underjordiske m.v.). Størrelse af de enkelte  

 enheder skal endvidere anføres.
 Endelig skal intern transport til og fra lagrene samt deres beliggenhed i  

 forhold til andre anlæg og omgivelserne anføres.
 For processer, d.v.s. produktion, behandling, m.v., anføres hvilke  

 processer, der foregår i anlægget.
 Anlæggets hovedbestanddele beskrives i store træk.
ad 6: Mængde og art af det/de stof(fer) fra risikobekendtgørelsens bilag 2  

 og bilag 3, der på samme tid kan forekomme på virksomheden.
Stofferne anføres  

 ved brug af de navne, der er anført i bilagene.
3.2. Anmeldelse efter § 6 En anmeldelse efter § 6 skal indeholde følgende:
 De data og oplysninger, som er anført i risikobekendtgørelsens bilag  

 5 og i denne vejlednings Appendix 3.
På hvilket trin i aktiviteten stofferne indgår eller kan indgå Det skal anføres, om det farlige stof/de farlige stoffer findes på  

 virksomheden som et særskilt lager eller indgår i en bilag 1-proces.
Indgår det farlige stof i en proces skal det anføres, som det indgår i  

 råvarer, i mellem- eller biprodukter som katalysator m.v., eller som  

 slutprodukt.
Endvidere om det findes som rent stof, i opløsninger eller i  

 blandinger.
 Opstår stoffet som mellem- eller biprodukt skal det anføres, i hvilke(t)  

 trin stofferne opstår, f.eks. ved angivelse af produktionens hovedforløb  

 (blokdiagram) og tydelig markering af, hvor farlige stoffer optræder.
 Kan et farligt stof kun dannes, såfremt en proces forløber anderledes end  

 forventet, skal det anføres, hvor i procesforløbet det farlige stof kan  

 dannes.
Dette betyder, at virksomheden, som f.eks. foretager kemiske syntester,  

 skal + vurdere muligheden for, at en syntese kan udvikle sig anderledes end  

 forventet.
 + vurdere muligheden for, at der herved dannes farlige stoffer, og for at  

 disse i givet fald kan føre til et større uheld. (Se også nedenfor).
Mængden af stofferne (størrelsesorden) Den samlede mængde af det farlige stof, der på samme tid kan findes  

 og/eller dannes på virksomheden, skal anføres:
 D.v.s. summen af:
+ lagerkapaciteten + mængden i råvarer-/produktlagre + mængder, der indgår i produktionen + mængder, der transporteres internt på virksomheden samt + mængder, der findes i rørsystemer, mellem beholdere og lign.
 I mængden skal indgå såvel mængden af et stof som den mængde af stoffet,  

 der indgår i opløsninger, blandinger, biprodukter o.s.v.
 Findes der flere farlige stoffer på virksomheden, skal mængden af disse  

 angives hver for sig.
 Kan et farligt stof dannes, hvis en proces forløber unormalt, skal den  

 mængde, der maksmimalt kan dannes, anføres.
 Findes der flere anlæg på virksomheden, hvori det farlige stof indgår  

 eller kan dannes, er det den samlede mængde i anlægene, der skal anføres, med  

 mindre afstanden mellem de enkelte anlæg er større end 500 m.
For særskilt oplagring er det lagerkapaciteten, der skal anføres.
For  

 flere lagre på samme virksomhed skal den samlede mængde anføres, hvis  

 afstanden mellem lagrene er mindre end 500 m, eller hvis uheld på et lager  

 kan påvirke risikoen for uheld og andre lagre. (Jfr. bilag 2).
 Indgår det farlige stof i en kemisk proces, anføres reaktionsligning,  

 eller der gives en tilsvarende beskrivelse af reaktionsforløbet.
 Ved andre anvendelser beskrives anvendelsen i detaljer, incl. evt.  

 hjælpestoffer eller stoffer, som det farlige stof kan tænkes at reagere med.
 Såfremt farligt stof kan dannes eller omdannes til et eller flere andre  

 farlige stoffer ved uregelmæssigheder, skal der redegøres herfor.
Det skal også oplyses, hvis processen under unormale driftsomstændigheder  

 kan tænkes at forløbe på en særligt voldsom måde, f.eks. medføre kraftig  

 varmeudvikling, trykstigning eller risiko for brand eller eksplosion.
Ref. 1  

 og 2.
 De omstændigheder, der kan tænkes at føre til et unormalt forløb, kan være  

 tilstedeværelse af urenheder med katalytiske effekter, kontakt med vand,  

 ukontrolleret varmetilførsel, fejlagtig dosering af kemikaler, svigt i  

 reguleringsudstyr o.s.v.
 Der anføres navn, evt. kemisk formel for og mængde af andre farlige  

 stoffer, der findes på virksomheden, og som kan få indflydelse på forløbet  

 eller følgerne af et større uheld i den af anmeldelsen omfattede aktivitet.
 De stoffer, der kan være tale om, er dels stoffer omfattet af bilag 2  

 eller 3, hvor stofferne forekommer i mindre mængde end anført på bilagene,  

 dels stoffer, der er omfattet af bilag 4.
 Der anføres de forventede tidspunkter for bygge- og anlægsarbejders  

 påbegyndelse og afslutning samt for påbegyndelse af virksomhedens drift.
 Der bør vedlægges kort (f.eks. målestok 1:4000) der det område, hvori  

 virksomheden er beliggende, med tydelig markering af virksomheden og den  

 industrielle aktivitet på virksomheden, der kan medføre et større uheld.
 På kortet indtegnes andre virksomheder, der kunne forværre et evt. uheld,  

 ligesom institutioner som f.eks. hospitaler, plejehjem, børnehaver, skoler og  

 fængsler, der i tilfælde af uheld kan frembyde særlige problemer, skal  

 anføres.
Kortet bør tillige angive tilkørselsvej og det interne vejnet, samt  

 beliggenheden af boliger og virksomheder i den nærmeste omegn.
Kortet bør  

 ajourføres regelmæssigt.
 Endvidere beskrives de fremherskende vejrforhold på stedet, og om der  

 udenfor anlægget findes farekilder, der kan have betydning for anlæggets  

 sikkerhed, f.eks. lufthavne.
 »At« Det maksimale antal personer, der er beskæftiget i  

 arbejdsstedet, herunder især de personer, der er udsat for faren.
 Der skal gives en teknisk beskrivelse af proces- eller lageranlæg, der er  

 tilstrækkelig som grundlag for at klarlægge de bestående risici.
 Beskrivelsen skal vedlægges procesdiagram over det/de risikobetonede anlæg  

 samt en overssigtsplan over virksomhedens indretning med tydelig angivelse af  

 placering, mængde og transport af farligt stof.
 Voluminer af indeholdte stoffer, temperatur og tryk i de forskellige  

 risikobetonede procesenheder skal angives, herunder muligheden for gensidig  

 påvirkning.
 Beskrivelsen skal desuden omfatte hjælpesystemer som, elforsyning,  

 vandforsyning, luftforsyning m.v., og det skal fremgå, om der af  

 sikkerhedsmæssige grunde er truffet særlige foranstaltninger til sikring af  

 forsyningen.
 »At« Angivelse af samtlige anlæg, der kan give  

 arbejdsmiljøproblemer, (f.eks. støj, støv, røg, luft, sundhedsskadelige dampe  

 m.v.).
 »At« oplysninger om anlæggenes indretning og drift herunder:
+ oplysninger om anlæggenes konstruktion, bygning og afprøvning + det anvendte norm/standard grundlag for materialer, konstruktion,  

 fremstilling og afprøvning og basis for valg heraf.
 Ref. 3-6.
 Såfremt anlæggene ikke er baseret på et anerkendt norm/standard grundlag,  

 ønskes oplysninger om, hvilke forhold der er lagt til grund ved  

 konstruktionen:
+ hvilke anlæg, processer eller interne transporter der er tale om, + driftsforholdene, i det omfang det er af betydning for anlæggets  

 sikkerhed, herunder om  unormale driftstilstande, der kan medføre særlige  

 risici.  procedurer for start, normal drift og nedlukning af anlægget.  krav  

 og betingelser (randbetingelser) for sikkerhedsmæssigt normal drift med  

 grænseværdier for flow, tryk, temperatur, emmissioner m.m.  krav til oplæring  

 af driftspersonale og afløsere ved sygdom og ferie.  krav til  

 vedligeholdelse, afprøvning og reparationer.  foranst altninger til at  

 forebygge uheld med procedurer for kontrol og afprøvning af  

 sikkerhedsforanstaltningerne.
 Beskrivelsen skal omfatte overvågnings- og styringsinstrumentering med  

 angivelse af særlige foranstaltninger til at bringe anlægget i sikker  

 tilstand.
 Der skal endvidere redegøres for de foranstaltninger, der skal sikre, at  

 anlægget drives sikkerhedsmæssigt forsvarligt, herunder de  

 sikkerhedsforanstaltninger, der træder i funktion, såfremt der opstår  

 driftssituationer, hvis ukontrollerede forløb kan medføre større uheld.  

 Endvidere evt. anvendelse af kontrolcentral(er), disses placering, bemanding  

 og opgaver.
 »At« Endvidere skal der redegøres for de foranstaltninger, der  

 er truffet til sikring af arbejdsmiljøet med hensyn til stoffer og  

 materialer, støj, støv m.v. samt arbejdets udførelse.
 3. Oplysninger om evt. alvorlige uheldssituationer:
Intern nødplan Den interne nødplan kan f.eks. indeholde følgende punkter:
 Alarmeringsplaner m.v.
alarmering af ansvarlige personer på virksomheden i tilfælde af alvorlige  

 uheldssituationer alarmering af de ansatte alarmering af eksternt og internt beredskab Iværksættelse af modforanstaltninger iværksættelse af beskyttelsesforanstaltninger Beredskabsplaner (internt) + beredskabsorganisation + evakueringsplaner m.v.
+ nedlukning og sikring af anlæg + etablering af nødforsyninger + brandbeskyttelsesplan (placering af afbrydere for energitilførsel,  

 placering af farlige stoffer, slukningsudstyr m.v.) + øvelsesplaner med henblik på afprøvning og revurdering af  

 beredskabsplan.
3.3. Risikoanalyse Oplysningerne i anmeldelsen, jfr. § 6, 2 c og d kan bl.a. omfattet en  

 risikoanalyse. (Se også under 4.1.6.).
Ved risikoanalyse forstås en systematisk analyse for mulige fejl i  

 forbindelse med en given risikobetonet aktivitet og konsekvenserne af disse  

 fejl.
En sådan analyse vil som hoveddregel være nødvendig ved komplicerede  

 anlæg, se nærmere Appendix 2.
Da en risikoanalyse kan være meget omfattende og indebære store  

 omkostninger for såvel virksomhed som de godkendende myndigheder, anbefales,  

 at der lokalt afholdes et indledende møde mellem virksomhed og de involverede  

 myndigheder, for at afgrænse en evt. risikoanalyses omfang samt opstille  

 kvalitetskrav til analyser, f.eks. aftale om at analyse skal udføres efter en  

 nærmere aftalt standard.
Såfremt myndighederne senere finder, at den  

 indsendte anmeldelse med risikoanalyse ikke er fuldt dækkende, kan  

 myndighederne dog kræve yderligere oplysninger, uanset tidligere aftale.
Risikoanalyse udføres af eget personale Risikoanalysen skal først  

 og fremmest udføres af virksomhedens eget personale som må formodes at have  

 den største viden om den risikobetonede aktivitet.
I mange tilfælde vil det  

 dog være nødvendigt for virksomheden, at indrage udefra kommende eksperter i  

 udarbejdelsen af risikoanalysen.
 Analysen har til formål at identificere de mulige uheld og vurdere, hvilke  

 foranstaltninger det vil være hensigtsmæssigt at genmnemføre for at reducere  

 risikoen.
Ved analysen lægges primært vægt på sammenligninger med tilsvarende anlæg  

 og mindre på den talmæssige beregning af risikoen.
Analysen vil normalt  

 omfatte følgende:
a.
Identifikation af mulige uheld, der medfører væsentlig sikkerheds- og  

 sundhedsmæssige risici.
 b: Uheldsfrekvensen. (Sandsynligheden for uheld).
c.
Konsekvenserne af uheld.
3.3.1. Konsekvensberegning Ved fejlanalyse undersøges, om der findes eller kan opstå fejl, eller  

 kombinationer af fejl, der har mulighed for og med hvilke stofmængder at give  

 anledning til forskellige typer af uheld.
 Hermed er der skabt grundlag for at beregne konsekvenserne af evt.  

 eksplosioner, brande eller udslip af farlige stoffer, og at sætte de  

 beregnede konsekvenser i relation til sandsynligheden for deres opståen.
 Ved egentlige konsekvenseberegninger vil det være nødvendigt at udføre  

 vurderingen ud fra de oplysninger, som er omtalt under 3.2. punkt 2 a.
 Af hensyn til den fysiske planlægning for området, bør der foretages en  

 vurdering af i hvor stor afstand fra den risikobetonede aktivitet, der kan  

 forventes alvorlige konsekvenser ved større uheld.
Det skal her bemærkes, at kun få virksomheder kan forventes alene at kunne  

 udføre egentlige konsekvensberegninger uden ekspertbistand.
Men det skal også  

 betones, at ingen anmeldelse kan betragtes som tilfredsstillende, medmindre  

 virksomheden selvstændigt har vurderet, om og hvorfor man anser, at  

 virksomhedens sikkerhed i relation til de ansatte og til omgivelserne er  

 forsvarlig.
3.3.2 Vurdering af sikkerhedsforanstaltninger På basis af risikoanalysen foretages en vurdering af, om de  

 foranstaltninger, der er truffet til forebyggelse af uheld eller begrænsning  

 af konsekvenserne er tilstrækkelige eller om de skal ændres eller forbedres.  

 Til vurdering heraf anvendes bl.a. anerkendte normer og god praksis på  

 området.
Det skal med hensyn til de ansatte, de omboende og miljøet vurderes, om  

 virksomhedens sikkerhedsniveau er tilfredsstillende.
En vurdering indebærer  

 således en omhyggelig gennemgang af virksomheden, såvel anlægsmæssigt som  

 driftsmæssigt samt en beskrivelse af ydre forhold, der kan have indflydelse  

 på virksomhedens sikkerhed.
3.3.3. Opretholdelse af sikkerhedsniveau Opretholdelse af et godt sikkerhedsniveau, kræver stadig indsats.
Derfor  

 bør både virksomhed og myndigheder til stadighed kontrollere, om  

 sikkerhedsforanstaltningerne ved anlægget er effektive, ligesom personalet  

 med passende mellemrum bør trænes i håndtering af uheldssituationer.
Ved enkle anlæg f.eks. separat oplag vil den nødvendige opfølgning være  

 ret simpel.
Komplicerede anlægstyper med stort driftspersonale kræver særlige  

 forholdsregler, og der bør findes en målsætning for sikkerheden i lighed med  

 forholdene for produktion og økonomi.
 Virksomheden skal påse, at det klart fremgår af den organisation, hvem der  

 har ansvaret for sikkerheden og at der til enhver tid findes uddannet og  

 kvalificeret personale til at varetage ledelsen i tilfælde af uheld.
3.3.4. Uddannelse Virksomhedens personale skal have den fornødne instruktion med periodisk  

 genoptræning i de funktioner, de skal bestride, under normal drift og i  

 tilfælde af uheld.
3.3.5. Instrukser og dokumentation For alle arbejdsoperationer, der er væsentlige for sikkerheden, skal der  

 findes tydelige, skriftlige instruktioner.
Det er væsentligt, at  

 indstruktionerne ajourføres f.eks. ved anlægsmodifikationer og at der til  

 enhver tid findes korrekte rør- og instrumenteringsdiagrammer.
Instruktionerne bør omfatte start og stop af anlæg samt forholdsregler i  

 tilfælde af uheld.
Det er nødvendigt, at personalet er instrueret om  

 situationer, der kræver øjeblikkeligt driftsstop, som eksemple kan bl.a.  

 nævnes utilstrækkelig bemanding, fejl ved sikkerhedssystemer, mangel på vand  

 til brandslukning, fejlagtige råvarer m.v.
3.3.6. Konklusion og anbefalinger Konklusion og anbefaling for den samlede vurdering af  

 sikkerhedsforanstaltninger kan således bl.a. omfatte anlægsudformning,  

 sikkerhedsudstyr, drift, vedligeholdelse og personalets uddannelse.  

 Vurderingens konklusion skal udføres således, at den kan ligge til grund for  

 udarbejdelsen af den eksterne beredskabsplan.
3.3.7. Registrering af unormale hændelser Selvom en unormal hændelse ikke fører til et egentligt uheld, er det  

 væsentligt, at enhver unormal hændelse, som kan tænkes at have  

 sikkerhedsmæssig betydning, registreres og analyseres af  

 sikkerhedsorganisationen.
 Analysen skal give grundlag for stillingtagen til, om hændelsen kræver  

 særlige foranstaltninger i form af konstruktionsændringer, bedre  

 vedligeholdelse, uddybning af instrukser eller bedre uddannelse af personale  

 m.v.
3.3.8. Referencer 4. Myndighedernes samarbejde om og administration af  

 reglerne Samarbejdsregler De gældende regler for samarbejdet mellem  

 miljømyndighederne og arbejdstilsynet findes i Miljøministeriets cirkulære  

 nr. 108 af 15. maj 1974 og Arbejdsministeriets cirkulære af 18. september  

 1974.
 Efter disse regler skal der i videst muligt omfang etableres et samarbejde  

 mellem miljømyndighederne og arbejdstilsynskredsene ved udøvelsen af tilsyns-  

 og kontrolfunktionerne efter de respektive love.
 Koordinationsudvalget I forbindelse med risikodirektivets  

 gennemførelse er der etableret et udvalg med deltagelse af Arbejdstilsynet,  

 Miljøstyrelsen, Statens Brandinspektion, Justitsministeriet og Politiet.  

 Udvalget skal bl.a. koordinere myndighedernes regeludarbejdelse og  

 sagsbehandlling på området, så dobbeltarbejde og modstridende afgørelser  

 undgås.
 Efterfølgende er de enkelte myndigheders kompetenceområder anført og  

 samtidig fastlægges arbejdsdelingen ved sagsbehandlingen.
 Det bemærkes at ankemyndighedernes afgørelser ligeledes bør koordineres  

 med de andre involverede myndigheder.
 Miljømyndighedens område Det bemærkes at ankemyndigheden vejleder  

 virksomhederne inden for miljømyndighedernes område og behandler forhold  

 vedrørende:
+ virksomhedens placering + virksomhedens forurening af omgivelserne + tilsyn med det eksterne miljø + forureningsbegrænsende foranstaltninger + forureningskontrol vedrørende det ydre miljø + godkendelser i henhold til miljøbeskyttelsesloven.
 Arbejdstilsynets område Arbejdstilsynet vejleder inden for  

 arbejdstilsynets område, samt behandler forhold vedrørende virksomhedernes  

 indretning, arbejdets udførelse, de tekniske hjælpemidler, stoffer og  

 materialer.
Brandmyndighederns område Brandmyndigheden vejleder inden for  

 brandmyndighedens område og behandler beandmæssige forhold vedrørende + virksomhedens placering i forhold til vej- og naboskel, samt andre  

 bygninger/oplag + adgangsmulighed for rednings- og slukningsmandskab: + tilsyn med drift  

 og vedligeholdelse + udarbejder »mødeplaner« for virksomheden + godkendelser i henhold til brandloven Politiets område Politiet sørger for udarbejdelse af den eksterne  

 beredskabsplan og for koordinationen mellem de forskellige berørte  

 myndigheders planer for egen indsats.
Politiet drager endvidere omsorg for,  

 at personer, der kan blive berørt af et større uheld fra en anmeldt  

 virksomhed, på passende måde underrettes om sikkerhedsforanstaltningerne og  

 om den adfærd, der bør udvises i tilfælde af uheld.
Gensidig underretning Myndighederne skal gensidigt underrette  

 hinanden om forhold, der må formodes at stide mod anden myndigheds  

 lovgivning.
Såfremt der fastsættes krav til en virksomhed, der må formodes at  

 have indflydelse vedrørende anden myndigheds område, inddrages denne  

 myndighed i sagsbehandlingen.
Som eksempel skal anføres et anlæg, hvor risikoen skyldes muligheden for  

 spredning af giftige gasser, som opstår ved brand på en brandfarlig  

 virksomhed.
Der er her tale om risikoforhold, som reguleres såvel i henhold  

 til brandlovgivningen som arbejdsmiljølovgivningen.
Miljømyndigheden kan for  

 disse tilfælde kun meddele forbud og påbud for områder, der ikke dækkes af de  

 andre myndigheder.
F.eks. kan der være tilfælde, hvor muljømyndigheden må  

 stille krav om opsamlingsbassiner for forurenet slukningsvand, men den  

 tekniske udformning heraf fastsættes i samråd med brandmyndigheden.
4.1. Miljømyndighederne Risikobekendtgørelsen er en udbygning af miljøbeskyttelseslovens regler om  

 forebyggelse af risiko, som primært findes i godkendelsesordningen i  

 miljøbeskyttelselovens kapitel 5.
I miljøbeskyttelsesloven er det i § 2, stk. 2, fastlagt, at loven også  

 omfatter risikoen for forurening ved uheld.
Risikoforholdene skal derfor  

 belyses i forbindelse med en miljøøgodkendelse.
 Anmeldelsespligt/godkendelsespligt (§ 8, stk. 1) Alle aktiviteter,  

 der er omfattet af anmeldelsespligt, er fremover godkendelsespligtige i  

 henhold til miljøbeskyttelseslovens § 35. Jfr. bilaget til Miljøministeriets  

 bekendtgørelse nr. 783 af 21. november 1986 om godkendelse af særligt  

 forurenende virksomheder m.v. punkt K 5 og risikobekendtgørelsens § 8, stk.  

 1.
 Iflg. bekendtgørelse nr. 783 (§ 4, (9), (12), (14), (18), (25-26)) skal en  

 ansøgning om godkendelse indeholde oplysninger dels om de risikobetonede  

 processer og oplag, dels om planlagte foranstaltninger mod  

 driftsforstyrrelser eller uheld.
 Miljømyndighederne meddeler påbud/forbud, administrerer  

 godkendelsessystemet samt fører tilsyn og kontrol. (Risikobekendtgørelsens §§  

 9-13).
 Risikobekendtgørelsens anmeldelsessystem indpasses i  

 miljøbeskyttelseslovens system på den måde, at anmeldelser afgives enten som  

 yderligere oplysninger til en ansøgning om miljøgodkendelse eller som en  

 selvstændig anmeldelse enten efter påbud i henhold til  

 miljøbeskyttelseslovens § 52 eller senest inden den 1. juli 1989. (1.3.19932)  

 (Risikobekendtgørelsens §§ 5 og 7).
 Kommunernes og amtskommunernes kompetencefordeling er den samme i forhold  

 til den enkelte virksomhed som efter miljøbeskyttelsesloven.
4.1.1. Håndhævelse af bekendtgørelsen Miljømyndigheden skal føre tilsyn og kontrol med, at virksomheden  

 overholder de almindelige krav om agtpågivenhed.
Dette sker ved  

 myndighedernes almindelige tilsyn.
 Såfremt en virksomhed ikke kan gøre rede for de risikobetonede processer  

 og/eller stoffer, skal miljømyndigheden med hjemmel i miljøbeskyttelseslovens  

 § 52 kræve at få oplyst, hvilke stoffer der forekommer og behandles på  

 virksomheden, og i hvilke processer disse stoffer indgår.
Miljømyndigheden skal ligeledes kræve, at virksomheden redegør for  

 stoffernes farlighed/giftighed.
Det skal bl.a. vurderes, om stofferne under  

 unormale driftsomstændigheder kan tænkes at reagere på en særlig voldsom  

 måde, jfr. i øvrigt afsnit 3.
 Såfremt miljømyndigheden finder, at der ikke er truffet tilstrækkelige  

 forebyggende foranstaltninger, bør der meddeles påbud efter  

 miljøbeskyttelseslovens § 44. (Bekendtgørelsens § 9).
Efter miljøbeskyttelseslovens § 50a skal miljømyndigheden endvidere sørge  

 for, at ulovlige forhold bliver bragt til ophør.
Efter Miljøstyrelsens  

 opfattelse vil der være tale om et ulovligt forhold, såfremt en resikobetonet  

 virksomhed, f.eks. enten ikke kan godtgøre, at man har klarlagt den bestående  

 risiko for større uheld, eller ikke har foretaget de foranstaltninger, som  

 efter virksomhedens egne oplysninger vil være nødvendige for at forebygge et  

 større uheld.
Miljømyndigheden kan endvidere med hjemmel i miljøbeskyttelseslovens § 52  

 påbyde en virksomhed at afgive oplysninger svarende til en anmeldelse efter  

 risikobekendtgørelsens § 6, såfremt virksomheden har farlige stoffer omfattet  

 af bekendtgørelsens bilag 4 i så store mængder, at der reelt er tale om  

 risici svarende til det, der gør sig gældende for de anmeldelsespligtige  

 virksomheder.
Dette kan også være aktuelt ved tilstedeværelsen af flere bilag  

 3 stoffer i mindre mængder end angivet i bilaget.
Afgørelse herom kan dog  

 påklages til Miljøstyrelsen efter gældende regler.
 Tilsyn og indgreb skal koordineres med den stedlige arbejdstilsynskreds og  

 brandmyndighed.
4.1.2. Behandling afanmeldelsespligtige virksomheder Ved et tilsynsbesøg på en virksomhed, som er omfattet af  

 risikobekendtgørelsens anmeldelsespligt, bør myndighederne sikre sig, at + virksomheden opfylder kravet i bekendtgørelsens § 4 om almindelige  

 agtpågivenhed + få oplysninger om processer, der evt. går forud for eller efterfølger  

 den risikobetonede aktivitet, således at dennes placering i produktionen kan  

 vurderes, + få oplysninger om tilstedeværelse herunder mængder og placering  af evt.  

 andre bilag 4 stoffer end de anmeldte fra bilag 2 og 3, + få overblik over aktivitetens beliggenhed i forhold til andre  

 aktiviteter på virksomheden i forhold til omgivelserne.
 Det påhviler i øvrigt miljømyndigheden at kontrollere, om de har modtaget  

 foreløbige anmeldelser fra alle anmeldelsespligtige virksomheder.
4.1.3. Pligt til at videresende anmeldelser Kommunalbestyrelsen modtager anmeldelser både i forbindelse med ansøgning  

 om miljøgodkendelse og i forbindelse med den almindelige pligt til  

 indsendelse inden 1. juli 1989. (1. marts 1992), jfr.  

 godkendelsesbekendtgørelsens § 2, stk. 1 og risikobekendtgørelsens § 5, stk.  

 2 og § 7, stk. 2.
 Kommunalbestyrelsen videresender anmeldelsen til amtskommunen ledsaget af  

 kommunalbestyrelsens eventulle bemærkninger, jfr.  

 godkendelsesbekendtgørelsens § 2, stk. 1 og risikobekendtgørelsens § 11.
 Amtsrådet skal sende kopi af den modtagne anmeldelse til den stedlige  

 arbejdstilsynskreds, brandmyndighed og politiet, jfr. risikobekendtgørelsens  

 § 11, stk. 2.
 Anmeldelse til Giftinformationscentralen Miljømyndigheden skal  

 samtidig med at anmeldelsen tilsendes de andre involverede myndigheder også  

 sende kopi af anmeldelsens afsnit 1 til Giftinformationscentralen på  

 Rigshospitalets Arbejdsmedicinsk klinik med henblik på registrering i  

 Giftinformatinscentralens register.
 Denne registrering åbner mulighed for, at læger ved sygehusenes skadestuer  

 vil kunne indhente de nødvendige oplysninger til behandling af  

 forgiftningstilfælde, som måtte fremkomme ved uheld, brand m.v.
4.1.4. Behandling af anmeldelsen (godkendelser) § 12, stk. 3 Når myndighederne modtager en anmeldelse, som vedrører en eksisterende  

 virksomhed, bør de faktiske oplysninger om anlægget kontrolleres ved  

 besigtigelse.
 På grundlag af oplysningerne i anmeldelsen skal myndighederne i samarbejde  

 tage stilling til sikkerhedsvurderingen af den påtænkte virksomhed/aktivitet.  

 Vejledningens afsnit om vurdering af sikkerhedsforanstaltninger kan yde såvel  

 myndighederne som virksomheden støtte i disse spørgsmål.
 Ud fra den foretagne vurdering skal der tages stilling til, om  

 virksomheden er tilstrækkelig sikker, jfr. nedenfor.
Samspil mellem nye og eksisterende anlæg Risikoen kan også opstå i  

 et samspil med forhold på eksisterende anlæg.
Derfor skal en § 6 anmeldelse  

 som nævnt indeholde oplysninger om de risikobetonede anlæg for hele  

 virksomheden, i de tilfælde hvor udvidelsen eller ændringen ikke kan  

 behandles separat.
I forbindelsee med den almindelige administration af  

 miljøbeskyttelsesloven er det praksis, at der ved en godkendelsesbehandling  

 tages hensyn til virksomhedens samlede missioner.
I en godkendelse af en  

 udvidelse eller ændring kan der således fastsættes vilkår for bestående dele  

 af virksomheden.
 Krav om risikobegrænsende foranstaltninger må ligeledes kunne rettes mod  

 eksisterende indretning som vilkår for en udvidelse eller ændring.
4.1.5. Behandling af en anmeldelse (påbud) På baggrund af anmeldelsen skal myndigheden træffe afgørelse om, hvorvidt  

 der skal meddeles påbud om risikobegrænsende foranstaltninger.
 Afgørelser træffes af amtskommunen i samarbejde med andre berørte  

 myndigheder.
Besigtigelse For at kunne behandle disse spørgsmål må den  

 kompetente myndighed foretage en gennemgang af virksomheden ved en  

 besigtigelse.
I den forbindelse bør det kontrolleres om de faktiske  

 oplysninger i anmeldelsen er korrekte samt om kapaciteten og stofmængderne  

 svarer til det oplyste og om vilkår i evt. godkendelser er overholdt.
I anmeldelsen indgår en sikkerhedsvurdering evt. baseret på en  

 risikoanalyse (se 3.3). Sikkerhedsvurderingens omfang vil være afhængig af  

 virksomhedens art og omfang.
Virksomheden skal dog i alle tilfælde redegøre  

 for organisatoriske og driftsmæssige forhold.
Myndigheden skal især vurdere,  

 om anlægget er hensigtsmæssigt placeret.
I disse vurdering skal områdets  

 beskaffenhed overvejes, f.eks. om der findes sygehuse, plejehjem, børnehaver,  

 fængsler o.lign., der giver særlige forhold ved evt. evakuering af personer.  

 For miljømyndigheden skal spredning af giftige gasser også indgå i  

 overvejelserne.
Spredningen skal vurderes udfra både normale og ugunstige  

 meteorologiske forhold (1 *).
Hvorvidt der kan ske transport af farlige stoffer til og fra virksomheden  

 er et spørgsmål, som virksomheden må afklare med politi og den lokale  

 brandmyndighed (jfr. bestemmelserne i de tekniske forskrifters kapitel 10  

 vedr. tvangsruter), hvorunder dette spørgsmål hører.
Spørgsmålet bør være  

 afklaret inden ansøgning om godkendelse forelægges de andre myndigheder.
De  

 øvrige myndigheder kan ikke inddrage dette spørgsmål ved en stillingtagen  

 til, om der kan gives godkendelse.
Når en anmeldelse med en vurdering af sikkerheden har belyst nulige  

 uheldskonsekvenser, skal myndighederne tage stilling til, om de fundne risici  

 d.v.s. omfanget af konsekvenser ved uheld sammen med mulighederne for, at  

 uheld sker er acceptable.
Det skal betones, at et anlæg med farlige stoffer  

 altid vil indebære en vis risiko.
Miljømyndigheden skal vurdere, om anlæggets  

 sikkerhed er acceptabel med den placering virksomheden har, men skal samtidig  

 også gøre sig klart, at en afgørelse kan have præcedensdannende virkning.
4.1.7. Vurdering af sikkerheden En vurdering af sikkerheden, som også et et udtryk for anlæggets risiko,  

 kan fremkomme som resultatet af en systematisk risikoanalyse eller for mindre  

 komplicerede anlæg som resultat af en kritisk gennemgang af anlægget, jfr. i  

 øvrigt 3.3.
 Risikobegreber Vurderingen kan omfatte to risikobegreber.
 Den individuelle risiko, eksempelvis angivelse af sandsynligheden for, at  

 en ubeskyttet person, der døgnet rundt opholder sig udendørs på et givet  

 sted, dør som følge af uheld på det betragtede anlæg.
 Den kollektive risiko angives som relationer mellem det antal mennekser  

 (N), der kan omkomme ved et uheld på det betragtede anlæg og sandsynligheden  

 herfor (F).
 Risikoanalyser kan udføres kvalitativt eller kvantitiativt.
Resultaterne af en kvantitativ analyse er i dag afhængig af den  

 analysemetode, der er anvendt, (jfr.
Appendix 2), og de forudsætninger og  

 afgrænsninger, som føres med hensyn til den analyserede aktivitet og som kun  

 kan bedømmes på sine egne forudsætninger.
Det er derfor ikke i dag muligt at  

 opstille helt generelle kvantitative acceptkriterier.
 Når en myndighed skal tage stilling til sikkerhedsforhold på og omkring en  

 virksomhed anbefales det derfor, at tage udgangspunkt i de følgende krav, som  

 stammer fra »Betænkning om betydelige risici« nr. 1045 (side 190):
nye virksomheder skal etableres i overensstemmelse med moderne  

 normer og praksis for sikkerhed, unødig risici skal fjernes, risici bør reduceres, så vidt det er praktisk muligt, den individuelle risiko må ikke forøges væsentlig som følge af etablering  

 af risikobehæftet virksomhed.
 Disse krav kan uddybes med følgende betragtninger:
Nye og gamle anlæg Myndighederne bør som udgangspunkt stille samme sikkerhedskrav til nye og  

 gamle anlæg.
Det kan dog vise sig nødvendigt at give gamle anlæg, som ikke  

 lever op til et ønsket sikkerhedsniveau, en vis overgangsperiode til at  

 forbedre niveauet, hvorimod nye anlæg fra starten bør udvise det acceptable  

 niveau.
Forskellige produktioner Der må som udgangspunkt stilles samme sikkerhedskrav til anlæg, uanset  

 hvad disse producerer.
Lovgivningen på dette område lægger ikke, i sit  

 system, op til en stillingtagen til en bestemt produktions  

 »samfundsnytte«.
4.1.8. Vurdering af konserkvenser I vurderingen af et anlægs sikkerhed må indgå, om et evt. uheld kan  

 forårsage væsentlige sundhedsskader på en større befolkningsgruppe, uanset om  

 påvirkningen ikke medfører dødsfald.
Som eksempel herpå kan anføres et udslip  

 af en gasart, der medfører blindhed og lungebeskadigelser på en større  

 befolkningsgruppe uden koncentrationen er oppe på den dødelige dosis i den  

 korte tidsperiode uheldet varer.
 Risiko for alvorlig eller uoprettelig skade på miljøet må også indgå i  

 vurderingen.
De lokale myndigheder må gøre sig klart, at godkendelse af en ny,  

 risikobetonet aktivitet bør få planlægningsmæssige konsekvenser.
Der bør  

 således ikke omkring virksomheden foretages planmæssige ændringer eller  

 faktiske ændringer, som medfører øgede konsekvenser af et uheld, jfr. 4.1.6.
4.1.9. Påbud om risikobegrænsede foranstaltninger (§ 12, stk. 2) Et påbud om risikobegrænsende foranstaltninger kan gives til såvel ikke  

 godkendte virksomheder, som til virksomheder, der er miljøgodkendt inden 1.  

 maj 1984 (24.09.88), hvor risikobekendtgørelsen trådte i kraft, jfr.  

 risikobekendtgørelsens § 19.
 Et påbud om risikobegrænsende foranstaltninger til allerede miljøgodkendte  

 virksomheder vil kunne gives, når der f.eks.
+ ikke har foreligget en sikkerhedsvurdering baseret på en analyse af den  

 pågældende aktivitet som grundlag for godkendelsen, + ikke har været taget stilling til alle risikospørgsmål i forbindelse med  

 godkendelsen, + foreligger ny viden om risikoen ved Anmeldelsen skal, jfr. bekendtgørelsens § 6, stk. 2, ajourføres  

 regelmæssigt, hvilket kan give anledning til nye påbud.
4.1.10. Arealer til risikobetonede aktiviteter I forbindelse med regionplanlægning sker der en udpegning af arealer, der  

 skulle være særligt egnede til at modtage virksomheder med behov for større  

 afstande til boliger, institutioner, rekreative formål og lign. ud fra støj-  

 og luftforureningsmæssige hensyn eller risici for giftig udslip og  

 eksplosionsfare (jfr. regionplanvejledning 5, side 25).
 Sådanne arealer bør anvendes i forbindelse med etablering af  

 risikonbetoende virksomheder.
 Tilstedeværelse af en risikobetonet aktivitet i et område bør efter  

 Miljøstyrelsens opfattelse få konsekvenser for den fremtidige arealanvendelse  

 omkring den pågældende aktivitet.
 Indenfor det område, hvorfra der ifølge beredskabsplanen evt. skal ske  

 evakuering i tilfælde af større uheld, vil det være uhensigtsmæssigt at  

 placere f.eks.
+ nyt boligbyggeri + institutionsbyggeri såsom skoler, hospitaler og plejehjem + erhvervsbyggeri, der involverer mange arbejdspladser.
 Placering af sådant byggeri kan undgås ved, at området afgrænses i  

 regionplantillægget, og begrænsningerne i arealanvendelsen fremgår af  

 retningslinierne til planen.
4.1.11. Offentliggørelse af afgørelser En miljøgodkendelse i 1. instans skal altid offentliggøres ved  

 annoncering. (Miljøbeskyttelseslovens § 65, stk. 2, sidste pkt.).
Miljøstyrelsen finder at også andre afgørelser vedr. risikobetonede  

 aktiviteter med fordel kan offentliggøres.
Dette gælder både afgørelser om,  

 at der skal foretages risikobegrænsende foranstaltninger og afgørelser om, at  

 myndigheden ikke finder sådanne nødvendige.
 Offentliggørelsen vil kunne tjene som oplysning til omboende om karakteren  

 af virksomheden og om myndighedernes bedømmelse af risikoen.
4.1.12. Klage over afgørelser §§ 16 0g 17 Miljømyndighedernes afgørelse kan påklages efter miljøbeskyttelseslovens  

 regler herom.
4.1.13. Fortrolighed og aktindsigt Miljømyndigheder, der modtager oplysninger, er, som det fremgår af  

 miljøbeskyttelseslovens § 85, underkastet tavshedspligt efter borgerlig  

 straffelovs § 152 og § 264 b.
 Miljømyndighederne træffer afgørelse i sager om aktindsigt i henhold til  

 offentlighedsloven efter samme principper som anført under 4.4.2.
4.2. Arbejdsmiljøområdet 4.2.1. Generelt) Arbejdsmiljølovgivningen regulerer virksomhedernes arbejdsmiljøforhold.  

 Lovgivningen er dels lov nr. 681 af 23. december 1975 med ændringer jfr.  

 lovbekendtgørelse nr. 646 af 18. december 1985, og seneste ændring lov nr.  

 220 af 22. spril 1987 om ændring af lov om arbejdsmiljø § 86, dels af  

 bekendtgørelser udstedt i medfør af loven, enten af Arbejdsministeriet eller  

 af Direktoratet for Arbejdstilsynet.
Endvidere er en række bekendtgørelser  

 opretholdt jfr. bekendtgørelse nr. 611 af 18. december 1985 om regler efter  

 den tidligere arbejderbeskyttelseslovgivning, der med mindre ændringer  

 forbliver i kraft efter arbejdsmiljølovens ikrafttræden.
 Risikodirektivet er på arbejdsmiljøområdet gennemført ved:
 + Arbejdsministeriets bekendtgørelse nr. 323 af 7. juli 1983 om arbejdets  

 udførelse.
 + Arbejdsministeriets bekendtgørelse nr. 43 af 22. januar 1981 om tekniske  

 hjælpemidlers indretning og anvendelse.
 + Arbejdsministeriets bekendtgørelse nr. 540 af 2. september 1982 om  

 stoffer og materialer.
 + Arbejdsministeriets bekendtgørelse nr. 414 af 8. juli 1988 om  

 sikkerhedsbestememlser for naturgasanlæg efter lov om arbejdsmiljø.
 + Opretholde bestemmelser om arbejdsstedets indretning.
 Efter arbejdsmiljølovens § 38 jfr. § 15 har arbejdsgiveren ansvar for, at  

 arbejdet planlægges, tilrettelægges og udføres således, at det er sikkerheds-  

 og sundhedsmæssigt fuldt forsvarligt.
Arbejdsministeren har jfr. § 40 bemyndigelse til at fastsætte regler om,  

 at der skal udarbejdes planer over arbejdsgange, arbejdsprocesser og metoder,  

 og at sådanne planer forelægges Arbejdstilsynet til udtalelse eller  

 godkendelse.
Bemyndigelsen til at fastsætte regler om godkendelse er  

 fortrinsvis tænkt anvendt på arbejder/arbejdsprocesser m.v., der rummer  

 betydelige risici.
 Baggrunden for bemyndigelsesbestemmelsen er ønsket om en høj prioritering  

 af den forebyggende indsats på planlægningsstadiet.
 Bemyndigelsen er udmøntet i Arbejdsministeriets bekendtgørelse nr. 323 af  

 7. juli 1983 om arbejdets udførelse.
4.2.2. Bekendtgørelse om arbejdets udførelse I denne bekendtgørelse stilles bl.a. krav om, at arbejdet i alle led skal  

 planlægges og tilrettelægges således, at det kan udføres sikkerheds- og  

 sundhedsmæssigt fuldt forsvarligt jfr. kapitel 2, og at arbejdsgiveren skal  

 sørge for:
 + at fare for brand, eksplosion, forgiftning og kvælning er effektivt  

 forebygget, samt at der er truffet effektive foranstaltninger for at hindre  

 udslip, lækage, udvikling af støv, røg, damp, lugt, gas m.v., jfr. § 13, nr.  

 2 og 3.
+ at arbejdsmiljøet til stadighed er sikkerhedsmæssigt fuldt forsvarligt.  

 Arbejdsgiveren skal således løbende sørge for at kontrollere, at dette er i  

 orden samt iværksætte nødvendige foranstaltninger (drifts- og  

 vedligeholdelsesprogram), jfr.§§ 13 og 20. Kontrollen af arbejdsmiljøet kan  

 indebære, at det er nødvendigt at indhente sagkyndig bistand samt foretage  

 målinger for at kontrollere, at arbejdsmiljøet er i orden jfr. § 18, nr. 2, + at de ansatte får nødvendig instruktion, uddannelse, træning og  

 information således, at arbejdet kan udføres fuldt forsvarligt, + at virksomheden gennemgås, og at der foretages en vurdering af de  

 sikkerhedsmæssige og sundhedsmæssige forhold, + at der føres effektiv tilsyn med, at arbejdet udføres sikkerheds- og  

 sundhedsmæssigt fuldt forsvarligt, herunder at forskrifter og planer  

 overholdes.
Tilsyn skal føres af personer, der har de fornødne forudsætninger  

 for at kunne varetage opgaven, jfr. § 19.
+ at udarbejde arbejdsforskrifter for reparation og vedligeholdelse i det  

 omfang, det er nødvendigt, for at arbejdet kan udføres fuldt forsvarligt,  

 jfr. § 19, stk. 1, nr. 1, + at inddrage sikkerhedsorganisationen i udarbejdelsen af planer jfr. §  

 23.
Godkendelse af nye virksomheder samt væsentlige ændringer I  

 bekendtgørelsen om arbejdets udførelse er der i kapitel 5 fastsat krav om, at  

 visse virksomheder jfr. bilag 1, skal indgive anmeldelse til Arbejdstilsynet  

 (den lokale kreds) til godkendelse af planer over nye arbejdsgange,  

 arbejdsprocesser og arbejdsmetoder, der kan indebære fare for sikkerhed og  

 sundhed.
Det samme gælder ved væsentlige ændringer i eksisterende  

 arbejdsgange, arbejdsprocesser og arbejdsmetoder.
 Godkendelsen skal foreligge forinden arbejde ved anlægget, virksomheden  

 m.v. påbegyndes.
Da anmeldelserne omfatter en lang række forskellige proces- og  

 anlægstyper, foreligger der ikke på forhånd kriterier for, hvornår det  

 anmeldte i arbejdsmiljøhenseende kan anses for sikkerheds- og sundhedsmæssigt  

 fuldt forsvarligt.
Arbejdstilsynet baserer bl.a. sin stillingetagen på de  

 anbefalinger, der er indeholdt i Betænkning nr. 1045 om betydelig risici:
Risikoanalyse med tilhørende konklusion og anbefalinger for mindre  

 komplicerede anlæg behøver ikke at være særligt omfattende.
Fastlæggelse af  

 omfanget heraf bør ske på et tidligt tidspunkt i samarbejde med  

 Arbejdstilsynet og miljømyndigheden, jfr. 3.3.
 Væsentlige ændringer i eksisterende anlæg behandles efter samme  

 retningslinier som anført ovenfor med den tilføjelse, at der foretages en  

 vurdering af, om det nye og det eksisterende anlæg påvirker hinanden  

 væsentligt i sikkerhedsmæssig henseende om nødvendigt foretages  

 risikoanalyse.
 Herudover vurderes om der bør tages skridt til forbedring af  

 sikkerhedsniveauet i lyset af den tekniske og sikkerhedsmæssige udvikling på  

 området.
Godkendelsens indhold m.v.
Arbejdstilsynets godkendelse kan  

 betinges af vilkår, og Arbejdstilsynet kan betinge sig besigtigelse af  

 arbejdsstedet med det omhandlede tekniske anlæg, før arbejdet påbegyndes.
 Godkendelsen kan gøres tidsbegrænset f.eks. i tilfælde, hvor  

 Arbejdstilsynet ikke fuldt ud kan overskue farligheden af nye  

 arbejdsprocesser m.m.
 Arbejdstilsynet kan tilbagekalde en godkendelse såfremt fastsatte vilkår  

 ikke overholdes, eller nye oplysninger, der har væsentligt betydning for  

 sikkerhed og sundhed gør det nødvendigt.
 Arbejdstilsynets godkendelse meddeles skriftligt til anmelderen.
4.2.3. Naturgasbekendtgørelse (naturgas) Naturgasanlæg er anmelde- og godkendelsespligtige efter kapitel 3 i  

 Arbejdsministeriets bekendtgørelse nr. 414/1988 om sikkerhedsbestemmelser for  

 naturgasanlæg efter lov om arbejdsmiljø, dels før anlæg etableres eller  

 ombygges og dels før de tages i brug.
 Anmeldelse efter denne bekendtgørelse sendes til Direktoratet for  

 Arbejdstilsynet.
 Hertil kommer at Arbejdstilsynet modtager kopi af anmeldelser fremsendt  

 til miljømyndighederne efter risikobekendtgørelsen, jfr. § 11, stk. 2.
4.2.4. Anmeldelse via miljømyndighederne Anmeldelse til miljømyndighederne i henhold til risikobekendtgørelsen  

 fritager for yderligere anmeldelse til Arbejdstilsynet, forudsat der er  

 anmeldt fornødne oplysninger jfr. bilag 2 i Arbejdsministeriets  

 bekendtgørelse om arbejdets udførelse nr. 323 ag 7. juni 1983.
 Anmeldelser vedr. eksisterende Virksomheder Anmeldelser modtaget  

 fra miljømyndighederne, jfr. § 11, stk. 2 i risikobekendtgørelsen vil i det  

 omfang de ikke er omfattet af § 21 i bekendtgørelse nr. 323/1983, f.eks.  

 eksisterende virksomheder, blive gennemgået af Arbejdstilsynet med henblik på  

 vurdering af om arbejdsmiljølovgivningen er opfyldt.
Arbejdstilsynet vil, på baggrund af den foretagne gennemgang og en  

 sikkerheds- og sundhedsmæssig helvurdering af disse anmeldelser meddele  

 virksomheden, om der skal træffes supplerende foranstaltninger til  

 forebyggelse af uheld eller begrænsning af følgerne heraf i form af  

 vejledende udtalelse og om nødvendigt påbud.
Sådanne foranstaltninger skal  

 træffes i samråd med andre involverede myndigheder jfr. afsnit 4 Gensidig  

 underretning.
4.3. Brandmyndigheden Brandmyndighedens behandling af anmeldelser, der henhører under  

 risikodirektivet, sker primært i henhold til brandloven, Justitsministeriets  

 lovbekendtgørelse nr. 365 af 28. juli 1983.
4.3.1. Lovgrundlag for behandlingen De i risikobekendtgørelsens bilag omfattede letantændelige stoffer,  

 eksplosive stoffer og meget reaktive stoffer, reguleres efter denne  

 lovgivning, samt de i medfør af § 40 udstedte bekendtgørelser og tilhørende  

 tekniske forskrifter.
 I risikobekendtgørelsens bilag 2 og 3 er følgende stoffer omfattet af  

 denne lovgivning:
 I det følgende gives en oversigt over denne lovgivning.
1. Klasse 1 Eksplosive stoffer og genstande Lovbekendtgørelse nr. 624 af 15.09.1986 angående sprængstoffer.
 Anordning nr. 666 af 1920 om opbevaring af krudtsorter og genstande, som  

 ændret ved bekendtgørelse af 13. april 1970.
 2. Klasse 2 Komprimerede, fordråbende eller under tryk  

 opløste luftarter.
 Justitsministeriets bekendtgørelse nr. 305 af 30. september 1944 om  

 opbevaring af transportable beholdere med sammetrykkede, fordråbede eller  

 under tryk opløste luftarter, som ændret ved bekendtgørelse nr. 48 af 21.  

 februar 1959 og bekendtgørelse nr. 275 af 30. maj 1965.
 Justitsministeriets bekendtgørelse nr. 160 af 26. april 1985 om F-gas  

 (flaskegas).
 3. Klasse 3 Brandfarlige væsker.
 Justitsministeriets bekendtgørelse nr. 161 af 26. april 1985 om  

 brandfarlige væsker.
 4. Klasse 4. Antændelige faste stoffer.
 Justitsministeriets bekendtgørelse nr. 74 af 15. marts 1944 om opbevaring  

 og transport af visse former for netrocellulose og -pasta.
 5. Klasse 5. Antændende (oxiderende stoffer).
 Justitsministeriets bekendtgørelse nr. 264 af 30. september 1953 om  

 transport, opbevaring, forhandling og anvendelse af klorarter som ændret ved  

 Justitsministeriets bekendtgørelse nr. 389 af 23. juli 1981.
 Justitsministeriets bekendtgørelse nr. 30 af 11. februar 1982 om transport  

 og opbevaring af ammoumnitratholdige gødninger med højt nitrogenindhold.
 De under klasse 2, klasse 3 og klasse 5 nævnte bekendtgørelser er udstedt  

 i henhold til brandloven, jfr. lovbekendtgørelse nr. 365 af 28.07.1983.
4.3.2. Behandlingen Behandlingen varetages normalt af den stedlige brandmyndighed i samarbejde  

 med Statens Brandinspektion i det omfang, det er nødvendigt eller krævet i  

 henhold til detailforskrifter (tekniske forskrifter).
 Statens Brandinspektion holdes løbende orienteret om de foreliggende  

 anmeldelser og koordinerer samarbejdet mellem brandmyndigheden og andre  

 overordnede myndigheder.
 Brandmyndigheden skal ved vurderingen af projektet tilse, at virksomheden  

 placeres, indrettes og benyttes på en sådan måde, at risikoen for, at brande  

 opstår, at brande breder sig, at personskade finder sted, og at store værdier  

 ødelægges, formindskes mest muligt, samt sikre, at der bliver forsvarlige  

 muligheder for brandvæsenets rednings- og slukningsarbjde.
 Dette anses normalt for tilgodeset, såfremt virksomheden indrettes i  

 overensstemmelse med de i afsnit 4.3.1. nævnte bekendtgørelse med tilhørende  

 tekniske forskrifter.
4.3.3. Godkendelsens form Godkendelse meddeles skriftligt af den stedlige brandmyndighed.  

 Godkendelserne kan være foreløbige, betingede, ubetingede eller midlertidige.
 Godkendelse sendes til anmelderen.
 En foreløbig godkendelse gives i tilfælde, hvor det endnu ikke er muligt  

 at overskue det endelige projekt, men hvor der på den anden side er  

 tilstrækkeligt grundlag for at give tilladelse til den videre projektering  

 eller igangsætning af byggearbejder.
En midlertidig godkendelse kan gives, hvor alle relevante oplysninger  

 foreligger, og hvor det på grundlag af en foreløbig bearbejdning af  

 materialet skønnes forsvarligt at sætte produktionen igang.
Anvendelse af  

 midlertidige godkendelser bør begrænses mest muligt.
Når sagen afsluttes, skal det af den afsluttende godkendelse fuldt ud  

 fremgå, hvad der er godkendt og på hvilke betingelser.
Med denne godkendelse  

 bortfalder alle tidligere givne tilladelser.
4.3.4. Godkendelsens indhold En godkendelse skal indeholde oplysninger om, hvilket materiale  

 godkendelsen hviler på, herunder selve anmeldelsen, yderligere oplysninger  

 fra virksomheden eller andre, prøvninger eller udtalelser fra særligt  

 sagkyndige, brandmyndighedens egen projektgennemgang, besigtigelser m.v.
 Det anføres, hvilke forhold der godkendes, og det præciseres, hvilke  

 betingelser, der herudover forudsættes opfyldt vedr. konstruktion,  

 fremstilling, afprøvning, ibrugtagning og drift.
4.3.5. Sagsbehandling Projektet gennemgås specielt med hensyn til, om de foranstaltninger, der  

 er beskrevet i de for anlægget/oplaget gældende detailforskrifter er opfyldt,  

 og om disse kan give en tilfredsstillende sikkerhed.
4.3.6. Godkendelseskriteriet Da godkendelsesordningen omfatter en lang række forskellige proces- og  

 anlægstyper, de gældende detailforskrifter (Tekniske forskrifter) ikke altid  

 anses for fyldestgørende, og det kan derfor være nødvendigt at anvende  

 udenlandske normer/retningslinier som vurderingsgrundlag.
 I sådanne tilfælde kan brandmyndigheden forelægge projektet for Statens  

 Brandinspektion til udtalelse.
4.3.7. Udvidelse/ændring af eksisterende anlæg Udvidelser eller væsentlige ændringer af anlæg eller oplag skal behandles  

 efter samme retningslinier som anført under 4.3.5. og kan såfremt det  

 sikkerhedsmæssigt har indflydelse på det allerede godkendte anlæg/oplag  

 udstrækkes til også at omfatte dette.
 Ved væsentlige ændringer menes bl.a. ændringer i procesforløb, anvendelse  

 af væsker med lavere flammepunkt, ændrede driftstemperaturer o.lign.
4.3.8. Klage over afgørelser Brand- eller beredskabskommissionens afgørelse efter brandlovens §§ 27-28  

 kan påklages til kommunalbestyrelsen.
 Kommunalbestyrelsens og politimesterens afgørelser kan påklages til  

 Justitsministeriet.
 Afgørelser truffet i medfør af brandlovens § 40 kan påklages til  

 Justitsministeriet.
 Brandinspektionens afgørelser kan påklages til Justitsministeriet.
4.3.9. Anmeldelse fra miljømyndigheden Brandmyndigheden modtager i henhold til Miljøministeriets  

 risikobekendtgørelse § 11, stk. 2, kopi af de anmeldelser, der modtages af  

 miljømyndighederne.
 Anmeldelserne skal, for så vidt angår virksomheder som er omfattet af  

 brandlovgivningen, gennemgås med henblik på en vurdering af, om de opfylder  

 brandlovgivningens bestemmelser.
 4.4. Direktivets bestemmelser om udarbejdelse af beredskabsplan og  

 orientering af omboende.
4.4.1. Retsplejeloven I henhold til retsplejelovens §§ 108 og 114 påhviler det politimestrene (i  

 København politidirektøren) som den lokalt ansvarlige for politiets arbejde  

 at drage omsorg for, at der i den enkelte politikreds finder en planlægning  

 sted til imødegåelse af truende eller indtrådte fredstidskatastrofer af  

 enhver art.
Planlægningen af den bredskabsmæssige indsats i tilfælde af  

 katastrofesituationer tager bl.a. sigte på at tilrettelægge og samordne de  

 forskellige berørte myndigheders opgaver.
Spørgsmålet om underretning af  

 befolkningen i tilfælde af krise- eller katastrofesituationer indgår desuden  

 som et væsentligt element i planlægningen.
4.4.2. Aktindsigt i beredskabsplaner Politiets generelle beredskabsplaner er, når de foreligger i færdig form,  

 i medfør af offentlighedslovens regler som udgangspunkt undergivet  

 aktindsigt, og befolkningen har derfor normalt mulighed for at gøre sig  

 bekendt med indholdet af politiets beredskabsplaner.
Efter offentlighedslovens § 12, stk. 1, nr. 1, omfatter retten til  

 aktindsigt dog ikke oplysninger om enkeltpersoners private, berunder  

 økonomiske forhold.
Efter lovens § 12, stk. 1, nr. 2, omfatter retten til  

 aktindsigt heller ikke oplysninger om tekniske indretninger eller  

 fremgangsmåder eller om drifts- eller forretningsforhold eller lignende,  

 såfremt det er af væsentlig betydning for den person eller virksomhed,  

 oplysningerne angår, at begæringen om aktindsigt ikke imødekommes.
 Adgangen til aktindsigt i en generel beredskabsplan vil endvidere være  

 begrænset bl.a. efter lovens § 13, stk.1, nr. 1 og 6, i det omfang, det er  

 nødvendigt til beskyttelse af væsentlige hensyn til statens sikkerhed eller  

 rigets forsvar eller til beskyttelse af væsentlig hensyn til private og  

 offentlige interesser, hvor hemmeligholdelse efter forholdets særlige  

 karakter er påkrævet.
Beredskabsplaner for bestemte virksomheder vil i det omfang planerne ikke  

 er videregivet til andre være omfattet af offentlighedslovens § 7 om interne  

 arbejdsdokumenter, der er undtaget fra retten til aktindsigt.
Efter  

 offentlighedslovens § 11, stk. 1, skal der dog gives meddelelse om faktiske  

 oplysninger i sådanne interne dokumenter, hvis de er af væsentlig betydning  

 for sagsforholdet, og oplysningerne ikke er undtaget fra aktindsigt efter  

 andre bestemmelser.
 Adgangen til aktindsigt i beredskabsplaner for bestemte virksomheder vil  

 være begrænset af bestemmelser i offentlighedslovens §§ 12-13, herunder § 12,  

 stk, 1, nr. 2, der vedrører oplysninger om tekniske indretninger eller om  

 fremgangsmåder eller om drifts- eller forretningsforhold eller lignende, og §  

 13, stk. 1, nr. 6, hvorefter retten til aktindsigt kan begrænses i det  

 omfang, det er nødvendigt til beskyttelse af væsentlige hensyn til private og  

 offentlige interesser, hvor hemmeligholdelse efter forholdets særlige  

 karakter er påkrævet.
 Politimesteren må således ved afgørelsen af spørgsmålet om aktindsigt i  

 beredskabsplaner vurdere, hvilke dele af planen der i medfør af - typisk en  

 eller flere af de nævnte undtagelsesbestemmelser i offentlighedsloven i givet  

 fald er undtaget fra aktindsigt.
5. Tilsyn med risikobetonede virksomheder Tilsynet med risikobetonede virksomheder bør i videst muligt omfang ske  

 ved et samarbejde mellem miljømyndigheden, brandmyndigheden og  

 arbejdstilsynets lokale kreds således, at der opnås en hensigtsmæssig  

 arbejdsfordeling og dobbeltarbejde undgås.
 Oplysninger indhentet i forbindelse med tilsynet med risikobetonede  

 aktiviteter efter risikobekendtgørelsens § 13, stk. 2, skal videregives til  

 Politiet.
 Generelt bør tilsynet hos disse virksomheder gennemføres hyppigere end hos  

 andre virksomheder.
Besigtigelse flere gange årlig Anmeldelsespligtige aktiviteter bør således besigtiges oftere end normalt  

 - i alt fald indtil det tidspunkt, hvor risikoforholdene er blevet vurderet,  

 og myndigheden har taget stilling til risikoforholdene og det er konstateret,  

 at evt. risikobegrænsende foranstaltninger er etableret.
Men også på andre risikobetonede virksomheder end de anmeldelsespligtige  

 kan der være grund til et intensivt tilsyn.
Det vil f.eks. være tilfældet,  

 indtil det er dokumenteret, at en virksomhed opfylder den almindelige pligt  

 til agtpågivenhed.
 Tilsyn bør gennemføres på grundlag af en forud fastlagt plan udarbejdet på  

 grundlag af de oplysninger, der er indeholdt i den foreliggende anmeldelse.
 Hvor et tilsyn har til formål at vurdere virksomhedens nødplaner og de af  

 myndighederne udarbejdede beredskabsplaner som helhed, bør alle de  

 involverede være repræsenterede ved besigtigelsen.
5.1. Underretningspligt og tilsyn ved uheld Hvem skal alarmeres Ved større uheld på risikobetonede virksomheder er det først og fremmest  

 politi og brandmyndighed, der skal alarmeres.
Dernæst skal miljømyndigheden  

 og arbejdstilsynet underrettes.
Dette følger af Arbejdsministeriets  

 ikraftholdelsesbekendtgørelse og af såvel miljøbeskyttelseslovens § 53 som  

 risikobekendtgørelsens § 14. Efter begge bestemmelser skal underretning ske  

 straks.
Dette kræver, at virksomheden sikrer sig klarhed over, til hvem denne  

 underretning skal gives også udenfor myndighedernes normale arbejdstid.
 Det fremgår af risikobekendtgørelsens § 14, hvilke oplysninger  

 miljømyndigheden skal have fra virksomheden.
 Virksomheden skal orientere miljømyndigheden om, i hvilket anlæg uheldet  

 har fundet sted, herunder specielt hvilket uheld der er tale om, og hvilke  

 konsekvenser det har eller ventes at få.
 Så snart virksomheden har overblik over uheldets omfang og skadevirkning,  

 skal man orientere tilsynsmyndighederne om uheldets følger for mennesker og  

 miljø.
 Der skal endvidere oplyses om de overvejelser, man har gjort for at  

 afhjælpe uheldets virkninger på kort og langt sigt.
Større uheld Ved større uheld vil det ofte være nødvendigt for virksomheden at indhente  

 teknisk ekspertise, evt. også fra udlandet, for at få den bedste tekniske  

 vejledning.
Indsatsen ved uheld er nærmere beskrevet i Appendix 1.
Kontakt mellem myndigheder Myndighederne bør så hurtigt som muligt efter meddelelsen om at større  

 uheld tage kontakt med hverandre med henblik på en hurtig fælles behandling  

 af det foreliggende uheld.
Rådgiver Miljømyndighederne og Arbejdstilsynets opgave i den første fase efter et  

 større uheld er alene at være rådgiver for politi og brandmyndighed, idet  

 disse myndigheder har ansvaret i uheldssituationen.
Besigtigelse på stedet Mydighederne bør i samarbejde besigtige forholdene og vurdere uheldets  

 omfang og årsag, herunder bl.a. om uheldet kan have haft sikkerhedsmæssig  

 indflydelse på nærliggende risikobetonede aktiviteter.
 I så fald bør der nedlægges forbud mod fortsat drift af disse, indtil det  

 kan dokumenteres, at uheldet ikke har øget risikoen på disse anlæg ud over et  

 acceptabelt niveau.
 Ved tilsynet skal myndighederne tillige vurdere, om foreliggende  

 oplysninger om de involverede stoffer er tilstrækkelige, eller om der bør  

 indhentes yderligere oplysninger.
Hvis uheldet har medført vand- eller jordforurening, skal miljømyndigheden  

 foranledige, at der udtages prøver og lade disse analysere med henblik på en  

 fastlæggelse af forureningens omfang.
Herefter skal der straks træffes  

 foranstaltninger mod, at forureningen breder sig, f.eks. mod at en  

 jordforurening resulterer i en grundvandsforurening og såfremt dette er sket,  

 da straks at stoppe en evt. forurenet boring.
5.2. Forebyggelse af gentagelse af uheld Såfremt et større uheld skyldes utilstrækkelige sikkerhedsmæssige forhold  

 på et anlæg, må disse forhold ændres, før den pågældende aktivitet igen kan  

 tages i brug.
 De foranstaltninger, der skal udføres på anlægget og/eller i driften, bør  

 aftales i samarbejde mellem virksomheden, virksomhedens tekniske rådgiver og  

 relevante myndigheder.
 Når der er opnået enighed om de yderligere risikobegrænsende  

 foranstaltninger, skal virksomheden gennemføre disse samt revidere den evt.  

 rapport om forholdsregler i henhold til § 4, før aktiviteten ige kan tages i  

 brug.
5.3. Rapportering til Miljøstyrelsen Efter et større uheld skal der udarbejdes en endelig rapport om uheldets  

 årsag og omfang, jfr. risikobekendtgørelsens § 14, stk. 3.
 Den endelige rapport skal mindst indeholde de oplysninger, som er anført i  

 risikobekendtgørelsens bilag 6, og som Miljøstyrelsen er pålagt at videregive  

 til EF-kommissionen.
 Formålet med denne rapport til Kommissionen er at udbygge viden om risiko  

 ved industrielle aktiviteter inden for medlemsstaterne og at gøre en  

 erfaringsudveksling muligt.
 Rapporten udarbejdes af de berørte myndigheder i samarbejde.
 Kommissionen og dens tjenestemænd og øvrige ansatte har tavshedspligt med  

 hensyn til de oplysninger, der indsamles i denne forbindelse.
Appendix 1 Indsats ved uheld Beredskabet er opbygget i 3 trin, således at det fleksibelt er muligt at  

 indsætte det/de nødvendige beredskabstrin, alt efter ulykkens omfang.
 Beredskabet må være i besiddelse af materiel, der kan løse den primære  

 opgave at standse udstrømningen af farlige stoffer, forhindre videre  

 udbredelse samt opsamle og neutralisere allerede udstrømmet stof.
Trin 1 Trin 1 findes på alle landets brandstationer (kommunale, frivillige,  

 Falck). Ved uheld med farlige stoffer tilkaldes brandvæsenet via  

 alarmeringscentralen (0-0-0), der afsender indsatspersonale fra den  

 brandstation, i hvis distrikt uheldet er sket.
Normaludrykningen til et uheld  

 med farlige stoffer består af vagthavende indsatsleder samt en  

 automobilsprøjte, bemandet med en holdleder og 5 mand.
Automobilsprøjten  

 medfører, ud over det normale brandmæssige udstyr, det såkaldte trin 1  

 materiel, der omfatter materiale til tætning af mindre lækager, udstyr til  

 afdækning af kloakriste samt beholdere m.v. til opsamling af mindre mængder  

 spild.
Der medføres trykluftapparater til alt personel og endvidere lette  

 beskyttelsesdragter og gummistøvler.
 I praksis løses langt de fleste opgaver i forbindelse med uheld med  

 farlige stoffer ved indsats af trin 1. Ved mere omfattende uheld vil  

 førsteudrykningen sørge for, at ingen mennesker kommer til skade som følge af  

 uheldet, og herefter søge at begrænse skadens udbredelse.
Trin 2 Trin 2 findes på ca. 50 af landets stationer (brandstationer,  

 Falck-stationer og CF-korpskaserner). Trin 2 indeholder de samme typer  

 materiel som trin 1, men i større omfang.
Desuden medføres bl.a. pumpeudstyr  

 til oppumpning af spild samt afspærrings- og afmærkningsmateriel.
Til brug  

 ved indsats mod meget giftige eller ætsende stoffer findes et antal  

 kemikaliedragter.
Trin 2 tilkaldes af indsatslederen, såfremt han skønner, at opgaven ikke  

 kan løses af trin 1. Hvis det af meldingen fremgår, at der er tale om et mere  

 omfattende uheld, kan indsatslederen beslutte at medtage trin 2 allerede i  

 førsteudrykningen.
Trin 2 vil normalt rykke ud med en mandskabsstyrke på 1  

 holdleder og 5 mand.
Materiellet findes i et specielt køretøj, i nogle  

 tilfælde dog som påhængsvogn.
Materiellet til trin 1 og 2 er fastlagt i materiellister, der udsendes af  

 Statens Brandinspektion.
Disse lister er sidst revideret i 1983.
Trin 3 Trin 3 findes på civilforsvarskorpsets 6 kaserner i Hillerød, Næstved,  

 Thisted, Herning, Haderslev samt på Bornholm.
Disse kaserner opretholder et  

 permanent udrykningsberedskab med døgnvagt.
Materiellet omfatter bl.a.  

 mekanisk opsamlingsudstyr, flydespærringer, absorberingsmidler, kemikalie- og  

 gasdragter m.m.
Bemandingen udgør 2 befalingsmænd og 14 menige.
Såfremt det  

 er nødvendigt, suppleres med yderligere mandskab fra kasernen.
Trin 3 indsættes ved meget omfattende uheld, specielt hvor der er behov  

 for en meget langvarig eller en meget mandskabskrævende indsats, som f.eks.  

 ved en omfattende olieforurening af en kyststrækning.
I kraft af  

 specialudstyr i form af svære kemikaliedragter og gassporeudstyr m.v. kan  

 trin 3 endvidere indsættes ved uheld med meget giftige eller stærkt ætsende  

 væsker eller luftarter.
Materiellet til trin 3 indkøbes af Civilforsvarsstyrelsen.
Opbygningen af  

 trin 3 er i det væsentlige sket ud fra erfaringer fra større uheld.
 Tilkaldelsen af trin 3 sker ved indsatsledernes foranstaltning.
I henhold til § 8 i »Instruks for brandinspektører i kommuner med  

 brand - eller beredskabskommission« har den kommunale brandinspektør  

 ledelsen af den tekniske indsats på skadestedet.
Dette gælder også kommuner  

 uden eget udrykningskorps.
Brandinspektøren udøver sin kommando gennem  

 holdlederne for de fremmødte styrker.
 Politiet har den koordinerende ledelse ved større uheld og har derudover  

 ansvaret for de egentlige politimæssige opgaver på skadestedet ved alle  

 uheld.
 En skematisk fremstilling af ledelsesforholdene, der er optaget som bilag  

 til instruksen er gengivet nedenfor.
 Enhver instans, der er repræsenteret på uheldsstedet, har ansvaret for, at  

 der på den pågældendes område er det nødvendige beredskab.
 I henhold til Miljøstyrelsens vejledning er indsatsen først afsluttet, når  

 det er konstateret, at enhver sundheds- og forureningsfare på og omkring  

 uheldsstedet samt på fjernere miljøer er standset effektivt, og det  

 forurenende stof og øvrige inficerede materialer er effektivt opsamlet eller  

 fjernet.
 Det skal her bemærkes, at det er de kommunale myndigheder, der har  

 ansvaret for, at der træffes alle påkrævede foranstaltninger til oprydning.
 Bilag til instruks for brandinspektører i kommuner med brand- eller  

 beredskabskommission:
Appendix 2 Udarbejdelse af risikoanalyse 1. Indholdsfortegnelse 1. Indledning Dette bilag beskriver elementerne i en risikoanalyse, som er en  

 systematisk analyse af årsager til og konsekvenser af fejl i et anlæg samt  

 konsekvenserne af samspillet mellem disse.
Risikoanalysen kan anvendes med henblik på forbedring af  

 sikkerhedsforholdene på et anlæg.
Ligeledes vil analysen kunne anvendes ved  

 anmeldelsen efter risikobekendtgørelsens § 6.
 En sikkerhedsvurdering omfatter:
- samlet vurdering af risici ved anlægget - konsekvenser for personalet - konsekvenser for omgivelserne - rekommendationer vedrørende ændringer i - anlægsudformning - drift - test og vedligehold På baggrund af en udført risikoanalyse vil det være muligt at vurdere  

 risici ved anlægget evt. foreslå visse risikobegrænsende foranstaltninger og  

 give nødvendige oplysninger for udarbejdelse af beredskabsforanstaltninger,  

 hvis dette skønnes nødvendigt.
2. Oversigt En risikoanalyse er en systematisk gennemgang af et anlæg med henblik på  

 at identificere uønskede hændelser og disses mulige årsager og konsekvenser.  

 Der beskrives såvel enkelte fejl, kombinationer af fejl, som sekvenser af  

 hændelser, der kan medføre uheld.
Risikoanalysen har til formål, dels at give en beskrivelse af risici  

 tilknyttet et givet anlæg, dels at danne baggrund for at kunne foreslå  

 ændringer i design eller procedurer, der kan begrænse risici.
Begrænsningerne  

 kan ske enten ved begrænsning af konsekvenserne af en uønsket hændelse eller  

 ved begrænsning af den hyppighed, hvormed hændelsen kan indtræffe.
Detaljeringsniveauer Risikoanalysen kan udføres på mange detaljeringsniveauer.
I nogle tilfælde  

 vil en simpel overordnet gennemgang af risici kunne vise, at  

 sandsynlighederne for de uønskede hændelser er så lave eller konsekvenserne  

 af hændelserne så ubetydelige, at et større uheld ikke kan forekomme.
Er der allerede udarbejdet en analyse for et identisk anlæg, kan der  

 henvises til en sådan.
Det skal her godtgøres, at anlæggene er identiske,  

 eller hvad der er langt mere sandsynligt, at de ændringer, der findes mellem  

 anlæggene, ikke vil føre til væsentligt ændrede risici.
Dette må bero på en  

 systematisk vurdering af ændringerne og måderne, hvorpå disse kan have  

 betydning for forskellige uheldsforløb.
Efter analyse af risici ved selve  

 anlægget skal det vurderes, i hvilket omfang det givne anlægs placering har  

 betydning, og såvel personaleforhold som arbejdsprocedurer tages med i  

 betragtning.
 På andre anlæg vil omfattende og detaljerede analyser være nødvendige for  

 at kunne få en fyldestgørende dokumentation af risici.
Nødvenige oplysninger I alle tilfælde vil analysen gå gennem nedenstående punkter:
- anlægsbeskrivelse, herunder - topografi - anlægsdokumentation - driftsforhold og procedurer - sikkerhedsforhold - de anvendte metoder, data og øvrige kilder - identifikation af mulige risici - fejlanalyse (kvalitativ analyse), herunder - identifikation af fejl - hændelsessekvenser - konsekvensberegninger - sandsynlighedsvurderinger Disse punkter er nærmere behandlet i dette Appendix, afsnittene 3-8.
Igen skal det præciseres, at detaljeringsgraden af analyserne under de  

 enkelte punkter er meget forskellige fra anlæg til anlæg.
I simple tilfælde  

 vil det være tilstrækkeligt med en konstatering af, at det givne anlæg ikke  

 frembyder interessante aspekter af analyser.
I andre tilfælde vil en  

 detaljeret analyse med anvendelse af en systematisk metode være nødvendig.
 Anlægsdokumentation og identifikation af risici på overordnet niveau skal  

 dog i alle tilfælde være behandlet.
For hver del af en analyse er nedenfor i afsnit 3-8 beskrevet en  

 systematisk metode, der med fordel kan anvendes i de tilfælde, hvor en mere  

 detaljeret analyse er påkrævet.
Metoderne kan anvendes med brug af tabeller,  

 skemaer og illustrationer, men i visse situationer kan metoderne også  

 anvendes, og resultaterne nedskrives på en mere kompakt, men ufuldstændig  

 form.
Det har den fordel, at arbejdet bliver mindre omfattende, men  

 dokumentationen bliver hermed også mindre fuldstændig.
3. Anlægsbeskrivelse For at kunne udføre en risikoanalyse må en anlægsbeskrivelse omfatte:
- topografi - anlægsdokumentation - beskrivelse af driftsforhold og procedurer - beskrivelse af sikkerhedsforhold Topografi En oversigtsplan skal angive placering, udformning og dimensioner af  

 anlæggets enkelte dele samt placeringen i forhold til omgivelserne.
Her er  

 det specielt vigtigt at kende placering og afstande i forhold til nærliggende  

 virksomheder og særlige bygninger, såsom skoler, børnehaver, hospitaler,  

 plejehjem, veje, jernbaner o.lign.
Anlægsdokumentation Dokumentation for anlægget bør omfatte - et procesdiagram og en procesbeskrivelse - en liste med komponentspecifikationer - beskrivelse af forsyningssystemer (elforsyning, vandforsyning,  

 luftforsyning o.lign.) - beskrivelse af kontrolsystemer Det skal herefter være muligt at skaffe sig en detaljeret viden om de  

 processer, der foregår i hver enkelt del af anlægget, hvorledes sammenhængen  

 er med andre dele af anlægget, samt hvordan de enkelte dele af anlægget er  

 bygget op og styret.
Beskrivelse af driftsforhold og procedurer Det er vigtigt at redegøre for driften af anlægget.
Betingelserne for  

 normal drift, såvel som procedurer ved unormal drift skal klarlægges.
 Procedurer for betjening af anlægget såvel under opstart som under drift,  

 vedligeholdelse, test og reparation skal klarlægges.
Beskrivelse af sikkerhedsforhold Det skal klargøres, hvilke særlige sikkerhedsforanstaltninger, der er  

 truffet i form af:
- særligt anlægsdesign, normer og standards - styrings- og overvågningssystemer - operatørovervågning - organisation og procedurer ved sikkerhedsmæssige forhold Af dette fremgår, hvilket sikkerhedsforanstaltninger, der forefindes, og  

 efter hvilke regler disse bringes i anvendelse.
4. De anvendte metoder, data og øvrige kilder De anvendte analysemetoder beskrives og evt. begrundes.
 Der skal ligeledes redegøres for de anvendte data og om de evt.  

 korrektioner, der er foretaget herfra som følge af særlige forhold på det  

 analyserede anlæg.
 Såfremt virksomheden ud fra driftserfaringer har egne data bør disse indgå  

 i analysen ligesom øvrige tilgængelige kilder, som virksomheden er i  

 besiddelse af, bør indgå med reference henvisning.
5. Identifikation af mulige risici De mulige risici, der er forbundet med et anlæg, kan inddeles i tre  

 klasser:
- eksplosion - brand - udslip af giftigt materiale (via luft eller vand) Dog kan disse være kombineret, således at et udslip af giftigt materiale  

 efterfølger en eksplosion eller en brand.
Anlægget opdeles i Anlægget opdeles nu i funktionsmæssige dele:
- procesanlæg - lager for færdigprodukter - lager for stoffer til produktion - tappeanlæg - forsyningsanlæg - serviceanlæg - transport For hver anlægsdel vurderes, om der kan forekomme uønskede hændelser i en  

 af tre ovennævnte klasser.
Det vurderes, evt. ved hjælp af beregninger, om en  

 sådan hændelse kan føre til et større uheld.
Hvis det kan dokumenteres, at ingen uønskede hændelser kan indtræffe,  

 eller at en uønsket hændelse ikke kan medføre større uheld, kan den  

 analyserede anlægsdel lades ude af betragtning.
For de hændelser, hvor en  

 påvirkning af omgivelserne ikke kan udelukkes, kræves udført en nærmere  

 analyse.
Det skal ligeledes vurderes, om en uønsket hændelse, der ikke umiddelbart  

 kan medføre et større uheld, kan føre til en uønsket hændelse i en anden  

 anlægsdel.
Her tænkes f.eks. på en brand i en servicebygning, hvor branden  

 kan brede sig til nærliggende procesanlæg eller lageranlæg og her give  

 anledning til brand, eksplosion eller udslip af giftigt materiale.
Til støtte for en gennemgang af anlægget kan erfaringer fra dette samt fra  

 tilsvarende anlæg anvendes.
Det skal dog understreges, at sådanne erfaringer  

 skal suppleres med mere systematiske overvejelser for at sikre, at de mindre  

 indlysende hændelser også medinddrages i vurderingerne.
Typer af hændelser De typer af hændelser, der skal vurderes er.
- fejl i procesanlægget - fejl i forsyningsanlægget - fejl i styrings- og overvågningssystemet, f.eks. set-point fejl - fejl i betjening af anlægget - fejl ved reparation - uønskede kemiske reaktioner - forkerte tilførte stoffer (herunder urenheder) - forkert blandingsforhold - forkerte tryk- eller temperaturforhold - klimapåvirkninger - andre udefra kommende påvirkninger Konsekvenser de konsekvenser, der skal vurderes, er:
- eksplosion - trykbølger - sprængstykker - brand - temperatur - strålingsvarme - brandudbredelse og -varighed - giftudslip - udslips- og spredningshastigheder - spredningsform, udbredelse og koncentration.
Konklusion På baggrund af disse vurderinger kan det konkluderes, om A.
Ingen hændelse vil kunne medføre et større uheld, hvorfor  

 risikovurderingen kan afsluttes.
B.
Der findes hændelser, der kan medføre større uheld, hvorfor en nærmer  

 analyse er nødvendig.
I denne del udføres analysen, uden at gå i detaljer.
Man vurderer således  

 kun funktionsmæssige fejl i anlægget, f.eks. svigt af kølevand.
Det vurderes  

 ikke, hvilke fejl der fører til svigt af kølevand, men blot om svigt af  

 kølevand kan føre til så voldsom en temperaturstigning, at brand eller  

 eksplosion kan forekomme.
 Denne del af analysen er således ikke fyldestgørende, men anvendes for at  

 identificere mulige risici samt give en oversigt over, hvilke risici og  

 hvilke anlægsdele, der især har interesse ved det givne anlæg.
6. Fejlanalyse (Kvalitativ analyse) Fejlanalysen omfatter En fejlanalyse eller en kvalitativ analyse af et anlæg eller en anlægsdel  

 omfatter:
 1. Analyse af processer og procesanlægget i normal  

 drift.
2. Identifikation af mulige fejl 3. Analyse af sekvenser af hændelser eller fejl, der  

 fører til en given uønsket hændelse.
 4. Analyse af kombinationer af fejl.
 5. Opstilling af lister over samtlige kombinationer af  

 fejl eller hændelser, der fører til en given uønsket hændelse.
 Identifikationen af, på hvilke måder fejl (komponent fejlmåder,  

 menneskelige handlinger o.s.v.) kan forekomme, er en grundliggende del af  

 enhver analyse.
Flere metoder, såvel manuelle som automatiserende, er tilgængelige som en  

 hjælp i denne del af analyse.
Udvælgelsen af en metode skal ske med  

 hensyntagen til de specifikke forhold for det enkelte anlæg.
Ofte vil en  

 kombination af metoder være nødvendig for at opnå en bedre dækkende analyse,  

 idet ingen metode kan garantere fuldstændighed i resultaterne.
 Den bedste sikring for en dækkende analyse er:
- anvendelse af en kombination af metoder, - god dokumentation - uafhængig kontrol og revision Det anbefales, at HAZOP anvendes i den indledende fase, hvor risici på  

 overordnet niveau identificeres.
Herefter kan f.eks.
FMEA-metoden anvendes  

 for udvalgte anlægsdele i en mere detaljeret analyse.
Disse to metoder er  

 beskrevet nedenfor.
Fejlmåde og -effektanalyse Fejlmåde og -effektanalyse (FMEA) anvendes i en analyse, enten ved  

 anvendelse af standardskemaer (tabel 1) eller gennem indhentede erfaringer.
 Princippet i metoden er at undersøge enhver komponent i systemet og stille  

 spørgsmålene:
a.
På hvilke måder kan denne komponent fejle/fejlfunktionere? b.
Hvad vil der ske i tilfælde af hver enkelt fejl/fejlfunktion? Som en hjælp både i selve analysen og for dokumentation kan resultaterne  

 nedskrives på standardskemaer.
Denne formelle og systematiske metode er  

 yderst anbefalelsesværdig.
Man gennemgår de fejlmåder, der findes for hver komponent.
I tabel 1 ses:
- ventil åbner ikke - ventil lukker ikke - mekanisk fejl i ventil - ekstern lækage For hver fejlmåde beskrives nu hvilken effekt denne har for den betragtede  

 anlægsdel og evt. på andre dele, samt hvilke årsager, der findes for denne  

 fejlmåde.
Endelig er det vigtigt at notere sig, hvordan fejlmåden kan  

 opdages, og om der er mulighed for at gribe ind og rette fejlen.
 I den sidste kolonne noteres, om denne fejlmåde direkte skal indgå i den  

 videre analyse, om den skal udelades eller, om der kræves særlige analyser.
Efterhånden som analysen skrider frem - komponent for komponent - dannes  

 en systematisk dokumentation, hvor de væsentlige fejlmåder for komponenterne  

 er beskrevet.
Ligeledes er det muligt på et senere tidspunkt at redegøre for,  

 hvorfor en given fejlmåde ikke er medtaget i analysen.
 Tabel 1.
Se reference 1 og 2 Eksempel på anvendelse af fejlmåde og -effektanalyse skema Hazards and Operability and Operability Study (HAZOP) »Hazards and Operabilityl Study« (HAZOP) har været anvendt i  

 længere tid ved analyse af systemer indenfor kemisk industri.
 Som ved fejlmåde og -effektanalysen behandles hver komponent separat og  

 systematisk, men i stedet for at behandle fejl ved komponenten anvendes en  

 systematisk søgeprocedure til at identificere afvigelser i hver  

 procesvariabel (tryk, flow, temperatur, koncentration o.s.v.). Også her kan  

 med fordel anvendes standardskemaer (tabel 2). Afvigelserne nedskrives ved at  

 anvende et årsags-konsekvens-skema.
 Ved at sammenkoble disse skemaer under anvendelse af handlingsskema for  

 områder, der skal yderligere studeres, sikres en detaljeret og systematisk  

 dokumentation.
I tabel 2 er vist et eksempel.
For hver beholder (kar, tank, tryktank,  

 rørstrækning) vurderes mulige ændringer i de vigtigste variabler (se tabel  

 3). Den tilsvarende årsag og konsekvens noteres.
Endelig vurderes, om der  

 skal iværksættes handlinger, yderligere analyser, eller om ændringen er  

 irrelevant i denne forbindelse.
 I Tabel 2 er vist et eksempel på en afledt handling, hvor det er besluttet  

 nærmere at studere, om temperaturen kan øges til et punkt, hvor eksplosion  

 kan indtræffe.
 Tabel 3.
HAZOP checkliste.
Denne kan udbygges med årsagskategorier anlægstilstand  

 og forsyningskilder efter behov.
 Se reference 3 og 4.
Hændelsessekvenser Hændelsessekvenser beskriver, hvordan anlæggets tilstand ændres,  

 efterhånden som en række hændelser eller fejl indtræffer.
En enkelt og  

 direkte metode, der kan beskrive en hændelsessekvens, er hændelsestræmetoden.
Tabel 4 viser et eksempel på et hændelsestræ. Eksemplet viser tab af  

 køling som følge af tab af strømforsyningen.
Her skulle en lokal  

 dieselgenerator starte automatisk ved strømsvigt.
Hvis dette ikke sker, har  

 operatøren mulighed for manuelt at starte dieselgeneratoren.
Hvis ingen af  

 disse forsøg lykkes indenfor 10 minutter, regnes kølingen for tabt, og  

 overophedning i procesanlægget må herefter analyseres.
 De overskrifter, der kan stå i hændelsestræet, omfatter:
- anlægstilstande - fejl i enkelte komponenter - operatørindgreb.
Først vurderes den sekvens, hvor alt fungerer, d.v.s. der svares ja ved  

 hver forgrening i træet.
Herefter opbygges træet systematisk, idet der svares  

 nej på første forgrening fra venstre, medens alle øvrige hændelser forløber  

 normalt.
Konsekvensen af den fremkomne hændelse analyseres, og proceduren  

 fortsættes.
 Tabel 4.
 Eksempel på et hændelsestræ.
Visse sekvenser vil være irrelevante.
Disse mærkes med A, og videre  

 forgrening standses.
I eksemplet i tabel 4 er det irrelevant at studere den  

 sekvens, hvor strømforsyningen genetableres efter 2 min., når  

 dieselgeneratoren allerede er startet automatisk.
Andre sekvenser er umulige. disse mærkes med B, og videre forgrening  

 standses.
I eksplet i tabel 4 er det umuligt, at strømforsyningen  

 genetableres efter 10 min., når det allerede er sket efter 2 min.
 Ofte vil man udelade forgreningerne mærket A og B af hændelsestræet for  

 overskuelighedens skyld.
Ud fra hændelsestræet ses, hvilke sekvenser der fører til en uønsket  

 tilstand.
I eksemplet i tabel 4 er der en sekvens, der fører til tab af  

 køling.
I princippet kan denne metode anvendes til at beskrive alle sekvenser af  

 hændelser eller fejl, der er identificeret.
Herved vil hændelsestræet få et  

 omfang, der er uoverskueligt og besværligt at arbejde med.
Derfor anvendes  

 denne metode ofte sammen med fejltræsmetoden, der kan anvendes ved  

 beskrivelser af kombinationer af fejl i en given anlægsdel.
I eksemplet i  

 tabel 4 kunne man forestille sig at ville analysere automatisk start af  

 nøddiesel i nærmere detalje og her anvende fejltræsmetoden.
 Se reference 1.
Kombinationer af fejl I anlæg med højt sikkerhedsniveau vi der oftest skulle ske mere end en  

 fejl, før anlægget kommer i en uønsket tilstand, der indebærer mulig risiko.
De fejl, der er identificeret, skal derfor sammenstilles, således at de  

 beskriver de måder, anlægget kan fejle på.
Den mest anvendte metode til at  

 beskrive kombinationer af fejl på, er fejltræsmetoden, der især med fordel  

 kan anvendes ved analyse af kontrol- og styresystemer.
 Fejltræsmetoden anvendes til beskrivelse af, hvilke fejl eller især  

 kombinationer af fejl, der kan føre til en given uønsket hændelse.
 Tabel 5 viser et eksempel på et fejltræ, hvor mulige årsager til udebliven  

 automatisk start af et dieselgeneratoranlæg er analyseret (jfr. eksemplet i  

 tabel 4).
Symboler Der anvendes specielle symboler, der er vist i tabel 6. Som det fremgår af  

 tabel 5, beskrives årsagerne til en given hændelse eller fejl, som  

 kombinationer af andre fejl.
Disse vil være sammenstillet ved »OG -  

 PORTE«, der beskriver nøvendigheden af, at to eller flere fejl optræder  

 samtidig, eller ved »ELLER - PORTE«, der beskriver de alternative  

 muligheder for fejl, der hver for sig fører til hændelsen.
Denne proces  

 standses, når man har udviklet træets grene til ene basishændelser.
Hvor  

 detaljeret denne analyse skal være, afhænger af formålet med analysen samt  

 ofte også af de erfaringsdata, der forefindes, idet en fejltræsanalyse ofte  

 udføres med en sandsynlighedsvurdering for øje (se også kapitel 7).
I eksemplet i tabel 5 ses, at udebleven start af dieselgeneratoren skyldes  

 enten manglende startsignal eller fejl i dieselgeneratoren.
Hver af disse  

 undersøges nu separat.
Herved bliver proceduren meget simpel, idet kun en  

 enkelt hændelsesårsag søges i hvert trin.
Dette muliggør anvendelse af  

 resultaterne fra identifikationen ved hjælp af HAZOP eller FMEA.
 Tabel 5. Eksempel på fejltræ.
Tabel 6. Liste over de almindelige fejltræssymboler Ligeledes ses af eksempel, at fejl i styremoduler til dieselgeneratoren  

 kun kan forekomme, hvis der samtidig er fejl i begge delmoduler, idet  

 styresignalet her er dubleret.
Denne metode kan anvendes til beskrivelse af et helt anlæg, men herved vil  

 fejltræet blive uoverskueligt og vanskeligt at arbejde videre med.
Derfor  

 foreslås, at fejltræer anvendes i kombination med hændelsestræer, hvor  

 hændelsestræer beskriver sammenhængen mellem væsentlige hændelser eller fejl  

 af komponenter eller anlæg, og hvor fejltrædder kan anvendes ved beskrivelse  

 af udvalgte hændelser, hvor en nøjere analyse skønnes nødvendig.
Det er vigtigt, at notere sig, at anvendelse af denne metode kræver, at  

 omgivelserne og betingelserne ved hændelsen er klarlagt.
Det er således  

 nødvendigt at specificere.
- begrænsning af den anlægsdel, hvori hændelsen kan forekomme - ydre påvirkninger til denne anlægsdel (strømforsyning, vandforsyning,  

 brand m.m.) - driftstilstanden se reference 5 og 6.
Tabel 7. Eksempel på fejltræ med tilhørende »cut sets.« I simple tilfælde kan direkte nedskrives en liste over mulige  

 kombinationer af fejl, der er blevet identificeret.
Men ved mere komplekse  

 systemer, herunder sådanne hvor der foruden et processystem indgår kontrol-  

 og styresystemer, kan der anvendes metoder til at sikre overblik og  

 fuldstændighed.
Disse metoder er automatiserede, da antallet af muligheder  

 for fejlkombinationer ofte er meget stort.
Man angiver »cut sets« d.v.s. den samling af komponenter, der,  

 hvis disse svigter samtidig, fører til den uønskede hændelse.
Ordenen af et  

 »cut sets« er antallet af forskellige komponenter deri.
 I tabel 7 er vist et lille eksempel med de tilhørende »cut  

 sets«.
 Det ses af eksemplet og den tilhørende liste over »cut sets«, at  

 komponenten B1 er meget væsentlig for dette anlæg, idet svigt af denne alene  

 fører til hændelsen A.
 Se reference 7.
7. Konsekvensberegninger Når en uønsket hændelse er identificeret, er man interesseret i at kunne  

 vurdere, hvilke konsekvenser hændelsen kan få for anlægget, og senere for  

 anlæggets øvrige dele, dets personale og dets omgivelser.
 De konsekvenser, der kan tænkes er:
- eksplosion - brand - giftudslip (enten vis luft eller vand) Eksplosion Ved en eksplosion bør det vurderes, hvilken størrelse trykbølgen vil få  

 samt, om anlægget kan modstå denne trykbølge.
Hvis ikke skal skadens omfang  

 vurderes.
Ligeledes skal det vurderes, om der er mulighed for udsendelse af  

 sprængstykker, der kan forvolde skade på andre anlægsdele eller på  

 omkringliggende bebyggelse.
Brand Ved en brand skal det vurderes, hvor høje temperaturer der opnås.
Der skal  

 ligeledes vurderes, hvor længe anlægget eller bygningen, hvori anlægges  

 findes, kan modstå temperaturpåvirkningen.
 Beregninger af strålingsvarme, flammelængder o.lign. kan være nødvendig i  

 visse tilfælde for at kunne vurdere påvirkningen fra en brand på andre  

 anlægsdele.
Udslip af giftigt stof Ved et udslip af et giftigt stof skal det vurderes, hvorledes dette stof  

 spredes, samt hvilke mængder og i hvilke koncentrationer stoffer vil  

 forefindes på anlægget og i omgivelserne som funktion af tiden.
Her vil det  

 vær nødvendigt også at vurdere vejforholdenes betydning for konsekvenserne.
For de fleste af disse vurderinger gælder, at der enten ikke findes  

 metoder eller modeller, der kan anvendes, eller også er disse metoder og  

 modeller ikke særligt velegnede.
De bygger ofte på meget forsimplede  

 antagelser, men kan dog anvendes for at give en grov vurdering af  

 konsekvenserne.
For de lette gasser kan spredningen til omgivelserne beregnes i henhold  

 til Miljøstyrelsens vejledning om luftforurening, jfr. reference 10. For  

 tunge gasarter er der ikke i øjeblikket tilstrækkelig dokumentation for,  

 hvorledes disse stoffer spredes i omgivelserne.
Et litteraturstudie er udført  

 og rapporteret i ref. 11. Her beskrives en samling matematiske modeller til  

 brug i risikoanalyser.
Der foretages for tiden undersøgelse i EF-regie  

 vedrørende spredning af tunge gasser.
 Se reference 8,9 10 og 11.
8. Sandsynlighedsvurderinger Man kan analysere, med hvilken hyppighed en given uønsket hændelse  

 forekommer.
Formålet har kan være:
- at udarbejde en samlet oversigt over risici - at udarbejde en oversigt over betydende »cut sets« - prioritering af samtlige »cut sets« Man kan udføre beregninger af sandsynligheden for en given  

 hændelsessekvens i et hændelsestræ eller sandsynligheden for en hændelse i et  

 fejltræ. I begge tilfælde er det nødvendigt, at man har adgang til data for  

 de indgående komponenter, d.v.s. oplysninger om hyppigheden af svigt samt  

 længden af reparationstiden efter et svigt.
 Nedenfor er beskrevet, hvordan man kan skaffe data til beregningerne, samt  

 hvorledes beregningerne kan foretages for hændelsessekvenser og hændelser  

 givet ved henholdsvist et hændeldestræ og et fejltræ.
Data til sikkerhedsvurdering - statistikker fra uheld i procesanlæg og under transport - statistikker over uheld med bestemte farlige stoffer - uheldsrapporter der beskriver forløbet af et uheld - fejlhyppigheder ved bestemte komponenter - stoffer kemiske/fysiske egenskaber - toksikologiske data - økotoksikologiske data I tilfælde, hvor det givne anlæg er taget i drift, anvendes erfaringer fra  

 anlægget om, hvor ofte en komponent eller anlægsdel svigter.
Der må ofte  

 suppleres med generelle erfaringer fra tilsvarende komponenter eller  

 tilsvarende anlæg.
Sådanne data findes for nogle komponenters vedkommende i  

 tilgængelige datahåndbøger (se referencelisten).
 Ved anlæg, der endnu ikke er taget i drift, må oplysninger altid hentes  

 fra andre komponenter eller anlæg.
I disse situationer er det vigtigt at analysere, hvor godt de givne data  

 beskriver den anlægsdel eller den komponent, der skal findes data for.
Det  

 skal sikres, at komponenterne:
- er af tilsvarende størrelse - er af tilsvarende type - er placeret under sammenlignelige forhold - vedligeholdelse og testes på samme måde som de komponenter der danner  

 baggrund for data i håndbøgerne.
Dette vil ofte være vanskeligt at sikre, hvorfor der altid knytter sig en  

 vis usikkerhed til anvendelsen af data fra håndbøger.
Brug af  

 driftserfaringer fra anlægget eller tilsvarende anlæg er at foretrække.
Kvantitativ analyse af hændelsestræer Ud fra et hændelsestræ (se afsnit 3) kan man beregne sandsynligheden for  

 hvert af de forekommende sekvenser.
Dette gøres ved at tilføje  

 sandsynligheder til hver af forgreningerne.
Disse data kan enten være data  

 fra anlægget eller fra håndbøger eller være resultater af beregninger af  

 andre hændelsestræer eller fejltræer, da fejltræer og hændelsestræer ofte  

 anvendes i kombination.
 Tabel 8. Eksempel på kvantitativ analyse af hændelsestræ.
 De indføjede sandsynligheder i hver sekvens multipliceres, idet det  

 påpeges, at en simpel multiplikation af sandsynligheder bygger på den  

 antagelse, at de enkelte fejl eller hændelser er uafhængige.
I tabel 8 er vist et eksempel på kvantitativ analyse af et hændelsestræ -  

 træet er det i tabel 4 viste.
Det ses heraf, at sekvenser, tab af  

 strømforsyning, der fører til tab af køling, sker med hyppigheden (2 x 10-(4) x (0,03) x (0,99) x (0,05) x (0,01) = 3 x 10-(8) pr. time.
Kvantitativ analyse af fejltræer Ud fra fejltræ kan man beregne sandsynligheden for den uønskede hændelse,  

 der i træer er udviklet ned til basishændelser.
Der tilføjes nu  

 sandsynligheder ti hver basishændelse.
Disse data kan enten være data fra  

 anlægget eller fra datahåndbøger eller være resultater af beregninger af  

 andre fejltræer.
Ved en ELLER - PORT adderes fejlsandsynlighederne for indgående  

 komponenter. ved en OG - PORT multipliceres sandsynlighederne.
Dette er under  

 forudsætning af, at de indgåede fejl og hændelser er uafhængige.  

 Beregningerne udføres nu med udgangspunkt i basishændelserne, og  

 delresultater arbejdes op gennem træet trinvis for til sidst at angivne  

 sandsynlighed for den uønskede hændelse, der betragtes.
 Tabel 9 viser et eksempel på kvantitativ analyse af et fejltræ - træet er  

 det i tabel 7 viste.
Det ses, at sandsynligheden for den uønskede hændelse, A er 3,2 x 10-(6)  

 pr. time.
Yderligere ses, at B1, der alene fører til hændelsen A, bidrager  

 med 2.0 x 10-(6) 60% af den samlede sandsynlighed.
 Tabel 10 viser en prioriteret liste over »cut sets« og deres  

 bidrag til den samlede sandsynlighed, igen med udgangspunkt i tabel 9.
Således har analysen givet en samlet sandsynlighed for vigtige »cut  

 sets« og en prioriteret liste over alle »cut sets«.
Herudfra  

 kan det vurderes, om sandsynligheden har en rimelig størrelse og hvis ikke,  

 hvor de svage sider af anlægget er, således af designforbedringer kan  

 iværksættes.
En kvantitativ analyse af sandsynligheden for en given hændelse bør altid  

 være ledsaget af en usikkerhedsvurdering og en følsomhedsanalyse med hensyn  

 til de væsentligste data, der som tidligere nævnt, er behæftet med en vis  

 usikkerhed.
Ved at ændre på data for en basishændelse kan man straks aflæse  

 indflydelsen på den samlede sandsynlighed.
 Disse beregninger kan være vanskelige ved et større fejltræ, men de  

 automatiske metoder, der kan finde »cut sets«, kan også anvendes  

 ved beregningen.
 Se reference 7, 12, 13, 14, 15 og 16.
 Tabel 9. Eksempel på kvantitativ analyse af et fejltræ.
9. Resultater af analysen Som beskrevet i indledningen er der to formål med en risikoanalyse:
- at give en beskrivelse af risici knyttet til et givet anlæg - at danne grundlag for en vurdering af, om sikkerhedsforanstaltningerne  

 er tilstrækkelige og/eller til reduktion af risici kan anbefales, herunder  

 designædringer og ændringer i arbejdsmetoder.
 Tabel 10. Eksempel på liste over »cut sets« fra eksemplet i  

 tabel 9.
 Ved at udføre risikoanalysen efter de retningslinier, der her er  

 beskrevet, og til den nødvendige detaljeringsgrad sikres:
- en systematisk beskrivelse af anlægget med tilknyttet risici - en normeret analyse, d.v.s. analysen muliggør sammenligninger med risici  

 ved andre anlæg - prioriteret liste over bidragsydere til risici, d.v.s. de svage punkter  

 i anlægget er identificeret og ordnet efter deres bidrag til den samlede  

 risiko.
 Analysen kan altså anvendes ved vurderingen af risici tilknyttet anlægget.  

 Vurderingen bør omfatte:
- en vurdering af størrelsen af de samlede risici - en vurdering af konsekvenserne for personalet - en vurdering af konsekvenserne for omgivelserne Det er ligeledes muligt på baggrund af analysen at foreslå ændringer, der  

 kan reducere risici.
Dette kan ske enten ved reduktion af sandsynligheden for  

 en uønsket hændelse eller ved reduktion af konsekvenserne af hændelsen.
 De ændringer omfatter:
- ændring i design - ændring i procedurer for drift - ændring i procedurer for test og vedligeholdelse - indførelse af særlige sikkerhedsforanstaltninger Analysen og de følgende vurderinger vil ligeledes kunne danne baggrund for  

 en udarbejdelse af beredskabsforanstaltninger.
 Referenceliste:
1. Taylor J.
R.
A Backgruoud to Risk Analysis, Vol.  

 1-4, Risø 1979.
 2. The European Reliability Benchmark Exercie Summary  

 Report', Joint Research Centre, Ispra Establishment, Italien, 1985.
 3. Metoder f or Risk - och S akerhedsanalys',  

 Slutrapport från SCRATCH-projektet, Nordforsk, juni 1982.
4. A Guide to Hazards and Operability Studies',  

 Publications Department Chemical Industries.
Ass.
Ltd.
London 1977.
 5. Frankel Ernst G. »Systems Reliability and Risk  

 Analysis«, Martinus Nijhoff Publishers, 1984.
6. Fussell, J.
B. et al. »A Collection of Methods  

 for Reliability and Safety Engineering«, ANCR-1273, 976.
7. Platz O. & Olsen J.
V., »FAUNET: A Program  

 Package for Evaluation of Fault Trees and Networks«, Risø Rapport No.  

 348, 1976.
 8. Methods for the Calculation of the Physical Effects  

 of the Escape of Dangerous Material', Part I + II, Ministery of Socail  

 Affairs, Balen van Andelplein 2, 2273 KH Voorburg, Holland.
9. Less, Frank P. »Loss Prevention in the Process  

 Industries«, Vol.
I + II, Butterworths, London, 19890.
10. Miljøstyrelsens vejledning xxx/1990.  

 »Begrænsning af luftforurening fra virksomheder.
Almindelige  

 anvisninger, beregning af skorstenshøjder, måling af emissioner og bedømmelse  

 af måleresultater«.
11. ten Berge W.
F. og van Heemst Vis M.  

 »Validity and Accuracy of a commonly used Toxicity Assessment Model in  

 Risk Assessment«.
Præsenteret ved 4th International Symposium om Loss  

 Prevention and Safety Promotion in the Process Industries.
Harrogate 1983.
 12. IEEE 500', Guide to the Collection and  

 Presentation of Reliability Data', IEEE std 500, 1977, IEEE 345 East 47  

 Street, N.Y.
 13. Report SRS/GR/43. System Reliability Service,  

 UKAEA, 1978, Safety and Reliability Directorate, Wigshaq Lane, Culchets,  

 Warrington, WA3 4NE, England.
 14. 1980 Annual Reports NUREG/CR - 2232, Nuclear Plant  

 Reliability Data System, US Nuclear Regulatory Commission Washington 1981.
15. FACTS.
Data Bank for Incidents with Hazardous  

 Material, TNO - Industrial Safety, P.O. box 342, 7300 AH ASpeldoorn, Holland.
 16. OREDA, Offshore REliability DAta, Alain Leroy,  

 OREDA Steering Committee Chairman, TOTAL-CFP, Tour TOTAL-Bureau C 636, Cedex  

 47, 92069 Paris La Defense.
 17. API: Accidents Data for the Petroleum Industri,  

 American Petroleum Institute, 2101 L.St., N.W., Washington, D.C. 20037.
18. Concawe: Spillage from Oil Industry Cross Country  

 Pipelines in Western Europe.
Oil Compagnies' European, Organization for  

 Environmental and Health Protection, Babylon Kontoren - A, Kon Julianaplein  

 30-9, 2595 AA Den Haag, Netherlands.
19. Data Collection.
Chemical Manufactures Association  

 2501 M.
St., NW., Washington DC 20037.
 20. Loss Prevention in the Process Industry Volume 1 +  

 2, America Institute of Chemical Engineers, A CEP Technical Manual, New York,  

 ISSN 0097 - 2312.
21. Mil.
Std. 217 E., Military Standard, Reliability  

 Production of Electronic Equipment, V.S.
Department of Defense, MIL-HDBK-217  

 E, Washington DC.
 22. British Telecon., Materials and Components Centre,  

 Handbook of Reliability Data for Electronic Components used in  

 Telecommunications Systems, Birmingham 1984, 36 S.
23. T-Boken, NORDEL - Organ for Nordisk Elsamarbejde,  

 Den skandinaviske kraftværks-sammenslutning.
Generalsekretær Per Erik  

 Molander, Sydkraft AB, S - 21701 Malmø, Sverige.
 24. MHIDAS, Major Hazard Incident Data Service,  

 Information Package on the New Data Bank, UKAEA, Safety, Reliability  

 Directorate, Wigshaw Lane, Culcheth, Warrington, WA3 4NE, England, 1988.
 25. Eurodata, EURODATA Association, Commission of the  

 European Communities, Joint Research Cewntre, Ispra Establishment, 21020 -  

 Ispra (UA) Italy.
26. Svain, A.
D. og Guttmann, H.
E.
Handbook of Human  

 Reliability Analysis with Emphasis on Nuclear Power Plant Applications, U.S.  

 Nuclear Regulatory Commission, Report NU-REG/CR-1278, Washington 1980.
27. The Yellow and Read Book, Published by the  

 Directorate General of Labour, Ministry of Social Affairs, Balen van  

 Andelplain 2-2273 K.
H.
Voorburg - The Netherlands.
EF-kommissionen har udgivet en oversigt over industrielle uhelds  

 databaser.
EUR 11072 EN fra maj 1987.
Appendix 3 Toksikologisk vurdering 1. Indledning Der skal her gives en kortfattet introduktion til hvilke elementer, der  

 bør indgå i en toksikologisk vurdering af kemiske stoffer i forbindelse med  

 anvendelse af risikobekendtgørelsen.
Det er ikke hensigten at give en  

 udførlig vejledning i udarbejdelsen af risikovurderinger.
Sådanne vurderinger  

 vil typisk være forskellige fra gang til gang afhængigt af hvilken  

 virksomhed, det drejer sig om, virksomhedens anvendelse, oplag og produktion  

 af farlige stoffer, virksomhedens beliggenhed og omgivelsernes beskaffenhed.  

 Derimod er det hensigten af belyse nogle af de processer og problemstilliger,  

 som kan indgå i en detaljeret risikovurdering, således at appendixet kan  

 virke som inspiration for de virksomheder, rådgivere og sagsbehandlere, som  

 skal udføre den egentlige og detaljerede risikovurdering i de konkrete  

 tilfælde.
Indledningsvis skal det pointeres, at udarbejdelsen af en risikovurdering  

 i forbindelse med risikobekendtgørelsen vil være væsentlig forskellig fra en  

 vurdering af de sundheds- og miljømæssige konsekvenser af normale kontinuerte  

 udledninger, som godkendes i henhold til miljøbeskyttelsesloven.
Dette  

 skyldes, at der i sidstnævnte tilfælde fokuseres på at vurdere, hvornår der  

 ikke kan forventes sundheds- eller miljømæssige skader, mens der i  

 forbindelse med risikobekendtgørelsen fokuseres på de værst tænkelige  

 effekter af et eventuelt uheld medførende et utilsigtet udslip af farlige  

 stoffer.
2. Definition af »farlige stoffer« efter  

 bilag 4 I risikobekendtgørelsens bilag 4 er angivet en række vejledende kriterier  

 for, hvilke kemiske stoffer, der efter bekendtgørelsen regnes for  

 »farlige stoffer«.
Kriterierne omfatter kun akut giftighed, som  

 nævnt i afsnit 2.1.2. i vejledningen.
 Med hensyn til sundhedsfare finder Miljøstyrelsen, at stoffer, hvis  

 virkninger efter en akut eksponering først viser sig senere (f.eks. visse  

 kræftfremkaldende stoffer), i de fleste tilfælde må sidestilles hermed.
Bekendtgørelsens bilag 4 indeholder ikke kriterier for, hvornår et kemisk  

 stof skal regnes for miljøfarligt.
Der arbejdes i EF-regie på at opstille  

 kriterier for, hvornår et stof skal anses for miljøfarligt eller  

 miljøskadeligt.
Det er Miljøstyrelsens opfattelse, at stoffer, der efter de  

 kommende kriterier skal klassificeres som miljøfarlige, bør være omfattet af  

 bekendtgørelsens bilag 4.
I henhold til § 4 i Miljøministeriets bekendtgørelse nr. 662 af 14.  

 oktober 1987, om klassificering, emballering, mærkning, salg og opbevaring af  

 farlige kemiske stoffer og produkter, skal enhver producent eller importør af  

 et stof eller produkt skaffe sig oplysninger om stoffets eller produktets  

 egenskaber og virkninger, således at den pågældende kan vurder, om stoffet  

 eller produktet er omfattet af kriterierne i denne bekendtgørelse.
Da det  

 samme videngrundlag er nødvendigt for at bedømme, om kriterierne i  

 risikobekendtgørelsens bilag 4 er opfyldt, vil producenten eller importøren  

 normalt være i besiddelse af disse oplysninger.
3. Anmeldelse efter §§ 5 og 6 3.1. Indhentning af toksikologiske data Risikobekendtgørelsens bilag 5 angiver de data og oplysninger om stoffer  

 og risiko, der skal gives i forbindelse med en anmeldelse efter  

 risikobekendtgørelsens §§ 5 og 6. For risikoen anføres det i punkt 2:
 Som eksempler på oplysninger om stofferne, som det er nødvendigt at have  

 kendskab til for at kunne vurdere både sundheds- og miljømæssige effekter,  

 kan nævnes:
- Generelle oplysninger om stoffet - kemisk identitet - fysisk-kemisk karakteristik - reaktivitetsdata (brand, eksplosion) - spredning og fordeling i miljøet (herunder mobolitet i jord) - Effektdata - toksicitet efter en større, kortvarig eksponering (mennesker, miljø) - nedbrydelighed - for stoffer, der ikke er let nedbrydelige desuden - bioakkumulering - toksicitet ved længerevarende belastning (mennesker, miljø) Til brug for en anmeldelse vil det være nødvendigt at skaffe oplysninger  

 om de stoffer, der indgår i processen, både som råvarer, mellem- og  

 færdigprodukter.
For biprodukter, katalysatorer og hjælpestoffer samt for  

 stoffer, som kan dannes ved fejl- eller uheldsramt produktion, skal der udfra  

 en vurdering af stofmængder og de toksikologiske egenskaber foretages en  

 bedømmelse af, hvorvidt nogle af disse stoffer skal undersøges nærmere.
 Ved bedømmelsen af art og omfang af de oplysninger, som skal indhentes for  

 stoffer opført i bilag 3, kan der tages udgangspunkt i oplysninger i den  

 datasamling, som EF har udgivet om »Information on Dangerous  

 Chemicals« og de oplysninger, som måtte være tilgængelige i  

 Produktregisteret.
3.2. Prioritering af stoffer til detaljeret risikovurdering De stoffer, der er til stede i så store mængder og som er så toksiske, at  

 de vil udgøre den største risiko for omgivelserne i tilfælde af et uheld,  

 skal gøres til genstand for den mest detaljerede risikovurdering.
Der kan med  

 fordel anvendes en screeningsmetode til at prioritere sådanne stoffer.
Som  

 eksempel på en sådan screeningsmetode kan nævnes en metode udarbejdet af  

 USA's Miljøstyrelse (US EPA 1985 - se afsnit 5). Risikoen forbundet med de  

 udvalgte stoffer vil ofte være dimensionerende med henblik på iværksættelse  

 af forebyggende foranstaltninger, og disse stoffer bør derfor gøres til  

 genstand for den mest detaljerede risikovurdering.
3.3. Indhentning af supplerende oplysninger For de farlige stoffer, som indgår i en detaljeret risikovurdering, kan  

 der være behov for at indhente supplerende oplysninger.
Disse oplysninger bør  

 omfatte et væsentligt bredere spektrum af sundhed- og miljømæssige effekter,  

 end det er nødvendigt for at bedømme, om kriteriene i bilag 4 er opfyldt.  

 Bl.a. bør viden om stoffernes evne til at forårsage irreversible skader ved  

 en akut eksponering belyses, herunder især effekter på øjne og  

 åndedrætssystemet.
Desuden bør der indhentes viden om evt. sensibiliserende  

 (både efter hudkontakt og efter indånding), kræftfremkaldende og  

 reproduktionsskadende egenskaber.
Disse oplysninger kan i mange tilfælde findes såkaldte kriteriedokumenter,  

 i hvilke der er foretaget en gennemgang af det pågældende stof, oftes med  

 henblik på grænseværdifastsættelse i arbejdsmiljøet.
Ved gennemgangen af data  

 i litteraturen foretages tillige en vurdering af de foreliggende  

 undersøgelsers kvalitet.
Dette er specielt vigtigt, når der foreligger  

 modstridende oplysninger om et stoffets virkning.
4. Uddybning af udvalgte problemstillinger 4.1. Effekter på mennesker De oplysninger om farlighed, som er omtalt i det foregående, stammer  

 oftest fra forsøg med dyr.
Til brug i risikoanalysen er det farligheden for  

 mennesker, der må belyses.
Der kan være flere kilder til data for et stofs  

 biologiske effekt på mennesker.
Såfremt stoffet har været i anvendelse over længere tid, og afgrænsede  

 befolkningsgrupper f.eks. på arbejdspladser har været udsat for stoffet, kan  

 der foreligge epidemiologiske undersøgelser over stoffets mulige  

 skadevirkninger på mennesker.
I de tilfælde, hvor en sådan undersøgelse  

 foreligger, vil denne naturligvis være af stor betydning for en bedømmelse af  

 stoffets effekter på mennsker.
 Der kan i enkelte tilfælde være foretaget eksperimentelle undersøgelser på  

 frivillige, hvor eksponeringsforholdene vil være bedre belyst.
Der kan desuden være erfaring fra uheldssituationer, oftest fra  

 arbejdsmiljøet, og også fra andre typer forgiftningsulykker, f.eks. selvmord.  

 Oplysninger finde bl.a. i Giftinformationscentralen på Rigshospitalet.
For  

 enkelte stoffer (f.eks. methylisocyanat, ammoniak m.m.) har man erfaring fra  

 større industriuheld.
Data for et stofs biologiske effekt på mennesker er for det meste meget  

 begrænsede i forhold til data fra dyreforsøg.
En toksikologisk vurdering må  

 derfor hovedsagelig baseres på dyreeksperimentelle undersøgelser.
Det er konstateret, at der kan være meget store forskelle i forskellige  

 arters følsomhed over for skadelige stoffer.
Medmindre der findes klare  

 beviser for, at mennesker er mindre følsomme end de anvendte dyrearter, må  

 man antage, at mennesker er mindst ligeså følsomme som det mest følsomme  

 forsøgsdyr.
Ved vurdering af konsekvenserne af et evt. udslip, hvor der sker  

 påvirkning af befolkningen ude for virksomhedens område, må der desuden tages  

 hensyn til evt. særligt følsomme befolkningsgrupper.
Som eksempel kan nævnes  

 børn, gravide og kronisk syge samt individer, der i forvejen er  

 sensibiliserede for det pågældende stof.
 Der skal desuden tages særlige hensyn til personer, der kan være  

 forhindret i at beskytte sig selv i en uheldssituation (f.eks. svagtsynede,  

 evnesvage, sengeliggende, indsatte, m.m.
4.2. Manglende data Selvom der satses på at indhente alle relevante data, vil der ofte være  

 tilfælde, hvor det ikke har været muligt at få belyst en eller flere  

 potentielt sundhedsskadelige effekter af de pågældende stoffer.
Der findes for de fleste stoffers vedkommende oplysninger om akut  

 toksicitet målt i dyreforsøg efter oral indgift (f.eks.
LD50), mens  

 oplysninger om toksicitet efter indånding (f.eks.
LC50) er mere sjældne.  

 Muligheder for omregning fra en type effekt eller grænseværdi til en anden  

 diskuteres nærmere i afsnit 4.5.
Selvom det er muligt at finde data for nogle af de effekter, der bør  

 belyses, kan der være mangelfulde data for andre effekter, der også er  

 relevante.
Her må en vurdering foretages på baggrund af tilsvarende  

 oplysninger for beslægtede stoffer.
4.3. Farlighedsidentifikation Når alle data vedrørende et stofs mulige skadevirkninger foreligger, kan  

 man begynde at vurdere, hvilken skadelig effekt der må anses for at være den  

 væsentligste.
En række stoffer vil være i besiddelse af egenskaber, som vil  

 kunne medføre skader, der må opfattes som uacceptable, selv om der ikke  

 nødvendigvis er tale om dødsfald.
Valget af hvilke former for skader eller effekter, der anses for at være  

 den mest væsentlige, vil afhænge af formålet med analysen.
Ved beregning af  

 et anslået antal dødsfald efter et udslip vil det kunne være dødsrisiko, der  

 er et relevant mål.
Ved beregning af størrelsen af et område, som bør  

 omfattes af beredskabsplanen, vil mindre alvorlige effekter som f.eks.  

 øjenirritation eller lugtgrænsen også kunne være relevante.
4.4. Kvantitativ toksikologisk vurdering En vurdering af de mulige konsekvenser af et evt. udslip af et toksisk  

 stof forudsætter:
- en identifikation af farligheden, og - en kvantitativ grænse (koncentration/dosis) for, hvornår uacceptable  

 skader kan indtræffe.
Fastsættelse af en stofkoncentration eller dosis til brug ved en  

 kvantitativ konsekvensberegning vil i almindelighed kræve, at toksikologisk  

 ekspertise inddrages.
Vurderingen vil omfatte bl.a. dosisrespons forhold for  

 den pågældende effekt og en vurdering af de forskellige faktorer, der er  

 diskuteret i de foregående afsnit, og som kan være relevante for det  

 pågældende stof, udslipsformen og den evt. udsatte befolkningsgruppe.
4.5. Anvendelse af eksisterende grænseværdier Der findes både i litteraturen og i forskellige datasamlinger forskellige  

 grænseværdier, der kan anvendes ved en vurdering af konsekvenser af et uheld  

 med toksiske stoffer.
US National Institute for Occupational Safety and Health (NIOSH) har  

 beregnet IDLH (Immediately Dangerous for Life and Health) værdier.
IDLH er  

 den koncentration af et stof, som en rask person på en arbejdsplads kan  

 udsættes for i 30 min., uden at pådrage sig varige men eller miste evnen til  

 at flygte.
Mens disse tal kan være relevante ved en vurdering af konsekvenser  

 af en ulykke på en arbejdsplads, er de ikke uden videre anvendelige ved  

 vurdering af konsekvenser for en befolkningsgruppe uden for virksomheden, da  

 værdierne ikke tager hensyn til ældre, børn eller andre særligt udsatte  

 gruppe.
Værdierne er desude beregnet for en udsættelsestid, som ikke  

 nødvendigvis er relevant uden for en virksomheds område, idet de er beregnet  

 for ansatte som kan instrueres i hensigtsmæssige forholdsregler, der kan  

 følges i tilfælde af en ulykke.
 De amerikanske »National Research Council« har udviklet en  

 metode til at beregne en inhalations IDLH ud fra en letal dosis efter oral  

 indtagelse (LD50) (citeret i US EPA 1985).
 Metoden bør kun anvendes, når der ikke findes egentlige  

 inhalationstoksicitets data, og kun til at anslå størrelsesorden af en evt.  

 livstruende dosis efter indånding.
Arbejdstilsynets grænseværdier, US OSHAs PEL-værdier (Permissible Exposure  

 Level), SCGIHs Stel- og TWA-værdien, MAK-værdier og andre tilsvarende tal kan  

 evt. også anvendes som udgangspunkt for en konsekvensvurdering.
Såfremt  

 tallene ønskes anvendt ved en konsekvensvurdering, bør baggrunden for de  

 pågældende tal vurderes for at sikre, at det anvendte datamateriale er  

 aktuelt og relevant.
 På basis af de resultater, som herved fremkommer, må der tages stilling  

 til behovet for yderligere undersøgelser.
4.6. Effekter på det omgivende miljø Til vurdering af effekter på det omgivende miljø forårsager af et udslip  

 af farlige stoffer, er det nødvendigt at have oplysninger både om stoffernes  

 miljømæssige egenskaber og om de lokale miljøforhold.
På baggrund af disse  

 oplysninger vil der for forskellige uheldssituationer (udslip til luft eller  

 vand) kunne foretages en vurdering af spredningen i miljøet, forventede  

 koncentrationer i miljøet samt effekten på relevante organismerr forårsaget  

 af et kortvarig eksponering.
Hvis stofferne ikke vil kunne nedbrydes  

 forholdsvis hurtigt, er det endvidere nødvendigt at vurdere, om stofferne vil  

 kunne bioakkumuleres, og om stofferne er miljøskadelelige ved en  

 længerevarende eksponering.
5. Udvalgte kilder til data om kemiske stoffer Wunderlich, F. (1989). Major Accidents of Industrial Activities:  

 Information on Dangerous Chemicals.
EF-kommissionen.
Bkh.
Consulting Engineers (1989). Inventory of Ecotoxicological Data of  

 Substances. (Listed in Council Directive in the Major Accidents of Certain  

 Industrial Activities: 82/501/EEC). Rapport af bkh.
Consulting Engineers for  

 Ministry of Housing, Physical Planning and Environment, the Netherlands og  

 EF-kommissionen.
 US EPA (1985) Chemical Emergency Preparedness Program: Interim Guidance.  

 November 1985. (PB 86 - 155256) (PB 86 - 155264).
Der findes forskellige former for kriteriedokumenter, hvor kemiske  

 stoffers biologiske egenskaber er vurderet.
Nogle af disse dokumenter er  

 udarbejdet for at dokumentere grænseværdifastsættelse i arbejdsmiljøet m.m.  

 Således har Miljøstyrelsen udgivet en række publikationer, der indeholder en  

 toksikologisk vurdering af et stof eller stopgruppe.
Nedenstående liste er  

 kun angivet som eksempler: Miljøprojekt nr. 70, 1986. Organiske  

 opløsningsmidler.
 Miljøprojekt nr. 72, 1986. Organic Solvents.
Arbete och H alsa: Vetenskaplig Skriftserie.
Nordiska ekspertgruppen f or  

 gr ansv ardesdokumentation. (Udgivet af Arbejdsmilj oinstituttet i Sverige).  

 Ekspertgruppen udarbejdet dokumentation for grænseværdier i arbejdsmiljøet.  

 Dokumentatione udgives med mellemrum i Arbete och H alsa, Vetenskaplig  

 Skriftserie).
 IARC Monographs on the Evaluation of Carcinogenic Risks to Humans.  

 Supplement 7: Overall Evaluations of Carcinogenicity: An updating of IARC  

 Monographs from volumes 1 to 42. International Agency for Research on Canser.  

 Lyon. 1987.
 En oversigt over alle vurderinger af enkelte stoffer er trykt i  

 monografier i bind 1-42. Yderligere monografier foreligger.
 US Public Health Service Agency for Toxic Substances and Disease Registry  

 (ATSDR), Toxicological Profiles.
 Dokumentation om stoffers sundhedsmæssige effekter samlet med hjemmel i  

 SARA (Superfund Amendments and Reauthoristion Act). Der er planer om at  

 udarbejde toksikologiske datablade for 1.200 stoffer, som anses for relevante  

 ved vurdering af både lossepladser (Superfund) og større kemiske ulykker.
 US Department of Health Education and Welfare National Institute for  

 Occupational Safety and Health (NIOSH). Criteria for a recommended standard:  

 Occupational Exposure to... (stofnavn). Dokumentation for sundhedsmæssige  

 effekter med henblik på fastsættelse af grænseværdi i arbejdsmiljøet.
Endelig finder en lang række opslagsværker indeholdende toksikologiske og  

 økotoksikologiske data.
Disse opslagsværker kan findes på tekniske  

 biblioteker.
Appendix 4 Direktivændring der skal være gennemført i Danmark senest den 1. juni 1990 2. Ændring af risikodirektivet Artikel 1 Direktiv 82/501/EØF ændres således:
 1. artikel 8, stk. 1, affattes således:
1. Medlemsstaterne sørger for, at personer, der kan  

 blive berørt af et større uheld i forbindelse med en industriel aktivitet,  

 som er anmeldt i henhold ti artikel 5, på passende måde, og uden at det er  

 nødvendigt at anmode herom, får oplysning om sikkerhedsforanstaltninger og  

 om, hvordan de skal forholde sig i tilfælde af uheld.
Oplysningerne skal  

 gentages og ajourføres med passende mellemrum.
De skal også gøre offentlige  

 tilgængelige.
Sådanne oplysninger skal indeholde de punkter, der er anført i bilag VII' 2. Bilag II affattes som anført i nærværende direktivs  

 bilag A.
 3. I bilag VI tilføjes følgende som litra e):
 stoffer, der reagerer stærkt varmeudviklende i berøring med andre stoffer,  

 især letantændelige stoffer«.
 4. Bilag B til nærværende direktiv tilføjes som bilag  

 VII.
Artikel 2 1. For så vidt angår igangværende industrielle  

 aktiviteter, som for første gang efter vedtagelsen af disse ændringer vil  

 blive omfattet af bestemmelserne i direktiv 82/501/EØF, finder nærværende  

 direktiv anvendelse senest den 1. juni 1991.
 2. I sådanne tilfælde skal ligeledes den erklæring,  

 der er omhandlet i artikel 9, stk. 3, i direktiv 82/501/EØF, forelægges den  

 kompetente myndighed senest den 1. juni 1991, og den i artikel 9, stk. 4, i  

 nævnte direktiv omhandle de supplerende erklæring forelægge den kompetente  

 myndighed senest den 1. juni 1994.
Artikel 3 1. Medlemsstaterne træffer de nødvendige  

 foranstaltninger for at efterkomme dette direktiv senest den 1. juni 1990. De  

 underretter straks Kommissionen herom.
 2. Medlemsstaterne meddeler Kommissionen teksten til  

 de nationale retsforskrifter, som de udsteder på det område, der er omfattet  

 af dette direktiv.
Artikel 4 Dette direktiv er rettet til medlemsstaterne.
 Udfærdiget i Bruxelles, den 24. november  

 1988.
På Rådets vegne V.
Kedikoglou formand Bilag A »Bilag II Oplagring, bortset fra oplagring af de i bilag III nævnte stoffer i  

 forbindelse med de i bilag I omhandlede anlæg.
 Dette bilag finder anvendelse på oplagring af farlige stoffer og/eller  

 præparater et hvilket som helst sted som anvenndes til oplagring, det være  

 sig i anlæg, ved arbejdssteder, i bygninger eller i åbne områder, særskilt  

 oplagring eller oplagring i en virksomhed, medmindre oplagringen sker i  

 forbindelse med de i bilag I omhandlede anlæg, og de pågældende stoffer er  

 anført i bilag III.
De mængder, der er nævnt i første og anden del nedenfor, gælder for hvert  

 enkelt lager eller for et lagerkompleks tilhørende samme fabrikant, når  

 afstanden mellem lagrene ikke er stor nok til at udelukke øget risiko for  

 større uheld under forudsigelige omstændigheder.
Under alle omstændigheder  

 gælder disse mængder for et lagerkompleks tilhørende samme fabrikant, såfremt  

 afstanden mellem lagrene er mindre end 500 m.
 De pågældende mængder er de maksimale mængder, som er eller kan forventes  

 oplagret på et hvilket som helst tidspunkt.
Første del Specifikke stoffer Hvis stof (eller stofkategori), der er anført i første del, også henhører  

 under en kategori i anden del, gælder de i første del fastsættes mængder.
Anden del Stofkategorier og præparater, der ikke udtrykkeligt er anført i første  

 del.
Mængderne af forskellige stoffer og præparater 1) i samme kategori skal  

 lægges sammen.
Såfremt der er anført mere end en kategori i samme rubrik,  

 skal mængderne af samtlige stoffer og præparater af de anførte kategorier i  

 den pågældende rubrik lægges sammen.
 - Rådets direktiv 67/548/EØF af 27. juni 1967 om tilnærmelse af lovgivning  

 om klassificering, emballering og etikettering af farlige stoffer.
 - Rådets direktiv 73/173/EØF af 4. juni 1973 om tilnærmelse af  

 medlemsstaternes administrativt eller ved lov fastsatte bestemmelser om  

 klassificering, emballering og etikettering af farlige præparater  

 (opløsningsmidler).
 - Rådets direktiv 77/728/EØF af 7. november 1977 om tilnærmelse af  

 medlemsstaternes administrativt eller ved lov fastsatte bestemmelser om  

 klassificering, emballering og etikettering af farver, maling, lakker, lim og  

 klister, trykfarver og dermed beslægtede varer.
 - Rådets direktiv 78/631/EØF af 26. juni 1978 om tilnærmelse af  

 medlemsstaternes lovgivning vedrørende klassificering, emballering og  

 etikettering af farlige præparater (pesticider).
 - Rådets direktiv 88/379/EØF af 7. juni 1988 om tilnærmelse af  

 medlemsstateres administrativt eller ved lov fastsatte bestemmelser om  

 klassificering, emballering og etikettering af farlig præparater.
Bilag B Bilag VII Oplysninger, der i henhold til artikel 8, stk. 1, skal meddeles  

 offentligheden Miljøministeriets bekendtgørelse nr. 520 af 5. juli 1990 Bekendtgørelse om vurdering af sikkerheden i forbindelse med  

 risikobetonede aktiviteter, der kan medføre et større uheld.
Registreringsblad Udgiver: Miljøstyrelsen, Strandgade 29, 1401 København K.
Serietitel, nr.: Vejledning fra Miljøstyrelsen, nr. 4 1990 Udgivelsesår: 1990, genoptryk 1994 Titel: Pligter ved risikobetonede aktiviteter Undertitel: Virksomheders forpligtelser og myndigheders  

 sagsbehandling i forbindelse med risikobetonede aktiviteter Udførende institutioner:
Miljøstyrelsen; Direktoratet for Arbejdstilsynet; Statens Brandinspektion;  

 Justitsministeriet Resumee:
 Myndighederne har med denne vejledning redegjort for de forpligtelser, som  

 virksomheder har over for myndighederne til at gennemføre de krav, der  

 stilles i risikodirektivet (82/501/EØF) med ændringerne (87/216/EØF) og  

 (88/610/EØF). I vejledningen er der også redegjort for, hvorlede  

 myndighederne skal koordiner deres sagsbehandling for at forenkle  

 virksomhedernes oplysningpligt.
 Emneord:
risikoanalyser; anmeldelse; EF; forvaltning; tilsyn; beredskab; farlige  

 stoffer; ulykker; virksomheder ISBN: 87-503-8389-2 ISSN: 0108-6375 Pris (inkl. moms):  80,- Format: AS5 Sideantal: 100 Md./år for redationens afslutning: februar 1990 Oplag: 2.000, 2. opag 300 Andre oplysninger:
 I 2. oplaget er optrykt »Miljøministeriets bekendtgørelse nr. 520 af  

 5. juli 1990 om vurdering af sikkerheden i forbindelse med risikobetonede  

 aktiviteter, der kan medføre et større uheld«, som erstatter  

 bekendtgørelse nr. 545 af 16. september 1988, der var optrykt i 1. oplaget.  

 Erstatter Vejledning fra Miljøstyrelsen, 3/1985. Rådets direktiv af 24. juni  

 1982 om risikoen for større uheld i forbindelse med en række industrielle  

 aktiviteter (82/501/EØF) er trykt i EF-tidende L230, 5. august 1982 s. 1-18.  

 Ændringerne (87/216/EØF) i L85, 28. marts 1987 s. 36-39 g (88/610/EØF) i  

 L336, 7. december 1988 s. 14-18.
