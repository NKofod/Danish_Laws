Bekendtgørelse om orlov til  

 børnepasning I medfør af § 10, stk. 2 og 3, § 12 a, stk. 4,  

 § 18, stk. 2, § 19, stk. 12, § 21, stk. 5, 7 og  

 8, i lov om orlov, jf. lovbekendtgørelse nr. 6 af 5. januar 2000,  

 fastsættes:
Kapitel 1 Betingelser for orlov Generelt § 1. Personer med børn i alderen 0-8  

 år kan opnå orlov til at passe egne børn, jf. §§ 6,  

 17 og 19.
Stk. 2. Børnepasningsorlov kan for beskæftigede  

 lønmodtagere og ledige opnås som retsbaseret og/eller  

 aftalebaseret orlov.
For selvstændige erhvervsdrivende kan der  

 opnås børnepasningsorlov som retsbaseret orlov.
Stk. 3. Orlovsperioden for hvert barn kan højst  

 udgøre 52 uger.
Forældre kan afholde orlov hver for sig eller  

 samtidig til det samme barn.
Stk. 4. Ved egne børn forstås børn, som  

 orlovsansøgeren har forældremyndigheden over, herunder hvor  

 forældremyndigheden er opnået ved adoption, eller adoptanten har  

 modtaget barnet og opnået plejetilladelse med henblik på at  

 opnå forældremyndigheden.
Endvidere er børn, hvor  

 orlovsansøgeren har anerkendt faderskabet, og hvor barnet har fast  

 ophold hos faderen, omfattet af begrebet.
 § 2. Det er en betingelse for, at der kan  

 udbetales ydelser under orlov til børnepasning, at orlovspersonen  

 tilbringer orloven sammen med barnet.
 Stk. 2. Det er ligeledes en betingelse for udbetaling af  

 ydelser under orlov til børnepasning, at orlovspersonen ikke samtidig  

 deltager i en uddannelse, som opfylder betingelserne i § 5, stk. 2,  

 i bekendtgørelse om orlov til uddannelse.
 Stk. 3. Uanset stk. 1, vil der i tilfælde, hvor  

 orlovspersonen ikke opholder sig sammen med barnet i perioder af op til 3  

 ugers varighed, fortsat kunne udbetales orlovsydelse, hvis fraværet  

 må anses for et naturligt led i pasning af barnet.
Stk. 4. Arbejdsløshedskassen kan træffe  

 afgørelse om at undlade at udbetale orlovsydelse, sålænge  

 orlovspersonen ikke tilbringer orloven sammen med barnet, jf. dog  

 stk. 3, og sålænge orlovspersonen deltager i undervisning,  

 som opfylder betingelserne i § 5, stk. 2, i bekendtgørelse  

 om orlov til uddannelse.
Standser arbejdsløshedskassen udbetalingen af  

 orlovsydelsen, skal dette meddeles Arbejdsformidlingen, jf. § 46,  

 stk. 1. Såfremt arbejdsløshedskassen bliver opmærksom  

 på, at der sker ændringer i de oprindelige betingelser for orlov,  

 skal arbejdsløshedskassen give Arbejdsformidlingen meddelelse om  

 forholdet.
Arbejdsformidlingen træffer herefter afgørelse om  

 eventuel tilbagekaldelse af bevillingen af orlov, jf. § 42.
 Stk. 5. Opfylder orlovspersonen under orloven ikke  

 betingelserne i stk. 1   3, skal Arbejdsformidlingen træffe  

 afgørelse om eventuel tilbagekaldelse af orlovsbevillingen, jf.  

 § 42.
 § 3. Barnet må indtil det fyldte 3. år  

 ikke benytte offentligt dagtilbud i orlovsperioden, jf. dog stk. 3 og  

 5.
 Stk. 2. Er barnet mellem 3   8 år, kan barnet  

 højst benytte halvdagsplads i offentligt dagtilbud i orlovsperioden,  

 jf. dog stk. 5.
 Stk. 3. Uanset bestemmelsen i stk. 1, kan barnet i op til  

 2 uger umiddelbart før afslutningen af orlovsperioden benytte  

 offentligt dagtilbud med henblik på at lære dette at kende.
 Stk. 4. Ved offentligt dagtilbud forstås de dagtilbud,  

 der er fastsat bestemmelser om i lov om social service, lov om folkeskoler  

 samt bekendtgørelse om tilskud m.v. til friskoler og private  

 grundskoler m.v.
 Stk. 5. Uanset bestemmelserne i stk. 1 og 2 kan barnet  

 benytte offentligt dagtilbud, hvis kommunalbestyrelsen i henhold til  

 § 40, stk. 2, nr. 1, i lov om social service inden eller under  

 orloven træffer beslutning om, at barnet skal søge offentligt  

 dagtilbud.
 § 4. Orlov til børnepasning kan afholdes i  

 udlandet.
 § 5. Det er en betingelse for, at forsikrede og  

 ikke-forsikrede lønmodtagere og selvstændige erhvervsdrivende  

 kan bevilges orlov, at kommunen har påset og attesteret, at den  

 orlovssøgende opfylder beskæftigelseskravet i kapitel 2 og 6 i  

 lov om dagpenge ved sygdom eller fødsel.
 Stk. 2. Afgrænsningen mellem lønmodtagere og  

 selvstændige erhvervsdrivende sker for forsikrede efter regler i  

 henhold til lov om arbejdsløshedsforsikring m.v. og for  

 ikke-forsikrede efter regler i henhold til lov om dagpenge ved sygdom eller  

 fødsel.
Beskæftigede lønmodtagere § 6. Lønmodtagere har ret til orlov  

 (retsbaseret orlov) fra arbejdet til at passe egne børn i  

 alderen 0   8 år i en sammenhængende periode på mindst 8  

 uger og højst 13 uger.
Der er dog ret til orlov i mindst 8 uger og  

 højst 26 uger, hvis barnet ikke er fyldt 1 år på  

 tidspunktet for orlovens påbegyndelse.
Der kan i henhold til  

 bestemmelserne i § 8 ske overførsel af op til 5 ugers retsbaseret  

 orlov til aftalebaseret orlov.
 Stk. 2. Ud over den retsbaserede orlov efter stk. 1, har  

 lønmodtagere adgang til at aftale orlov (aftalebaseret orlov) med  

 arbejdsgiveren til at passe egne børn i alderen 0   8 år i  

 sammenhængende perioder på mindst 8 uger.
 Stk. 3. Orlovsadgangen efter stk. 1 og stk. 2 kan  

 tilsammen højst udgøre 52 uger.
 Stk. 4. Lønmodtagere, der har ret til orlov efter  

 stk. 1, kan anvende denne ret én gang til hvert barn inden for  

 barnets første 8 leveår.
 Stk. 5. Forældre til adoptivbørn, som  

 påbegynder orloven inden udløbet af det første år  

 efter barnets modtagelse i hjemmet, har ret til 26 ugers orlov, jf.  

 stk. 1.
 § 7. En lønmodtager, der ønsker at  

 udnytte retten efter § 6, skal give meddelelse herom til arbejdsgiveren  

 med 4 ugers varsel, jf. dog stk. 2 og 3. Ved varslingen af orloven skal  

 det angives i hvor mange uger, der ønskes orlov, jf. § 8.
Varslet kan tidligst afgives efter 3 måneders ansættelse i  

 ansættelsesforholdet.
Stk. 2. Ved ansættelsesforhold omfattet af kollektiv  

 overenskomst kan det i stk. 1 nævnte varsel fraviges ved aftale  

 mellem de berørte organisationer.
I øvrige  

 ansættelsesforhold kan varslet fraviges ved individuel aftale.
Varslet  

 kan højst udgøre arbejdsgiverens opsigelsesvarsel, dog mindst 2  

 uger og højst 26 uger.
 Stk. 3. Hvis børnepasningsorlov ønskes i direkte  

 forlængelse af barselorlov, kan det aftalte varsel i stk. 2 ikke  

 overstige 16 uger.
 § 8. Hvis der ønskes et mindre antal  

 retsbaserede orlovsuger, end det højst opnåelige efter § 6,  

 stk. 1, kan op til 5 af de fravalgte uger overføres til den  

 aftalebaserede orlov efter § 6, stk. 2.
 Stk. 2. Yderligere fravalgte uger af den retsbaserede orlov ud  

 over de 5 uger i stk. 1 falder bort og kan ikke anvendes senere.
Stk. 3. Lønmodtageren og arbejdsgiveren kan aftale et  

 tidligere tidspunkt for tilbagevenden til arbejdspladsen.
I så fald vil  

 den del af de varslede, men ikke anvendte, retsbaserede orlovsuger falde bort  

 og ikke senere kunne anvendes.
 § 9. En arbejdsgiver må ikke afskedige en  

 lønmodtager, fordi denne har fremsat krav om udnyttelse af retten til  

 orlov, udnytter retten til orlov eller har været fraværende  

 på grund af orlov efter § 6.
 Stk. 2. Såfremt afskedigelse finder sted efter, at  

 lønmodtageren har fremsat krav om orlov, under orloven eller i  

 umiddelbar tilknytning til lønmodtagerens tilbagevenden til  

 arbejdspladsen efter orlov, påhviler det arbejdsgiveren at  

 godtgøre, at afskedigelsen ikke er begrundet i forhold omfattet af  

 stk. 1.
Stk. 3. For lønmodtagere, der er omfattet af § 7,  

 stk. 1, indtræder beskyttelsen i henhold til stk. 2 tidligst  

 4 uger før, varslet skal afgives.
For lønmodtagere, der er  

 omfattet af § 7, stk. 2 og 3, aftales, hvornår beskyttelsen  

 indtræder.
Den kan dog senest indtræde 4 uger før varsel  

 skal afgives, og den samlede beskyttelse før orlov kan højst  

 udgøre 30 uger.
 Stk. 4. Afskediges en lønmodtager i strid med  

 stk. 1, skal arbejdsgiveren betale en godtgørelse.  

 Godtgørelsen, der ikke kan overstige 26 ugers løn,  

 fastsættes under hensyntagen til lønmodtagerens  

 ansættelsestid og sagens omstændigheder i øvrigt.
Stk. 5. Stk. 4 finder tilsvarende anvendelse, hvor  

 beskyttelse mod afskedigelse følger af kollektiv overenskomst, men  

 hvor der i overenskomsten enten ikke gives den pågældende adgang  

 til godtgørelse, eller der i overenskomsten gives adgang til en  

 godtgørelse, der er mindre end den i stk. 4 nævnte.
Kravet  

 behandles ad fagretlig vej.
 § 10. Arbejdsgiveren kan udsætte den  

 varslede retsbaserede orlov i henhold til § 6, stk. 1 i indtil 26  

 uger, hvis arbejdsgiveren kan godtgøre, at Arbejdsformidlingen eller  

 den instans, der varetager formidlingen af arbejdskraft på det  

 pågældende område, ikke kan formidle  

 erstatningsarbejdskraft, som kan begynde arbejdet ved orlovens begyndelse,  

 eller hvis arbejdsgiveren ikke ønsker at ansætte den formidlede  

 arbejdskraft, jf. dog stk. 2 og 3. Arbejdsgiveren skal rette henvendelse  

 til Arbejdsformidlingen eller den instans, der varetager formidlingen af  

 arbejdskraft, med anmodning om formidling af arbejdskraft senest seks  

 arbejdsdage inden meddelelse om udsættelse af den varslede orlov skal  

 afgives til lønmodtageren, jf. § 11, stk. 1.
 Stk. 2. Arbejdsgiveren kan ikke udsætte orloven, hvis  

 Arbejdsformidlingen eller den instans, der varetager formidlingen af  

 arbejdskraft, har formidlet mindst tre personer med de kvalifikationer, som  

 arbejdsgiveren har opstillet.
 Stk. 3. Arbejdsgiveren kan ikke udsætte en orlov, der er  

 varslet til afholdelse i forlængelse af barselorlov.
 Stk. 4. Udsættes den varslede orlov af arbejdsgiveren,  

 er lønmodtageren udover de i § 9, stk. 2 og 3, nævnte  

 perioder, beskyttet mod afskedigelse på grund af orlov i den periode,  

 hvor orloven er udsat.
§ 11. Arbejdsgiveren giver lønmodtageren og  

 Arbejdsformidlingen meddelelse om udsættelsen senest 14 dage, inden  

 orloven skal begyndes.
Hvis arbejdsgiveren og lønmodtageren har aftalt  

 et kortere varsel end 4 uger, jf. § 7, stk. 2, aftales,  

 hvornår meddelelse om udsættelse skal ske.
 Stk. 2. Arbejdsformidlingen kan i henhold til § 6  

 tidligst godkende orlov med orlovsydelse 14 dage inden orlovens  

 begyndelsestidspunkt, jf. stk. 1, medmindre arbejdsgiveren over for  

 lønmodtageren og Arbejdsformidlingen har erklæret, at orlovens  

 begyndelsestidspunkt ikke vil blive søgt udsat, eller hvis  

 Arbejdsformidlingen kan konstatere, at der ikke kan ske udsættelse, jf.  

 § 10, stk. 2 og 3.
 § 12. Arbejdsgiveren skal samtidig med meddelelsen  

 om udsættelsen, jf. § 11, stk. 1, oplyse, hvor lang tid  

 arbejdsgiveren ønsker orloven udsat inden for de 26 uger.
 Stk. 2. Hvis den varslede orlov udsættes, godkender  

 Arbejdsformidlingen ansøgningen til den ændrede begyndelsesdato,  

 medmindre lønmodtageren har meddelt arbejdsgiveren, at orlov ikke  

 længere ønskes.
 § 13. Kvalifikationskravene, der jf. § 10,  

 stk. 2, opstilles til erstatningsarbejdskraften, skal være  

 konkretiserede i forhold til stillingens indhold således, at en  

 formidling kan foretages.
 Stk. 2. Opstilling af kvalifikationskrav kan ske i et  

 samarbejde mellem arbejdsgiveren og Arbejdsformidlingen.
 Stk. 3. Det er arbejdsgiveren, der vurderer, om den formidlede  

 arbejdskraft opfylder kvalifikationskravene.
 § 14. Hvor lønmodtageren indgår  

 aftale med arbejdsgiveren om orlov til børnepasning, skal aftalen  

 være skriftlig og indeholde nærmere vilkår for  

 tilbagevenden til arbejdspladsen.
§ 15. I tilfælde, hvor arbejdsgiveren  

 beslutter at besætte den ledige stilling i orlovsperioden, kan  

 Arbejdsformidlingen bistå med formidling af arbejdskraft, herunder  

 formidling af ledige med tilskud efter reglerne herom i lov om en aktiv  

 arbejdsmarkedspolitik og lov om en aktiv socialpolitik.
Er den, der  

 ansættes i orlovsstillingen, et ledigt dagpengeberettiget medlem af en  

 arbejdsløshedskasse, kan pågældende forud for orloven  

 ansættes i en oplæringsperiode, hvorunder der kan udbetales  

 uddannelsesgodtgørelse eller tilskud efter lov om en aktiv  

 arbejdsmarkedspolitik.
§ 16. Den tid, en lønmodtager har  

 været fraværende i henhold til § 6, stk. 1 og 5, medregnes  

 ved beregning af anciennitet i arbejdsforholdet.
Bestemmelsen vedrører  

 ikke pensionsforhold.
Selvstændige erhvervsdrivende § 17. Selvstændige erhvervsdrivende har ret  

 til orlov til at passe egne børn i alderen 0-8 år i  

 sammenhængende perioder af en varighed på mindst 13 uger.
Orloven  

 kan tilsammen højst udgøre 52 uger.
§ 18. En forsikret selvstændig  

 erhvervsdrivende skal skriftligt erklære over for  

 arbejdsløshedskassen at ville ophøre med sit arbejde i  

 virksomheden i hele orlovsperioden.
Endvidere skal den selvstændige  

 erhvervsdrivende over for arbejdsløshedskassen sandsynliggøre,  

 at det er muligt at ophøre med arbejdet i virksomheden i hele  

 orlovsperioden eller dokumentere, at der ansættes en afløser i  

 hele orlovsperioden.
 Stk. 2. For så vidt angår ikke-forsikrede  

 selvstændige erhvervsdrivende gælder tilsvarende krav om  

 dokumentation over for kommunen, jf. stk. 1.
Ledige og kontanthjælpsmodtagere § 19. Personer, der ved orlovens start er  

 berettiget til ydelse ved ledighed efter lov om  

 arbejdsløshedsforsikring m.v., har ret til orlov til at passe egne  

 børn i alderen 0-8 år i en sammenhængende periode på  

 13 uger.
Der er dog ret til orlov i op til 26 uger, hvis barnet ikke er fyldt  

 1 år på tidspunktet for orlovens begyndelse.
 Stk. 2. Personer, der modtager kontanthjælp efter lov om  

 en aktiv socialpolitik, har tilsvarende ret til orlov til  

 børnepasning, som nævnt i stk. 1, jf. dog kapitel 1 i  

 Socialministeriets bekendtgørelse om orlovsydelse til  

 kontanthjælpsmodtagere og om fradrag i orlovsydelse, der udbetales af  

 kommunerne.
 Stk. 3. Forældre til adoptivbørn, som  

 påbegynder orloven inden udløbet af det første år  

 efter barnets modtagelse i hjemmet, har ret til 26 ugers orlov.
 § 20. For ledige og kontanthjælpsmodtagere,  

 som ønsker børnepasningsorlov ud over de i § 19,  

 stk. 1, nævnte perioder, foretager Arbejdsformidlingen på  

 baggrund af retningslinier fastsat i det regionale arbejdsmarkedsråd en  

 konkret vurdering af, om der under hensyntagen til arbejdsmarkedets behov kan  

 bevilges yderligere orlov.
Kapitel 2 Orlovsydelsen Orlovsydelsens størrelse Medlemmer af en arbejdsløshedskasse § 21. Orlovsydelsen til fuldtidsforsikrede  

 lønmodtagere, der i de sidste 10 uger før orloven i gennemsnit  

 har været ansat mindst 24 timer ugentlig, udgør et beløb  

 svarende til 60 pct. af arbejdsløshedsdagpengenes højeste  

 beløb for fuldtidsforsikrede, jf. § 47 i lov om  

 arbejdsløshedsforsikring m.v.
Har lønmodtageren ikke  

 været ansat til en fast ugentlig arbejdstid, eller dokumenterer  

 lønmodtageren at have arbejdet i flere timer end svarende til  

 ansættelsen, skal det faktiske timetal (løntimer) i gennemsnit  

 være mindst 24 timer ugentlig.
 Stk. 2. Orlovsydelsen til fuldtidsforsikrede  

 lønmodtagere, der i løbet af 10-ugersperioden forud for  

 orlovens start har modtaget supplerende dagpenge, udgør et  

 beløb, der svarer til 60 pct. af arbejdsløshedsdagpengenes  

 højeste beløb for fuldtidsforsikrede, jf. § 47 i lov om  

 arbejdsløshedsforsikring m.v., uanset om beskæftigelseskravet i  

 stk. 1 er opfyldt.
 Stk. 3. Orlovsydelsen til deltidsforsikrede  

 lønmodtagere og til fuldtidsforsikrede lønmodtagere, der ikke  

 opfylder det i stk. 1 nævnte beskæftigelseskrav,  

 udgør et beløb, der svarer til 60 pct. af  

 arbejsløshedsdagpengenes højeste beløb for  

 deltidsforsikrede, jf. § 70 i lov om arbejdsløshedsforsikring  

 m.v.
§ 22. Orlovsydelsen til selvstændige  

 erhvervsdrivende udbetales i forhold til beskæftigelsen i den  

 selvstændige virksomhed forud for orloven som enten fuldtids- eller  

 deltidsbeskæftigede.
En selvstændig erhvervsdrivende anses for at  

 være fuldtidsbeskæftiget, såfremt vedkommende de sidste 10  

 uger forud for orlovens begyndelse i gennemsnit har været  

 beskæftiget i virksomheden i mindst 30 timer om ugen.
I alle andre  

 tilfælde anses den selvstændige erhvervsdrivende for at  

 være deltidsbeskæftiget.
 Stk. 2. Orlovsydelsen til fuldtidsbeskæftigede  

 udgør et beløb, der svarer til 60 pct. af  

 arbejdsløshedsdagpengenes højeste beløb for  

 fuldtidsforsikrede, jf. § 47 i lov om arbejdsløshedsforsikring  

 m.v.
 Stk. 3. Orlovsydelsen til deltidsbeskæftigede  

 udgør et beløb, der svarer til 60 pct. af  

 arbejdsløshedsdagpengenes højeste beløb for  

 deltidsforsikrede, jf. § 70 i lov om arbejdsløshedsforsikring  

 m.v.
 § 23. Orlovsydelsen til fuldtidsforsikrede ledige  

 udgør et beløb, der svarer til 60 pct. af  

 arbejdsløshedsdagpengenes højeste beløb for  

 fuldtidsforsikrede, jf. § 47 i lov om arbejdsløshedsforsikring  

 m.v.
 Stk. 2. Orlovsydelsen til deltidsforsikrede ledige  

 udgør et beløb, der svarer til 60 pct. af  

 arbejdsløshedsdagpengenes højeste beløb for  

 deltidsforsikrede, jf. § 70 i lov om arbejdsløshedsforsikring  

 m.v.
§ 24. Orlovsydelsen til forsikrede  

 kontanthjælpsmodtagere svarer til den kontanthjælp, som  

 kontanthjælpsmodtagere på orlov er berettigede til, dog maksimalt  

 60 pct. af arbejdsløshedsdagpengenes højeste beløb, jf.  

 § 47 i lov om arbejdsløshedsforsikring m.v.
Orlovsydelsen  

 udbetales af kommunen.
Ikke-forsikrede personer § 25. Orlovsydelsen til ikke-forsikrede  

 lønmodtagere og ikke-forsikrede selvstændige erhvervsdrivende  

 udbetales i forhold til beskæftigelsen i 10-ugers-perioden forud for  

 orloven som enten fuldtids- eller deltidsbeskæftiget, jf.  

 stk. 2-3.
Stk. 2. Orlovsydelsen til fuldtidsbeskæftigede  

 lønmodtagere og fuldtidsbeskæftigede selvstændige  

 erhvervsdrivende udgør et beløb, der svarer til 60 pct. af  

 arbejdsløshedsdagpengenes højeste beløb for  

 fuldtidsforsikrede, jf. § 47 i lov om arbejdsløshedsforsikring  

 m.v.
Der er tale om lønarbejde på fuld tid, hvis  

 lønmodtageren er ansat med mindst 30 timer om ugen i gennemsnit i hele  

 10-ugers-perioden.
Er lønmodtageren ikke ansat til en fast ugentlig  

 arbejdstid, eller dokumenterer lønmodtageren at have arbejdet i flere  

 timer i perioden end svarende til ansættelsen, lægges det  

 faktiske timetal til grund.
En selvstændig erhvervsdrivende anses for  

 at være fuldtidsbeskæftiget, hvis vedkommende i 10-ugers-perioden  

 har været beskæftiget i mindst 30 timer om ugen i gennemsnit.
 Stk. 3. Orlovsydelsen til deltidsbeskæftigede  

 lønmodtagere og deltidsbeskæftigede selvstændige  

 erhvervsdrivende udgør et beløb, der svarer til 60 pct. af  

 arbejdsløshedsdagpengenes højeste beløb for  

 deltidsforsikrede, jf. § 70 i lov om arbejdsløshedsforsikring  

 m.v.
 Stk. 4. Orlovsydelsen til ikke-forsikrede  

 kontanthjælpsmodtagere svarer til den kontanthjælp, som  

 kontanthjælpsmodtageren på orlov er berettiget til, dog maksimalt  

 60 pct. af arbejdsløshedsdagpengenes højeste beløb, jf.  

 § 47 i lov om arbejdsløshedsforsikring m.v.
Forsikrede personer med både lønarbejde og  

 selvstændig erhvervsvirksomhed § 26. Orlovsydelsen til fuldtids- og  

 deltidsforsikrede, som i 10-ugers-perioden forud for orloven har været  

 beskæftigede i mindst 30 timer i gennemsnit med samtidigt  

 lønarbejde og mere end midlertidig udøvelse af  

 selvstændig virksomhed, udgør et beløb svarende til 60  

 pct. af arbejdsløshedsdagpengenes højeste beløb, jf.  

 § 47 i lov om arbejdsløshedsforsikring m.v., hvis hver af  

 beskæftigelsesforholdene berettiger til dagpenge efter lov om dagpenge  

 ved sygdom eller fødsel.
Udbetaling af orlovsydelsen § 27. Orlovsydelsen til medlemmer af en  

 arbejdsløshedskasse udbetales af kassen, jf. dog § 24.
 Stk. 2. Kassen udbetaler den fulde orlovsydelse efter  

 § 26, uanset at medlemmet kun er forsikret på grundlag af enten  

 lønarbejdet eller virksomhedsudøvelsen.
 Stk. 3. Staten yder forskud eller refusion til  

 arbejdsløshedskasserne til udbetaling af orlovsydelser efter reglerne  

 i §§ 79-82 i lov om arbejdsløshedsforsikring m.v.
 § 28. Orlovsydelsen udbetales til den person, der  

 er på orlov.
Stk. 2. For beskæftigede lønmodtagere kan  

 orlovsydelsen udbetales til arbejdsgiveren i tilfælde, hvor  

 arbejdsgiveren fortsætter med at udbetale sædvanlig løn  

 under orloven.
Det er en betingelse, at den udbetalte løn overstiger  

 orlovsydelsen.
Arbejdsgiveren kan supplere orlovsydelsen med et aftalt  

 beløb, uden at der sker fradrag i orlovsydelsen, jf. § 29,  

 stk. 1.
Stk. 3. Beskæftigede lønmodtagere, der modtager  

 hjælp efter lov om social service, § 29 til pasning af handicappet  

 barn, kan i tilfælde af ledighed, uanset at de ved ledighedens  

 indtræden ikke opfylder betingelserne i § 19, vælge at  

 gå på børnepasningsorlov med den virkning, at de under  

 orloven både kan modtage denne hjælp og orlovsydelse.
Det er en  

 forudsætning, at ansøgning om orlov indgives, inden ledigheden  

 indtræder, eller   for lønmodtagere, som ikke har et  

 opsigelsesvarsel   senest en uge efter afskedigelsen.
Orloven bevilges efter  

 reglerne om børnepasningsorlov til beskæftigede  

 lønmodtagere, jf. § 6.
 Stk. 4. Der kan kun modtages orlovsydelse efter en af  

 orlovsordningerne ad gangen.
 Stk. 5. Modtages der offentlig forsørgelsesydelse efter  

 anden lovgivning, kan der ikke samtidig modtages orlovsydelse, jf. dog  

 stk. 3.
 Stk. 6. Der kan ikke udbetales orlovsydelse til en person, som  

 ved domstolsafgørelse eller administrativ afgørelse er  

 berøvet sin frihed, eller som unddrager sig frihedsberøvelse.  

 Der kan endvidere ikke udbetales orlovsydelse til en person, som  

 forsørges på institution.
 Stk. 7. Ved orlov i udlandet er det en betingelse for  

 udbetaling af orlovsydelsen, at der er oprettet en konto i et pengeinstitut i  

 Danmark, der gør det muligt at udbetale ydelsen.
 § 29. Der foretages fradrag i orlovsydelsen efter  

 regler fastsat i medfør af § 58 i lov om  

 arbejdsløshedsforsikring m.v.
 Stk. 2. Der foretages ikke fradrag i orlovsydelsen for et  

 mellem lønmodtager og arbejdsgiver aftalt beløb til supplering  

 af orlovsydelsen, jf. § 28, stk. 2.
 Stk. 3. I tilfælde, hvor orlovsydelsen udbetales til  

 arbejdsgiveren, jf. § 28, stk. 2, udbetales orlovsydelsen med  

 bruttobeløbet, som lønmodtageren ellers ville have fået  

 udbetalt, efter at der er foretaget fradrag efter stk. 1.
 § 30. I forbindelse med orlov til  

 børnepasning har kommunen, jf. § 27 i lov om social service
samt Socialministeriets bestemmelser herom, adgang til at yde et  

 supplerende tilskud til orlovsydelsen til orlovspersonen, uden at der sker  

 fradrag i orlovsydelsen.
 § 31. Orlovsydelsen til personer, der modtager  

 kontanthjælp, og til personer, der ikke er medlemmer af en  

 arbejdsløshedskasse, udbetales af kommunen.
 § 32. Staten yder 100% refusion til kommunernes  

 udbetaling af orlovsydelse til ikke-forsikrede lønmodtagere og  

 ikke-forsikrede selvstændige erhvervsdrivende samt 50% refusion til  

 kommunernes udbetaling af orlovsydelse til forsikrede og ikke-forsikrede  

 kontanthjælpsmodtagere.
 Stk. 2. Arbejdsformidlingen udbetaler refusion bagud for een  

 måned ad gangen på baggrund af kommunens anmodning om udbetaling  

 af refusion.
 Stk. 3. Anmodningen om udbetaling af refusion skal indeholde  

 oplysninger om kommunens navn og nummer, kommunens giro- eller  

 bankkontonummer samt SE-nummer, orlovspersonens navn og personnummer,  

 perioden for hvilken der søges refusion, refusionsbeløbet samt  

 oplysninger om, hvorvidt orlovspersonen er kontanthjælpsmodtager.
 Stk. 4. Anmodningen skal være Arbejdsformidlingen i  

 hænde senest den 15. i den efterfølgende måned.  

 Arbejdsformidlingen udbetaler refusionen til kommunen inden udgangen af den  

 måned, hvor anmodningen er modtaget.
 Stk. 5. Det kan med Arbejdsformidlingen aftales, at refusionen  

 udbetales kvartalsvist bagud.
Stk. 6. Kommunen udarbejder, underskriver og indsender en  

 revisorpåtegnet årsopgørelse.
Den revisorpåtegnede  

 årsopgørelse indsendes til Arbejdsformidlingen senest den 15.  

 august i det efterfølgende år.
 § 33. § 28 og § 29, stk. 2, finder  

 tilsvarende anvendelse på ikke-forsikrede, der går på orlov  

 til børnepasning.
 Stk. 2. I de tilfælde, hvor orlovsydelsen udbetales til  

 arbejdsgiveren, jf. § 28, stk. 2, udbetales orlovsydelsen med  

 bruttobeløbet, som lønmodtageren ellers ville have fået  

 udbetalt, efter at der er foretaget fradrag efter Socialministeriets  

 bekendtgørelse om orlovsydelse til kontanthjælpsmodtagere og om  

 fradrag i orlovsydelse, der udbetales af kommunerne.
 Stk. 3. § 30 finder tilsvarende anvendelse på  

 ikke-forsikrede lønmodtagere, ikke-forsikrede selvstændige  

 erhvervsdrivende og kontanthjælpsmodtagere på orlov til  

 børnepasning.
 Stk. 4. Vedrørende fradrag for arbejde og  

 indtægter for kontanthjælpsmodtagere, ikke-forsikrede  

 lønmodtagere og ikke-forsikrede selvstændige erhvervsdrivende,  

 foretages fradrag efter Socialministeriets bekendtgørelse om  

 orlovsydelse til kontanthjælpsmodtagere og om fradrag i orlovsydelse,  

 der udbetales af kommunerne.
Kapitel 3 Forhold under orloven Ferie under orlov § 34. Såfremt lønmodtageren afholder  

 optjent ferie, efter at orloven er påbegyndt, udsættes den  

 resterende del af orlovsperioden i en periode, der svarer til den afholdte  

 ferie.
Det forudsættes, at ferien varsles og afholdes i  

 overensstemmelse med de gældende regler om ferie.
 Stk. 2. Lønmodtagerens afholdelse af optjent ferie  

 under aftalt orlov til børnepasning, kan indgå i  

 lønmodtagerens skriftlige aftale med arbejdsgiveren om orloven.
 Stk. 3. Lønmodtageren skal give Arbejdsformidlingen  

 meddelelse om, at der er aftalt ferie med arbejdsgiveren senest 14 dage  

 før orlovens ophør.
Afbrydelse af orlov § 35. Hvis en person under orloven opfylder  

 betingelserne for at gå på barselorlov, jf. ligebehandlingslovens  

 § 7, har den pågældende ret til i stedet at gå  

 på barselorlov på de vilkår, som følger af  

 ansættelsesforholdet.
Stk. 2. Hvis en person afskediges under orloven, har den  

 pågældende ret til at afbryde orloven for i stedet at  

 følge de i øvrigt i ansættelsesforholdet gældende  

 løn- og ansættelsesvilkår.
Lønmodtageren skal give  

 meddelelse til arbejdsgiveren om tilbagevenden til ansættelsesforholdet  

 i tidsmæssig nær tilknytning til modtagelsen af  

 afskedigelsen.
Stk. 3. I de tilfælde hvor en orlov afbrydes, dog  

 bortset fra § 8, stk. 3, ophører orloven med den virkning,  

 at den ikke anvendte orlovsperiode henstår.
En afbrydelse kan tidligst  

 få virkning fra den dato, hvor Arbejdsformidlingen eller  

 arbejdsløshedskassen/kommunen har modtaget meddelelse om afbrydelsen,  

 jf. § 50, stk. 3. Der kan efter fornyet ansøgning igen bevilges orlov,  

 hvis betingelserne i øvrigt er opfyldt.
Strejke og lockout (konflikt) § 36. Orlov kan ikke bevilges til et  

 dagpengeberettiget medlem af en statsanerkendt arbejdsløshedskasse,  

 hvis den pågældende er omfattet af strejke eller lockout  

 (konflikt), jf. lov om arbejdsløshedsforsikring m.v. § 61.  

 Tilsvarende gælder for ikke-forsikrede beskæftigede  

 lønmodtagere og for beskæftigede lønmodtagere, som ikke  

 er dagpengeberettigede.
 Stk. 2. Orlovsydelse må ikke udbetales til et  

 dagpengeberettiget medlem af en statsanerkendt arbejdsløshedskasse,  

 hvis den pågældende er omfattet af strejke eller lockout  

 (konflikt), jf. lov om arbejdsløshedsforsikring m.v. § 61.  

 Tilsvarende gælder for ikke-forsikrede beskæftigede  

 lønmodtagere og for beskæftigede lønmodtagere, som ikke  

 er dagpengeberettigede.
 Stk. 3. Bestemmelsen i stk. 2 finder ikke anvendelse,  

 hvis en orlov er påbegyndt inden konflikten bryder ud.
Kapitel 4 Administration Arbejdsformidlingens administration Ansøgning og bevilling § 37. Ansøgning om orlov indgives til  

 Arbejdsformidlingen, der træffer afgørelse om bevilling af  

 orlov.
Ansøgningen kan tidligst indleveres til Arbejdsformidlingen  

 eller arbejdsløshedskassen/kommunen 3 måneder før  

 orlovens start.
 Stk. 2. Arbejdsformidlingen kan tidligst bevilge orloven 2  

 måneder inden orlovens start, jf. dog § 11, stk. 2.
Stk. 3. Det er en forudsætning for modtagelse af  

 orlovsydelse, at Arbejdsformidlingen har bevilget orloven.
Ansøgningen  

 om orlov skal være indgivet til Arbejdsformidlingen inden orlovens  

 start.
Har Arbejdsformidlingen ikke modtaget ansøgningen inden  

 orlovens start, kan orlov med orlovsydelse dog bevilges med virkning fra  

 orlovens start, hvis arbejdsløshedskassen eller kommunen har modtaget  

 ansøgningen inden dette tidspunkt.
 Behandling af orlovsansøgningen m.v.
§ 38. Ved orlov til børnepasning for  

 personer, der er medlemmer af en arbejdsløshedskasse, fremsender  

 Arbejdsformidlingen oplysning om orlovsbevillingen til  

 arbejdsløshedskassen.
Ved orlov til børnepasning for personer,  

 der ikke er medlemmer af en arbejdsløshedskasse og forsikrede og  

 ikke-forsikrede kontanthjælpsmodtagere, fremsender Arbejdsformidlingen  

 oplysning om orlovsbevillingen til kommunen.
§ 39. Hvor orlovsydelsen udbetales af  

 arbejdsløshedskassen, giver Arbejdsformidlingen underretning til  

 arbejdsløshedskassen om andre forhold af betydning for udbetaling af  

 orlovsydelsen.
Hvor orlovsydelsen udbetales af kommunen, giver  

 Arbejdsformidlingen underretning til kommunen om andre forhold af betydning  

 for udbetaling af orlovsydelsen.
 § 40. Arbejdsformidlingen kan yde arbejdsgiverne  

 bistand i forbindelse med orlovsaftaler, ansættelse af ledige i  

 orlovsstillinger samt yde uddannelsesrådgivning til  

 virksomhederne.
 § 41. Arbejdsformidlingen påser i  

 forbindelse med sin behandling af ansøgning om orlov til  

 børnepasning:
1)	at dokumentation for barn i alderen 0-8 år foreligger, og at  

 orlovsperioden opfylder betingelsen om varighed, jf. § 1 og § 6, 2)	at der højst overføres 5 uger fra den retsbaserede  

 orlov til den aftalebaserede orlov, jf. § 8, stk. 1, 3)	at der foreligger attestation fra kommunen for, at  

 lønmodtagere og selvstændige erhvervsdrivende opfylder  

 beskæftigelseskravet i kapitel 2 eller 6 i lov om dagpenge ved sygdom  

 eller fødsel, jf. § 5, stk. 1, 4)	at der er aftalt nærmere vilkår for tilbagevenden til  

 arbejdspladsen, når orloven er aftalt med arbejdsgiveren, jf.  

 § 14, 5)	at der foreligger attestation fra arbejdsløshedskassen for,  

 at den ledige er berettiget til dagpenge efter lov om  

 arbejdsløshedsforsikring m.v., eller attestation fra kommunen for, at  

 den ledige modtager kontanthjælp efter lov om social service, jf.  

 §§ 43, stk. 1 og 47, stk. 3, i denne  

 bekendtgørelse, 6)	at lønmodtageren i forbindelse med udnyttelse af retten til  

 orlov til et barn ikke tidligere har benyttet retten til  

 børnepasningsorlov for det pågældende barn, jf.  

 § 6, 7)	at den ledige i forbindelse med udnyttelse af retten til orlov til  

 et barn, som ved orlovens start ikke er fyldt 1 år, ikke tidligere har  

 benyttet retten til børnepasningsorlov i mere end 13 uger for det  

 pågældende barn, jf. § 19, 8)	at den ledige i forbindelse med udnyttelse af retten til orlov til  

 et barn, som ved orlovens start er fyldt 1 år, ikke tidligere har  

 benyttet retten til børnepasningsorlov for det pågældende  

 barn, jf. § 19, 9)	at adoptivforældre, der ønsker  

 børnepasningsorlov efter § 6, stk. 5 og § 19,  

 stk. 3, påbegynder denne inden for det første år fra  

 barnets modtagelse i hjemmet, 10)	at der ved orlov til en selvstændig erhvervsdrivende  

 foreligger attestation fra arbejdsløshedskassen eller kommunen for, at  

 den selvstændige erhvervsdrivende ophører med at arbejde i  

 virksomheden i orlovsperioden, jf. § 18 og § 47,  

 stk. 2.
Tilbagekaldelse og annullation af bevillingen § 42. Har en modtager af orlovsydelse givet  

 Arbejdsformidlingen urigtige oplysninger eller fortiet forhold, der har  

 betydning for bevillingen af orlov, kan Arbejdsformidlingen annullere  

 bevillingen.
 Stk. 2. Arbejdsformidlingen kan tilbagekalde en bevilling af  

 orlov, hvis betingelserne for orloven ikke længere er til stede.
 Stk. 3. Såfremt Arbejdsformidlingen tilbagekalder eller  

 annullerer bevillingen, skal Arbejdsformidlingen straks give  

 arbejdsløshedskassen eller kommunen meddelelse herom, jf. § 46, stk. 3  

 og § 48, stk. 4 hvorefter udbetalingen af orlovsydelsen standses.
 Stk. 4. Hvis orloven afbrydes, skal Arbejdsformidlingen  

 ligeledes straks give arbejdsløshedskassen eller kommunen meddelelse  

 herom.
 Stk. 5. For orlovspersoner, hvor arbejdsløshedskassen  

 har attesteret, at personen var dagpengeberettiget, jf. § 43,  

 gælder, at såfremt Arbejdsformidlingen undlader at annullere en  

 orlovsbevilling, selv om arbejdsløshedskassen oplyser, at  

 orlovspersonen ikke var dagpengeberettiget ved orlovens start, skal  

 Arbejdsformidlingen forelægge sagen for Arbejdsmarkedsstyrelsen, inden  

 Arbejdsformidlingen træffer afgørelse.
Arbejdsløshedskassens administration Attestation § 43. Ved orlov til ledige, der er berettigede til  

 arbejdsløshedsdagpenge, skal arbejdsløshedskassen attestere, at  

 orlovsansøgeren er dagpengeberettiget efter reglerne i lov om  

 arbejdsløshedsforsikring m.v.
Arbejdsløshedskassen kan tidligst  

 attestere, at orlovsansøgeren er dagpengeberettiget 2 måneder  

 inden orlovens start.
 § 44. Ved orlov, hvor arbejdsløshedskassen  

 udbetaler orlovsydelsen, skal arbejdsløshedskassen attestere, at  

 betingelserne i § 18, stk. 1 er opfyldt.
Udbetaling § 45. Arbejdsløshedskassen udbetaler  

 orlovsydelsen, når orlovspersonen månedligt på tro og love  

 har erklæret, at orlov fortsat holdes, jf. dog stk. 2 og 3.
 Stk. 2. Til orlovspersoner, der modtager  

 børnepasningsorlovsydelse under ophold i udlandet uden for  

 EØS-landene, kan ydelsen udbetales uden, at den i stk. 1 omtalte  

 månedlige erklæring foreligger.
Stk. 3. Når perioden med  

 børnepasningsorlovsydelse i udlandet uden for EØS-landene er  

 ophørt, skal orlovspersonen overfor arbejdsløshedskassen  

 bekræfte, at betingelserne for at modtage orlovsydelsen har været  

 opfyldt i hele orlovsperioden.
Orlovspersonen skal i den forbindelse  

 endvidere oplyse, om den pågældende har haft arbejde,  

 indtægter eller lignende af betydning for udbetalingen af  

 orlovsydelsen.
 Tilbagebetaling, sanktion m.v.
 § 46. Har orlovspersonen under orloven givet  

 urigtige oplysninger overfor arbejdsløshedskassen, træffer denne  

 afgørelse om tilbagebetaling og sanktion efter §§ 86 og 87 i lov  

 om arbejdsløshedsforsikring m.v.
Stk. 2. Såfremt arbejdsløshedskassen  

 bliver opmærksom på, at der sker ændringer i de oprindelige  

 betingelser for orlov, skal arbejdsløshedskassen give  

 Arbejdsformidlingen meddelelse om forholdet.
Arbejdsformidlingen  

 træffer herefter afgørelse om eventuel tilbagekaldelse af  

 bevillingen af orlov, jf. § 42, stk. 2.
 Stk. 3. Tilbagekalder eller annullerer Arbejdsformidlingen  

 bevillingen, jf. § 42, stk. 1 eller 2, skal arbejdsløshedskassen  

 straks underrettes, jf. § 42, stk. 3, og arbejdsløshedskassen skal  

 træffe afgørelse om eventuel tilbagebetaling og sanktion efter  

 §§ 86 og 87 i lov om arbejdsløshedsforsikring m.v.
 Stk. 4. Såfremt orlovspersonen afbryder orloven, skal  

 arbejdsløshedskassen uden ugrundet ophold stoppe udbetalingen af  

 orlovsydelsen samt give Arbejdsformidlingen meddelelse om dette.
Kommunens administration Attestation § 47. Ved orlov til børnepasning  

 påser og attesterer bopælskommunen, at forsikrede og  

 ikke-forsikrede lønmodtagere og forsikrede og ikke-forsikrede  

 selvstændige erhvervsdrivende opfylder beskæftigelseskravet i  

 kapitel 2 eller 6 i lov om dagpenge ved sygdom eller fødsel.  

 Attestation kan tidligst ske 2 måneder før orlovens start.
 Stk. 2. Ved orlov til børnepasning, hvor kommunen  

 udbetaler orlovsydelse til selvstændige erhvervsdrivende, skal kommunen  

 attestere, at betingelsen i § 18, stk. 2, jf. § 18,  

 stk. 1 er opfyldt.
 Stk. 3. Ved orlov til børnepasning for  

 kontanthjælpsmodtagere, attesterer kommunen, at  

 kontanthjælpsmodtageren tilhører den personkreds, der kan  

 få orlov til børnepasning, jf. § 49.
 Beregning og udbetaling m.v.
 § 48. Kommunen beregner og udbetaler orlovsydelsen  

 til forsikrede kontanthjælpsmodtagere, ikke-forsikrede  

 kontanthjælpsmodtagere, ikke-forsikrede lønmodtagere og  

 ikke-forsikrede selvstændige erhvervsdrivende.
 Stk. 2. Kommunen kan indhente oplysninger om  

 orlovsansøgerens økonomiske forhold, herunder i elektronisk  

 form, fra andre offentlige myndigheder samt arbejdsløshedskasser.
Stk. 3. Kommunen beregner fradrag i orlovsydelsen for arbejde  

 og indtægter i orlovsperioden, jf.
Socialministeriets  

 bekendtgørelse om orlovsydelse til kontanthjælpsmodtagere og om  

 fradrag i orlovsydelse, der udbetales af kommunerne.
Stk. 4. Hvis kommunen bliver opmærksom på, at der  

 sker ændringer i de oprindelige betingelser for orlov, skal kommunen  

 give Arbejdsformidlingen meddelelse om forholdet.
Arbejdsformidlingen  

 træffer herefter afgørelse om eventuel tilbagekaldelse af  

 bevillingen af orlov, jf. § 42. Tilbagekalder Arbejdsformidlingen  

 bevillingen, skal kommunen straks underrettes, og kommunen skal træffe  

 afgørelse om eventuel tilbagebetaling af orlovsydelsen, jf.  

 § 21b, stk. 3 i lov om orlov.
Stk. 5. Kommunen har ikke krav på refusion for  

 orlovsydelse, der skal tilbagebetales efter stk. 4, medmindre den  

 fejlagtige udbetaling skyldes orlovspersonens svigagtige forhold.
Kommunen  

 skal tilbagebetale udbetalte refusionsbeløb til  

 Arbejdsformidlingen.
§ 49. Personafgrænsningen af  

 kontanthjælpsmodtagere, der kan få orlov til børnepasning,  

 foretages af Socialministeriet, jf.
Socialministeriets bekendtgørelse  

 om orlovsydelse til kontanthjælpsmodtagere og om fradrag i  

 orlovsydelse, der udbetales af kommunerne.
Kapitel 5 Oplysningspligt m.v.
 § 50. Orlovspersonen er forpligtet til at give  

 Arbejdsformidlingen og arbejdsløshedskassen/kommunen oplysninger til  

 brug for administrationen af børnepasningsorlovsordningen.
 Stk. 2. Såfremt der sker ændringer i de  

 oprindelige betingelser for bevillingen af orlov, skal orlovspersonen meddele  

 dette til Arbejdsformidlingen.
Stk. 3. Opstår der sygdom i orlovsperioden, og er  

 sygdommen af en sådan art, at orlovspersonen er ude af stand til at  

 passe barnet, jf. § 1, stk. 1, skal orloven afbrydes.
Hvis orloven afbrydes,  

 skal orlovspersonen give meddelelse herom til Arbejdsformidlingen og  

 arbejdsløshedskassen/kommunen.
Kapitel 6 Klageadgang § 51. Arbejdsløshedskassens  

 afgørelser om udbetaling af orlovsydelse m.v., kan inden 4 uger efter,  

 at klageren har fået meddelelse om afgørelsen, indbringes for  

 Direktøren for Arbejdsløshedsforsikringen, jf. § 98 i lov  

 om arbejdsløshedsforsikring m.v.
Direktørens afgørelse  

 kan indbringes for Arbejdsmarkedets Ankenævn, jf. § 99 i lov om  

 arbejdsløshedsforsikring m.v.
§ 52. Kommunalbestyrelsens afgørelser om  

 udbetaling af orlovsydelse m.v. til ikke-forsikrede lønmodtagere og  

 ikke-forsikrede selvstændige erhvervsdrivende, kan inden 4 uger efter,  

 at klageren har fået meddelelse om afgørelsen, indbringes for  

 Arbejdsmarkedets Ankenævn, jf. § 100 i lov om  

 arbejdsløshedsforsikring m.v.
Ankenævnets afgørelser kan  

 ikke indbringes for anden administrativ myndighed.
 Stk. 2. De afgørelser, som kommunalbestyrelsen har  

 truffet efter bestemmelser fastsat i medfør af § 15,  

 stk. 9 i lov om orlov kan inden 4 uger efter, at klageren har fået  

 meddelelse om afgørelsen, indbringes for det sociale nævn i  

 overensstemmelse med reglerne i kapitel 10 i lov om retssikkerhed og  

 administration på det sociale område.
 Stk. 3. Arbejdsmarkedets Ankenævn kan se bort fra  

 klagefristen i stk. 1, når der er særlig grund hertil.
 § 53. Arbejdsformidlingens afgørelser kan  

 ikke indbringes for anden administrativ myndighed, jf. dog stk. 2.
 Stk. 2. Arbejdsformidlingens afgørelse om  

 tilbagekaldelse eller annullation af en bevilling af orlov, jf.  

 § 42, kan inden 4 uger efter, at klageren har fået meddelelse om  

 afgørelsen, indbringes for Arbejdsmarkedets Ankenævn, jf.  

 § 100, i lov om arbejdsløshedsforsikring m.v.
 Stk. 3. Arbejdsmarkedets Ankenævn kan se bort fra  

 klagefristen i stk. 2, når der er særlig grund hertil.
Kapitel 7 Øvrige bestemmelser § 54. Reglerne om børnepasningsorlov  

 indskrænker ikke videregående orlovsret efter andre love og  

 bestemmelser, efter overenskomster eller aftaler mellem arbejdsgivere og  

 lønmodtagere.
 § 55. Orlov til børnepasning medregnes ikke  

 i den periode, hvor der under ledighed kan udbetales ydelser efter § 55  

 i lov om arbejdsløshedsforsikring m.v.
 Stk. 2. Orlov til børnepasning begrænses ikke af  

 anvendelse af uddannelsesorlov.
Kapitel 8 Overgangsbestemmelser og ikrafttræden § 56. Bekendtgørelsen træder i kraft  

 den 20. januar 2000.
 Stk. 2. Bekendtgørelse nr. 48 af 26. januar 1998 om  

 orlov til uddannelse, sabbat og børnepasning ophæves  

 samtidig.
 Stk. 3. Ansøgninger om orlov af ned til 8 ugers  

 varighed vil kunne indgives til Arbejdsformidlingen,  

 arbejdsløshedskassen eller kommunen før den 1. januar 2000.
