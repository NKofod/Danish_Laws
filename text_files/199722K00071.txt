Nr LSF 71 Forslag til Lov om ændring af lov om mægling i arbejdsstridigheder Fremsat af Jette Gottlieb (EL) Frank Aaen (EL) den 21. april 1998 § 1 I lov om mægling i arbejdsstridigheder, jf. lovbekendtgørelse nr. 192 af  

 6. marts 1997, foretages følgende ændring:
 1. I § 12, stk. 1, indsættes efter 1. pkt. som nyt punktum:
»En sammenkædning forudsætter accept af den berørte  

 overenskomstpart.« § 2 Loven træder i kraft 1. januar 1999.
Bemærkninger til lovforslaget Almindelige bemærkninger Formålet med lovforslaget er at fjerne muligheden for tvangsmæssig  

 sammenkædning af mæglingsforslag ved overenskomstindgåelse.
Forslagsstillerne har igennem udvalgsbehandlingen ved den seneste ændring  

 af loven i 199697 kunnet konstatere, at regeringens formål med  

 sammenkædningsreglerne er at mindske risikoen for konflikter på  

 arbejdsmarkedet.
Ministeren bevarede med lovforslaget (L 15) forligsmandens  

 ret til tvangssammenkædning.
Dette er i strid med ILO-konvention nr. 98 om  

 organisationernes ret til forhandling og konfliktret.
Regeringen vil på ny  

 kunne indklages for ILO, idet den handler i strid med de konventioner,  

 regeringen selv har ratificeret.
 Enhedslisten er ikke principielt modstander af sammenkædningsretten.  

 Enhedslisten er enig med LO i, at der kan ske en sammenkædning af forhandling  

 og afstemning af flere overenskomster for herved at medvirke til sammenhæng  

 og solidaritet i forhandlingssituationen såvel som i forhandlingsresultatet.
 Men Enhedslisten ønsker, at en sammenkædning forudsætter, at der er tale  

 om frivillige aftaler mellem de berørte parter.
Det er indlysende, at de berørte parter ikke kan reduceres til  

 hovedorganisationerne.
Bl.a. bygger den kritik, ILO har rejst af regeringen  

 omkring sammenkædning, og som var den egentlige årsag til den seneste ændring  

 af loven, på en klage fra en organisation, der netop ikke var en  

 hovedorganisation eller medlem af en sådan.
 Med dette lovforslag ønsker Enhedslisten at begrænse retten til  

 sammenkædning af mæglingsforslag, således at den enkelte overenskomstparts  

 forhandlings og konfliktret respekteres i overensstemmelse med ILOkonvention  

 nr. 98. Dette sikres ved at tilføje, at sammenkædning forudsætter accept af  

 den berørte overenskomstpart i § 12, stk. 1.
 Ikke mindst i lyset af det seneste overenskomstforløb forekommer det  

 yderst urimeligt at sammenkæde områder, der ikke ønsker sammenkædning.
Bemærkninger til lovforslagets enkelte bestemmelser Til § 1 Det understreges, at der med begrebet overenskomstpart forstås det enkelte  

 forhandlingsområde og ikke blot hovedorganisationerne.
Til § 2 Det foreslås, at loven træder i kraft den 1. januar 1999.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om mægling i  

 arbejdsstridigheder.
(Lovforslag nr.
L 71).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
