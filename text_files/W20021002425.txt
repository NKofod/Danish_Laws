 Landsskatteretskendelse af 10/1 2002 om Virksomhedsomdannelse  

 og overdragelse af aktiver og passiver.
 As klage vedrører det forhold, at hans overdragelse af sin  

 personligt drevne virksomhed til B ApS efter reglerne om skattefri  

 virksomhedsomdannelse ikke er godkendt, jf. virksomhedsomdannelseslovens § 2,  

 stk. 1, nr. 2.
Det fremgår af sagen, at klageren i personligt regi har drevet  

 radio- og tv-forretning, og at han den 30. maj 2000 stiftede selskabet, B ApS  

 (selskabet), der overtog den hidtil drevne enkeltmandsvirksomhed.
Selskabets  

 kapital, der udgjorde 125.000 kr., var i det hele ejet af klageren.
De overdragne aktiver omfattede en ejendom, driftsmateriel,  

 inventar, varer, tilgodehavender og likvide midler.
Passiverne omfattede  

 hovedsagelig gæld til banken og til leverandører.
Egenkapitalen er i  

 åbningsbalancen  

 opgjort til 871.688 kr.
 Selskabets første regnskabsår løb fra den 1. januar 2000 til den  

 31. december 2000.
På omdannelsestidspunktet ejede klageren en post aktier, nom.  

 50.000 kr. i C A/S.
Aktierne var erhvervet i 1988, hvor C blev omdannet fra  

 andels- til et aktieselskab.
På omdannelsestidspunktet var aktiernes værdi  

 efter det oplyste 137.000 kr.
 Af vedtægterne for C A/S fremgår bl.a. følgende:
 ( ) § 2 2. Formål 2.1 Selskabets formål er at fremme aktionærernes økonomiske og  

 faglige interesser såvel ved økonomisk koordination med henblik på indkøbs-,  

 salgs-, og finansieringsvirksomhed, som ved oplysende og uddannende  

 virksomhed.
§ 3 3. Aktionærer 3.1Aktionærer i Selskabet kan være fysiske eller juridiske  

 personer, A.som udøver detailvirksomhed inden for radio- og tv-branchen  

 enten som specialforretning eller som specialafdeling for radio- og  

 tv-branchens varer eller driver et af Selskabet godkendt centralværksted, og  

 som er indgået på det aftalegrundlag, som Selskabet måtte kræve vedrørende  

 samhandelsvilkår m.v., jf. § 7 B.som tidligere har været aktionærer i henhold til § 3.1 A, og  

 som har afviklet sin forretningsaktivitet for det i § 3.1 A nævnte  

 virksomhedsområde.
 C.Institutionelle investorer, d.v.s. pengeinstitutter,  

 forsikringsselskaber, pensionskasser o.lign.
 D.Medarbejdere eller tidligere medarbejdere i selskabet.
3.2 For aktionærer i henhold ti § 3.1 A, B og D gælder, at  

 hverken aktionæren eller selskaber, som kontrolleres af eller kontrollerer  

 aktionæren, må deltage i, være økonomisk involveret i eller på nogen måde,  

 direkte eller indirekte, være tilknyttet nogen konkurrerende virksomhed.  

 Bestyrelsen kan give dispensation fra nærværende bestemmelse. ( ) 3.3 Bestyrelsen træffer afgørelse om, hvorvidt en given person  

 eller et selskab opfylder kravene for at blive aktionær.
Ved godkendelse af  

 en  

 aktionær i h.t § 3.1 A skal bestyrelsen særligt have for øje, om en  

 godkendelse  

 af den pågældende aktionær kan have en forretningsmæssig væsentlig negativ  

 indvirkning på Selskabets og/eller en eksisterende aktionærs interesse i det  

 relevante handelsområde. ( ) § 4 1. Kapital og aktier 4.1. Selskabets aktiekapital er 14.601.000 kr. fordelt i aktier  

 à 1.000 kr. eller multipla heraf.
4.2. I tiden frem til 25. april 2003 er bestyrelsen bemyndiget  

 til ad en eller flere omgange at forhøje aktiekapitalen med indtil  

 7.000.000,00  

 kr. uden fortegningsret for Selskabets aktionærer.
Aktier hidhørende fra en  

 sådan forhøjelse skal svare til de hidtidige aktier og skal således lyde på  

 navn, være ikke-omsætningspapirer, ligesom der skal gælde samme  

 indskrænkninger  

 i deres omsættelighed og regler om indløsning, som efter nærværende vedtægter  

 er gældende for de hidtidige aktier.
 4.3 For så vidt angår nye aktionærer i henhold til § 3.1.A har  

 disse pligt til at tegne eller købe aktier således, at disse besidder en  

 aktiebeholdning svarende til følgende minimumsbeløb:
For aktionærer i h.t. § 3.1.A med en årlig omsætning, jf.  

 samhandelsvilkårenes definition af omsætning  på mindre end 10 mill. kr.: Aktiebeholdning nom. 50.000,- kr.
 på mellem 10-15 mill. kr.: Aktiebeholdning nom. 75.000,- kr.
 på mellem 15-20 mill. kr.: Aktiebeholdning nom. 100.000,- kr.
på mere end 20 mill. kr.: Aktiebeholdning nom. 200.000,- kr. ( ) 4.6 Overdragelse, være sig til eje eller pant eller anden  

 sikkerhed, af aktier kan kun ske med bestyrelsens forudgående skriftlige  

 samtykke. ( ) 4.7 Hvis en aktionær ønsker at afhænde sine aktier helt eller  

 delvist, kan dette alene ske ved en overdragelse til A.
En anden godkendt aktionær, jf. § 3.
B.
Selskabet, idet Selskabet dog ikke er forpligtet til at  

 afkøbe den ud  

    

  

 trædende aktionærs  

 aktiepost. ( ) C.
En af Selskabet anvist køber.
( ) 4.9 Såfremt en aktionærs i h.t. § 3.1 A hidtil personligt drevne  

 virksomhed omdannes til et selskab med begrænset ansvar, kan dette selskab  

 fortsætte som aktionær på de hidtil gældende vilkår under forudsætning af, at  

 den hidtidige aktionær besidder den bestemmende indflydelse i det nye  

 selskab.  

 ( ) § 7 7. Samhandelsvilkår og  

 andre forpligtelser 7.1 Bestyrelsen fastsætter de samhandelsvilkår, som skal gælde  

 mellem selskabet og aktionærer i henhold til § 3.1. A.
7.2 Bestyrelsen kan på Selskabets vegne indgå samarbejds- eller  

 samhandelsaftaler med andre selskaber, virksomheder, foreninger el. lign. med  

 henblik på aktionærernes og/eller Selskabets forhandling af varer og/eller  

 tjenesteydelser, som ikke er omfattet af det i § 3.1 A. beskrevne  

 aktivitetsområde.
Sådanne samarbejdsaftaler kan f.eks. vedrøre salg og  

 markedsføring af musik/film, foto, hvidevarer og computerudstyr. ( ). C A/S har i et brev til klageren, dateret 25. juli 2000, skrevet  

 således:
Tak for din orientering om, at du har solgt din virksomhed til  

 selskabet B ApS. ( ) Med hensyn til aktier kan jeg meddele dig, at selskabet  

 ifølge vore vedtægter skal erhverve aktier for nominelt kr. 50.000,- til en  

 kurs, som fastlægges om kort tid  når vort halvårsregnskab er  

 udarbejdet. ( )  

  . vil efter sin ferie kontakte dig, så selskabets køb af aktier kan  

 gennemføres og selskabet dermed lever op til vore vedtægter for optagelse af  

 selskabet i aktionærkredsen. ( ). Skatteankenævnet har ikke godkendt den foretagne virksomhedsoverdragelse  

 som skattefri, idet der  fordi klageren ikke har overdraget aktierne i  

 C A/S  

 til selskabet  ikke er sket overdragelse af samtlige den personligt  

 drevne  

 virksomheds aktiv.
Virksomhedsomdannelseslovens § 2, stk. 2, nr. 1, er  

 herefter  

 ikke opfyldt.
 Ved afgørelsen har nævnet bl.a. lagt vægt på, at der efter Cs  

 vedtægter er pligt til at købe aktier af en vis nominel størrelse, der  

 afhænger  

 af en budgetteret omsætning, jf. § 4.3. Nævnet har endvidere lagt vægt på, at  

 aktionærkredsen efter vedtægternes § 3.1 A er fysiske eller juridiske  

 personer  

 der udøver detailvirksomhed inden for radio- og tv-branchen enten som  

 specialforretning eller som specialafdeling for radio- og tv-branchens varer  

 eller driver et af C godkendt centralværksted, og som er indgået på det  

 aftalegrundlag, som C måtte kræve vedrørende samhandelsvilkårene m.v. i  

 vedtægternes § 7. Endelig har nævnet lagt vægt på, at Cs formål er at  

 fremme  

 aktionærerne interesser bl.a. på indkøbs- og salgssiden, jf. vedtægternes §  

 2.
På denne baggrund er det nævnets opfattelse, at klageren  

 oprindelig har skullet købe aktierne for at blive optaget i samarbejdet  

 mellem  

 C-forretningerne i Danmark.
Denne opfattelse bestyrkes endvidere af  

 vedtægternes § 4.9.
 Klagerens repræsentant har nedlagt påstand om, at den foretagne  

 virksomhedsoverdragelse godkendes efter virksomhedsomdannelsesloven, idet  

 samtlige aktiver og passiver i den personligt drevne virksomhed er overdraget  

 til det nystiftede selskab.
Til støtte for påstanden har repræsentanten bl.a. anført, at C  

 orienterede om, at selskabet skulle erhverve aktier for nom. 50.000 kr., og  

 at  

 købet af denne aktiepost var en betingelse for det nystiftede selskabs  

 fortsatte samhandel, jf. vedtægternes § 7. Endelig har repræsentanten anført,  

 at den gamle aktiepost stadig kunne ejes af skatteyder, jf. vedtægternes §  

 3.1  

 B, og at det nystiftede selskabs ejerskab af denne aktiepost derfor ikke var  

 nødvendig for at kunne drive radio- og tv-forretning.
En overdragelse af  

 klagerens aktiepost havde derfor ingen erhvervsmæssig betydning for det  

 nystiftede selskabs fremtidige drift, og der må derfor gives klageren medhold  

 i, at overdragelsen omfatter samtlige erhvervsmæssige aktiver, hvorfor  

 omdannelsen kan godkendes efter virksomhedsomdannelsesloven.
 Landsskatteretten skal  

 udtale:
Det er bl.a. en betingelse for skattefri virksomhedsomdannelse,  

 at samtlige aktiver og passiver overdrages, jf. virksomhedsomdannelseslovens  

 §  

 2, stk. 1, nr. 2. Ved vurderingen af hvilke aktiver og passiver, der vedrører  

 virksomheden, tages der udgangspunkt i de regnskaber og indkomstopgørelser,  

 der  

 gennem årene er udarbejdet for virksomheden.
Har virksomheden inden  

 omdannelsen  

 været omfattet af virksomhedsordningen, er det som udgangspunkt de aktiver og  

 passiver, der har været inddraget under denne ordning, som skal overdrages  

 til  

 selskabet.
Aktiver, der ikke er inddraget under ordningen, eller som ikke kan  

 indgå i ordningen, jf. virksomhedsskattelovens § 1, skal imidlertid også  

 overdrages til selskabet ved omdannelsen, hvis de kan anses for et aktiv i  

 virksomheden.
På baggrund af de for Landsskatteretten forelagte oplysninger  

 finder retten, at de omhandlede aktier alene blev erhvervet som følge af  

 klagerens erhvervsmæssige virksomhed, og at formålet med at eje aktierne  

 fortrinsvis var at tilgodese denne.
Aktierne må derfor anses som et aktiv i  

 virksomheden.
Det kan ikke tillægges betydning, at klageren efter C  

 A/Ss  

 vedtægter også efter omdannelsen var berettiget til at beholde aktierne på  

 egne  

 hænder, eller at selskabet kunne erhverve andre aktier i C A/S, således at  

 det  

 blev uden betydning for selskabets drift, at aktierne ikke blev overdraget.
 Den påklagede afgørelse stadfæstes.
