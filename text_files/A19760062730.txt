 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov af 6. marts 1869 om Classelotteriets Ordning og Forbud mod andet  

 Lottospil m.m. foretages følgende ændringer:
 1. Lovens titel ændres til:
"Lov om klasselotteriet og forbud mod andet lotteri m.m." 2. § 1 affattes således:
"§ 1. Der trækkes årligt to klasselotterier efter en plan, der  

 fastsættes af ministeren for skatter og afgifter.
Lodsedlerne betegnes med  

 numre og udstedes i lodder som hele og halve samt enten fjerde- og  

 ottendedele eller femte- og tiendedele.
 Stk. 2.  Lodsedlernes pris og antal samt gevinsternes  

 andel af den samlede indskudssum fastsættes på finansloven.
Stk. 3.  Ministeren for skatter og afgifter fastsætter  

 reglerne om tilsyn med og ledelse af klasselotteriets trækning.
Ministeren  

 eller den, han bemyndiger hertil, træffer den endelige administrative  

 afgørelse af spørgsmål, der opstår under trækningen." § 2 Stk. 1.  Loven træder i kraft 1. januar 1977.
 Stk. 2.  Følgende lovbestemmelser ophæves:
 Givet på Marselisborg slot, den 22.  

 december 1976.
 Under Vor Kongelige Hånd og Segl.
 MARGRETHE R.
 Svend Jakobsen.
