Betænkning afgivet af Europaudvalget den 10. december 2004 Betænkning over Forslag til folketingsbeslutning om en  

 vejledende folkeafstemning om  

  

 den danske regerings stilling til  

 Tyrkiets ønske om medlemskab af  

  

 Den Europæiske Union [af Peter Skaarup (DF) m.fl.] 1. Udvalgsarbejdet Beslutningsforslaget blev fremsat den 19. oktober 2004 og var  

 til 1. behandling den 25. november 2004. Beslutningsforslaget blev efter 1.  

 behandling henvist til behandling i Europaudvalget.
Møder Udvalget har behandlet beslutningsforslaget i 4 møder.
Spørgsmål Udvalget har stillet 18 spørgsmål til udenrigsministeren til  

 skriftlig besvarelse, som denne har besvaret. 15 af udvalgets spørgsmål og  

 ministerens svar herpå er optrykt som bilag til betænkningen.
2. Indstillinger og politiske bemærkninger Et  

  

 flertal  

  

 i udvalget (udvalget  

 med undtagelse af DF) indstiller beslutningsforslaget til  

  

 forkastelse  

  

 ved 2. behandling  

.
 Et  

  

 mindretal  

  

 i  

 udvalget (DF) indstiller beslutningsforslaget til  

  

 vedtagelse uændret.
 Dansk Folkepartis medlemmer af udvalget bemærker, at Dansk  

 Folkeparti er tilhænger af et nært samarbejde mellem de europæiske lande.  

 Hovedindholdet heraf bør være af handelspolitisk og teknisk art, og  

 samarbejdet  

 bør samtidig sigte på at styrke stabilitet og sikkerhed i Europa.  

 Dansk Folkeparti  

 er tilhænger af,  

 at EU søger samarbejde med tredjelande, herunder også lande uden for Europa.  

 Men  

 Dansk Folkeparti mener ikke, at det vil være til gavn for hverken EU, dets  

 medlemslande eller den generelle sikkerhed i Europa, hvis der indledes  

 forhandlinger  

 med Tyrkiet med det formål at optage Tyrkiet i EU.
Nedenfor  

 er opregnet en række forhold, som Dansk Folkeparti finder bør føre til  

 alvorlige betænkeligheder ved at lade EU indlede optagelsesforhandlinger med  

 Tyrkiet.
Der er dog langt fra tale om en udtømmende liste:
1. Tyrkiet er ikke et  

 europæisk land i geografisk henseende.
Kun en lille del af Tyrkiet, nogle få  

 procent af landets areal, er placeret på det europæiske kontinent.
Tyrkiet  

 hører til Mellemøsten, og dets befolkning er ikke europæere.
Lande som  

 Rusland,  

 Ukraine og Hviderusland er europæiske.
Det virker grundlæggende forkert og  

 ulogisk at søge Den Europæiske Union udvidet med ikkeeuropæiske lande.
2. Tyrkiet er i  

 økonomisk henseende slet ikke udviklet i europæisk forstand.
Landet er et  

 tilbagestående  

 klassesamfund, der efter alle væsentlige parametre klarer sig dårligere end  

 EU-landene, inklusive de ti lande, der blev medlemmer den 1. maj 2004.
Tyrkiets BNP er langt mindre  

 end EU-gennemsnittet.
Omregnet til den kunstige valutaenhed KKS  

 (købekraftstandard),  

 som gør det muligt at foretage sammenligninger mellem landene, var BNP pr.  

 indbygger i Tyrkiet i 2001 på 5.400 KKS.
Gennemsnittet for EU-15 var på  

 22.400  

 KKS.
Inflationen i Tyrkiet ligger langt over niveauet i noget EU-land.
To- og  

 trecifrede inflationstal er således ikke noget særsyn i Tyrkiet.
Tyrkerne  

 arbejder generelt langt mindre end europæerne.
Den officielle arbejdsløshed  

 er  

 ganske vist ikke meget højere end EU-gennemsnittet, men det skyldes, at en  

 langt mindre del af den tyrkiske befolkning deltager på arbejdsmarkedet, end  

 det er tilfældet for befolkningerne i EU-landene.
Således er  

 beskæftigelsesfrekvensen i Tyrkiet på ca. 45 pct., mens gennemsnittet i EU er  

 på næsten 65 pct.; i Danmark er beskæftigelsesfrekvensen på over 75 pct.  

 Forskellen  

 i beskæftigelsesfrekvens bliver endnu mere markant, når det gælder kvindernes  

 tilknytning til arbejdsmarkedet.
Ifølge Eurostat var beskæftigelsesfrekvensen  

 for tyrkiske kvinder på ca. 25 pct. i 2002. De tilsvarende data for EU-25 er  

 55  

 pct., mens de for Danmark er over 70 pct.
Kvinders  

 beskæftigelsesfrekvens siger noget om et lands syn på kvinder.
Stor forskel  

 på  

 kvinders og mænds beskæftigelsesfrekvens indikerer, at der er tale om en  

 tilbagestående kultur, hvor kvinder ikke har de rettigheder og muligheder,  

 som  

 de har i et moderne land.
Den ekstremt lave beskæftigelsesfrekvens for  

 kvinder  

 i Tyrkiet indikerer, at kvinder bevidst holdes væk fra arbejdsmarkedet.
Dette  

 må siges at være i direkte modstrid med, hvad EUs medlemslande står for  

 på  

 ligestillings-  

  

 området.
Der er intet, der peger i retning af, at Tyrkiet nogen sinde vil  

 kunne  

 leve op til EU-landenes standarder på ligestillingsområdet.
Endvidere er ca. en  

 tredjedel af Tyrkiets samlede arbejdsstyrke beskæftiget inden for landbruget,  

 hvilket indikerer en høj grad af ineffektivitet inden for landbrugssektoren.  

 I  

 EU-15 er ca. 4 pct. af arbejdsstyrken beskæftiget inden for landbrug.
Dette  

 gør  

 det aldeles klart, at eventuelt tyrkisk medlemskab af EU vil føre til enorme  

 landbrugsreformer i Tyrkiet, der vil kaste mange millioner landarbejdere ud i  

 arbejdsløshed med risiko for deraf følgende social uro.
3. Tyrkiet er langt mere  

 korrupt end noget andet EU-land.
Alle undersøgelser viser, at Tyrkiet er  

 blandt  

 de mest korrupte lande i verden.
Transparency International er en uafhængig  

 international organisation, hvis formål er at bekæmpe økonomisk korruption på  

 verdensplan.
Transparency International fastsætter indekstal, der angiver  

 udbredelsen af korruption.
Jo mindre korruption, desto højere placering på  

 listen.
I de to seneste undersøgelser ligger Tyrkiet placeret som nummer 77  

   

 langt under nogen af de andre EU-lande.
Samtidig viser placeringen også, at  

 der  

 ikke gøres noget for at komme korruptionen til livs.
I en artikel i  

 Information  

 den 17. november 2004 er den omfattende korruption i Tyrkiet beskrevet meget  

 indgående.
Kampen mod korruption er stort set ikke eksisterende, fordi  

 korruption findes på alle niveauer i samfundet.
Der er ikke nogen uafhængig  

 revision af offentlige institutioner.
Der forekommer uregelmæssigheder eller  

 direkte svindel ved stort set alle licitationstilbud.
En tyrkisk statsrevisor  

 udtaler i artiklen i dagbladet: »Der er blevet lavet fusk med så godt som  

 hvert  

 eneste licitationstilbud i Ministeriet for Offentlige Arbejder med  

 ministerens  

 fulde vished og samtykke.« »Der bliver ikke uddelt nogen kontrakter uden at  

 ministeren er fuldt vidende om det.« Dette understøttes, ifølge samme  

 avisartikel, af Verdensbanken, som har konstateret, at udbudsvilkårene oftest  

 er så uigennemsigtige og »at resultatet allerede er givet på forhånd, før  

 licitationsrunden er gået i gang«.
Saglig, objektiv og  

 hæderlig administration inden for det offentlige er en forudsætning for, at  

 demokrati  

 og markedsøkonomi kan fungere.
Ifølge den nævnte artikel er dette ikke  

 tilfældet  

 i Tyrkiet.
Graden af korruption udgør en trussel mod både økonomien og  

 demokratiet i landet.
4. Tyrkiet overholder  

 ikke almindelig lov og ret.
På trods af at det tyrkiske parlament har  

 vedtaget  

 en ny straffelov og forsikringer fra den tyrkiske regering om, at Tyrkiet vil  

 overholde menneskerettighederne, er der intet, der tyder på, at antallet af  

 torturofre er faldende.
Ifølge Inge Genefke fra Det Internationale  

 Rehabiliteringsråd for Torturofre er tortur lige så udbredt, som det altid  

 har  

 været i Tyrkiet, samtidig med at de tyrkiske myndigheder gør alt, hvad de  

 kan,  

 for at lukke centre for torturofre i Tyrkiet, som drives af læger fra det  

 internationale samfund (Politiken, den 5. marts 2004, side 10).
5. Tyrkiet er formelt  

 sekulariseret, men at hævde, at islam ikke betyder noget, svarer til at  

 påstå,  

 at kristendommen ikke har nogen betydning i Europa.
Tyrkiet er præget af en  

 kultur og nogle sociale normer, som ligger så fjernt fra EUs, at dette  

 i sig  

 selv udelukker landet fra at blive medlem af EU.
Dette har senest afspejlet  

 sig  

 i en række lovforslag, som den tyrkiske regering har fremsat.
Man forsøgte  

 bl.a. at strafbelægge utroskab.
Efter stort pres fra EU har den tyrkiske  

 regering trukket disse forslag tilbage, men de viser med al tydelighed den  

 store kulturelle afstand, der er mellem EU og Tyrkiet.
6. Under overfladen er  

 Tyrkiet et islamisk land.
Det sekulariserede Tyrkiet opretholdes kun, så  

 længe  

 den uddannede elite og det tyrkiske militær har et fast greb om udviklingen.  

 Disse har indset, at Tyrkiet må ændres fundamentalt, hvis demokratiet skal  

 have  

 en chance, men det store flertal i befolkningen og landet er tilbagestående,  

 og  

 det varer i bedste fald århundreder at ændre grundlæggende kulturelle vaner.  

 Hvis der indledes optagelsesforhandlinger med Tyrkiet, kan dette udgøre en  

 direkte trussel mod den sekulære stat og demokratiet i landet.
Under  

 behandlingen af beslutningsforslaget stillede udvalget følgende spørgsmål  

 (spm.  

 9) til regeringen: »Det tyrkiske militær har ved tidligere lejligheder afsat  

 eller truet med at afsætte en siddende tyrkisk regering.
Hvis det tyrkiske  

 militær gør noget sådant igen med den begrundelse, at man vil beskytte den  

 sekulære stat og dermed demokratiet, mener regeringen så, at  

 optagelsesforhandlingerne med Tyrkiet bør indstilles?« Til dette svarede  

 regeringen: »Der er intet, der sandsynliggør en udvikling i den beskrevne  

 retning, som naturligvis ville føre til suspension af  

 optagelsesforhandlinger.« Det tyrkiske militær ser  

 sig selv som garanten for den sekulære stat og mener derfor også, at det har  

 en  

 forpligtelse til at gribe ind, hvis det finder, at et parlamentarisk flertal  

 udgør en trussel mod det sekulære samfund og dermed mod demokratiet.  

 Militæret  

 har ved tidligere lejligheder netop grebet ind i den demokratiske proces for  

 at  

 beskytte demokratiet mod religiøse fundamentalister.
Hvis EU påbegynder  

 optagelsesforhandlinger, men samtidigt gør det klart, at disse indstilles,  

 hvis  

 det tyrkiske militær på nogen måde griber ind for at beskytte den sekulære  

 stat  

 og dermed demokratiet, så er der ikke længere noget, der forhindrer, at  

 Tyrkiet  

 underkastes religiøs fundamentalisme.
 7. Siden Tyrkiet i juli  

 1974 invaderede den selvstændige republik Cypern, har tyrkiske tropper besat  

 38  

 pct. af Cyperns areal, og siden har FN-tropper måttet opretholde en  

 stødpudezone mellem den tyrkiske besættelseszone og republikken Cypern.  

 Tyrkiet  

 har fortsat store troppekontingenter på Cypern, og det er et overgreb, som i  

 sig selv er nok til at forhindre Tyrkiets optagelse i EU.
8. Der kan forventes en  

 endnu mere omfattende indvandring fra Tyrkiet, hvis landet optages i EU, end  

 det har været tilfældet hidtil.
I dag bor der mere end 4 millioner mennesker  

 med tyrkisk baggrund i EU-15. Dette tal må forventes at blive mangedoblet,  

 når  

 reglerne for arbejdskraftens frie bevægelighed kommer til at gælde for  

 Tyrkiet.  

 I sin seneste fremskridtsrapport om Tyrkiet (KOM (2004) 656, side 5) oplyser  

 Kommissionen, at: »  

 Diverse undersøgelser giver forskellige skøn over, hvilken yderligere  

 migration der kan forventes efter Tyrkiets tiltrædelse.
Der vil kunne  

 overvejes  

 lange overgangsperioder og en permanent beskyttelsesklausul for at hindre  

 alvorlige forstyrrelser på EUs arbejdsmarked«.
Arbejdskraftens frie bevægelighed er et af grundprincipperne i EUs  

 indre  

 marked.
Kommissionen afviser således ikke, at indvandringen fra Tyrkiet kan  

 udgøre en så stor trussel mod medlemslandenes stabilitet, at det kan blive  

 nødvendigt sætte reglerne om arbejdskraftens frie bevægelighed ud af kraft  

 for  

 tyrkiske arbejdstagere.
9. De folk, der hidtil  

 har vandret fra Tyrkiet til Europa, har været fattige, ressourcesvage  

 grupper,  

 som det i alle EU-landene har vist sig at være umuligt at integrere i de  

 eksisterende samfund.
I stedet har disse grupper opbygget middelalderlige  

 parallelsamfund,  

 hvor kriminalitet og kvindeundertrykkelse florerer.
Under udvalgsarbejdet med  

 beslutningsforslaget har der været stillet spørgsmål (spm.12) til, om der  

 foreligger rapporter, der belyser tyrkiske indvandreres evne til at tilpasse  

 sig det omgivende samfund.
Ministeriet henviser til en række rapporter fra  

 bl.a.  

 Socialforskningsinstituttet.
Resultatet er ifølge Integrationsministeriet, at  

 tyrkiske indvandreres og efterkommeres erhvervsfrekvens er lavere end  

 danskeres  

 og at tyrkere klarer sig dårligere i uddannelsessystemet end øvrige  

 udlændinge.
10. Tyrkiet har i dag 68  

 mio. indbyggere.
Hvis Det Europæiske Råd beslutter at indlede  

 optagelsesforhandlinger  

 med Tyrkiet på EU-topmødet den 16.  17. december 2004, og såfremt  

 forhandlingerne  

 fører til EU-medlemskab, forventes det, at Tyrkiet vil blive medlem omkring  

 år  

 2015. Ifølge FNs befolkningsdatabase vil Tyrkiet have over 82 mio.  

 indbyggere  

 i 2015. Befolkningsmæssigt vil Tyrkiet være EUs største medlemsland,  

 mens det  

 økonomisk og demokratisk vil være det svageste.
11. Europa-Kommissionen  

 har ikke fremlagt beregninger for, hvor meget det vil være nødvendigt at hæve  

 EU-landenes bidrag til EU-budgettet, såfremt Tyrkiet skulle blive fuldgyldigt  

 medlem med alt, hvad det indebærer af økonomisk støtte.
I dag udgør EUs  

 budget  

 omkring 1 pct. af EU-landenes BNI.
Loftet for budgettet er 1,24 pct. af BNI.  

 Flere af de nuværende medlemslande er utilfredse med de store beløb, de på  

 nuværende tidspunkt skal betale i EU-bidrag.
Såfremt den seneste udvidelse af  

 EU fører til, at EUs budget nærmer sig loftet på 1,24 pct. af BNI, vil  

 de  

 nuværende nettobidragsydere komme til at betale endnu mere end i dag.
Hvis  

 Tyrkiet optages og får ret til EU-støtte på lige fod med de andre  

 EU-medlemslande, er det tvivlsomt, om EUs budget kan holdes inden for  

 den  

 nuværende grænse på 1,24 pct. af medlemslandenes BNI.
Efter sammenbruddet i  

 forhandlingerne  

 på EU-topmødet i december 2003 sendte regeringscheferne fra Sverige,  

 Frankrig,  

 Tyskland, Holland, Storbritannien og Østrig et brev til daværende formand for  

 Europa-Kommissionen,  

 Romano Prodi, hvori de krævede tilbageholdenhed i forbindelse med  

 EU-budgettet  

 for 2007-2013. De seks lande opfordrede til at afskaffe muligheden for, at  

 EU-budgettet kan forhøjes til 1,24 pct. af BNI.
De henviste bl.a. til  

 lavkonjunkturen i medlemslandene: »I lyset af den smertefulde  

 budgetkonsolidering i medlemslandene vil vores borgere ikke kunne forstå,  

 hvis  

 EUs budget er friholdt fra den konsolidering.« (Berlingske Tidende, den  

 17.  

 december 2003, side 13). Af samme avisartikel fremgår det, at  

 Europa-Kommissionens  

 formand afviste opfordringen med følgende udtalelse: »Vi vil undersøge  

 ideerne  

 seriøst, men med kun en procent af BNI vil det simpelt hen ikke være muligt  

 at  

 gøre, hvad disse medlemslande  og alle andre  forventer af os.« 12. Der kan næppe herske  

 tvivl om, at det økonomisk meget tilbagestående Tyrkiet med dets nuværende 68  

 mio. indbyggere vil kunne kræve en strukturstøtte, der er langt højere, end  

 hvad de ti nye medlemslande har krav på i år 2013. Disse ti lande har  

 tilsammen  

 en befolkning på ca. 75 mio. mennesker, men disse landes økonomier er  

 samtidig  

 langt stærkere end den tyrkiske.
Tyrkiets eventuelle optagelse vil få så  

 store  

 økonomiske konsekvenser for EU-landene, at et medlemskab først kan komme på  

 tale efter år 2014, når EU har defineret de finansielle perspektiver for  

 perioden efter 2014. I fremskridtsrapporten om Tyrkiet af 6. oktober 2004  

 erkender EU-kommissionen, at tyrkisk medlemskab vil få konsekvenser: »  

 De budgetmæssige  

 virkninger af tyrkisk medlemskab af EU vil først helt kunne vurderes, når  

 alle  

 parametrene for de finansielle forhandlinger med Tyrkiet er kendt i  

 forbindelse  

 med det finansielle overslag fra og med 2014. Arten af overførslerne til  

 Tyrkiet og beløbet heraf kommer til at afhænge af en række faktorer, som  

 ændrer  

 sig løbende, såsom EUs politikker og eventuelle særordninger, som  

 aftales med  

 Tyrkiet under forhandlingerne, samt de på tidspunktet gældende  

 budgetbestemmelser, særlig hvad angår det generelle budgetloft.
Det er dog  

 klart, at budgetvirkningerne set på basis af de aktuelle politikker vil blive  

 betydelige« (KOM (2004) 656, side 6).
Til den tid vil de ti  

 lande, der blev optaget i 2004, modtage den fulde struktur- og  

 landbrugsstøtte.  

 I dag modtager de en reduceret støtte, men vil gradvis nå op på fuld støtte.  

 Dette vil i sig selv nødvendiggøre en reform af støtteordningerne, da det  

 ikke  

 vil være muligt at finansiere disse med et beløb svarende til 1 pct. af BNI,  

 jf.
Romano Prodis udtalelser.
13. I dag har en lang  

 række af eurolandene problemer med at opfylde Stabilitetspagtens  

 bestemmelser.  

 Især bestemmelserne om at underskuddet på de offentlige finanser højest må  

 udgøre 3 pct. af BNP, volder problemer.
Både Tyskland og Frankrig har  

 overtrådt  

 denne regel flere år i træk.
Hvis EUs budget forøges markant for at  

 betale  

 støtte til nye medlemslande, vil de nuværende nettobidragsydere skulle betale  

 endnu højere bidrag, hvilket vil øge det i forvejen store underskud på de  

 offentlige finanser i lande som Tyskland og Frankrig.
For Danmarks  

 vedkommende  

 vil det betyde lavere overskud på den offentlige saldo, hvilket gør det  

 sværere  

 at nå målene om gældsafvikling, som er fastsat i 2010-planen.
14. Der er udbredt  

 modstand mod tyrkisk EU-medlemskab i den danske befolkning.
Meningsmålingerne  

 viser, at der er et klart flertal i den danske befolkning mod, at Tyrkiet  

 optages i EU.
Selv blandt de mest EU-positive partier er flertallet af  

 vælgerne  

 imod tyrkisk optagelse.
På et udvalgsspørgsmål (spm. 3) om, hvorvidt der har  

 været foretaget meningsmålinger i Danmark, som viser, at der skulle være et  

 flertal i den danske befolkning, som ønsker, at Tyrkiet bliver medlem at EU,  

 svarede  

 udenrigsministeren: »Regeringen er ikke bekendt med, at der foreligger  

 meningsmålinger foretaget i Danmark, som viser, at der skulle være et flertal  

 i  

 den danske befolkning, som ønsker Tyrkiet som medlem af EU.« Rambøll  

 Management  

 foretog i september 2004 en meningsmåling, for Jyllands-Posten, som viste, at  

 31 pct. af de adspurgte var for tyrkisk medlemskab, mens modstanden var på 49  

 pct.
Inden for oppositionspartierne S, RV, SF, KD og EL er der i den nye  

 undersøgelse  

 48 pct. modstandere og kun 36 pct. tilhængere, mens der blandt  

 regeringspartiernes og Dansk Folkepartis vælgere er målt 61 pct. modstandere  

 og  

 blot 27 pct. tilhængere af tyrkisk medlemskab.
15. Under  

 udvalgsarbejdet med beslutningsforslaget er der af udvalget stillet spørgsmål  

 (spm.1) om, hvorvidt der har været foretaget meningsmålinger om Tyrkiets  

 optagelse i EU i de andre EU-lande.
Udenrigsministeriet oplyser, at der har  

 været foretaget meningsmålinger i syv lande foruden Danmark.
Resultatet af  

 disse meningsmålinger er følgende:
   

 	  

 I Østrig blev en  

 meningsmåling foretaget i oktober 2004. Spørgsmålet lød: Skal forbundskansler  

 Schüssel i december i Brussel stemme for eller imod indledning af  

 optagelsesforhandlinger med Tyrkiet? 66 pct. var imod, 18 pct. var for. 16  

 pct.  

 svarede ved ikke eller ville ikke svare.
  

 	  

  

 I Finland viste en meningsmåling i september 2004, at 42 pct. af  

 de adspurgte var for tyrkisk medlemskab, mens 37 pct. var imod.
Men denne  

 måling er også foretaget før Kommissionen fremlagde sin fremskridtsrapport om  

 Tyrkiet.
   

 	  

  

 I Tyskland viste en måling foretaget i oktober 2004, at 48 pct.  

 af de adspurgte var imod, mens 45 pct. var for Tyrkiets optagelse i EU.
  

 	  

  

 I Frankrig viste en meningsmåling den 27. september 2004, at 56  

 pct. var imod og 36 pct. af franskmændene var for tyrkisk optagelse.
Men en  

 meningsmåling foretaget efter Kommissionens fremlæggelse af  

 fremskridtsrapporten om Tyrkiet viste, at 75 pct. af franskmændene var imod  

 og  

 25 pct. for tyrkisk optagelse.
Forskellen mellem de to målinger viser, at der  

 skete et voldsomt skred i holdningen til Tyrkiets optagelse i EU, da  

 spørgsmålet for alvor blev bragt til diskussion.
   

 	  

  

 I Spanien viste en meningsmåling foretaget for avisen El Mundo i  

 oktober 2004, at 54,6 pct. af de spanske vælgere er for, mens 20,6 pct. af  

 vælgerne er imod Tyrkiets optagelse.
   

 	  

  

 I Grækenland viste en meningsmåling foretaget i oktober 2004, at  

 54,3 pct. var imod, mens 42,6 pct. af vælgerne var for Tyrkiets optagelse.
  

 	  

  

 I en meningsmåling i Litauen i juli 2004 blev vælgerne spurgt,  

 om de ville acceptere at en række lande blev optaget som medlemmer af EU.
Til  

 spørgsmålet om, hvornår Tyrkiet skulle optages, blev der svaret følgende til  

 de  

 forskellige valgmuligheder: Snart: 31,8 pct., efter 10 år:  

 9,5 pct.,  

 i en fjern fremtid: 7,7 pct., uacceptabelt: 12,2 pct. og svært at sige:  

 38,8 pct.
I forbindelse med  

 besvarelsen af spørgsmålet oplyser Udenrigsministeriet: »I mange EU-lande har  

 spørgsmålet ikke været genstand for omfattende debat  «.
Det er Dansk  

 Folkepartis opfattelse, at det eneste land, som har debatteret emnet på  

 højeste  

 niveau, er Frankrig, hvor både præsident Jacques Chirac, tidligere  

 finansminister Nicolas Sarkozy og mange andre ledende politikere har udtalt  

 sig  

 om emnet til offentligheden.
Her der meget stor modstand mod Tyrkiets  

 optagelse  

 i EU.
Dansk Folkepartis  

 medlemmer af udvalget bemærker endvidere, at EU i de næste mange år vil have  

 store udfordringer med optagelsen af de ti lande, som opnåede medlemskab af  

 EU  

 den 1. maj 2004. Med få undtagelser er disse lande økonomisk mere  

 tilbagestående end selv de fattigste lande i EU-15. Og når det gælder  

 kompetente offentlige administrationer, halter mange af de nye medlemmer også  

 bag efter de gamle EU-lande.
EU har aldrig tidligere optaget så mange nye  

 medlemmer, og der ligger et stort arbejde i at få EU til at fungere.  

 Optagelse  

 af Tyrkiet vil svække EU økonomisk og med sikkerhed belaste EU-landenes  

 økonomier.
Mange politikere og  

 embedsfolk i både ind- og udland har endvidere advaret mod de alvorlige  

 konsekvenser, der er ved at optage Tyrkiet.  

 Frankrigs  

 tidligere præsident Valéry Giscard dEstaing har ved flere lejligheder  

 henvist  

 til den store kulturelle og religiøse afstand, der er mellem Tyrkiet og EU.  

 De  

 tidligere EU-kommissærer Frits Bolkestein og Franz Fischler har advaret mod,  

 at  

 tyrkisk medlemskab for det første vil sprænge EUs budget og for det  

 andet føre  

 til EU's opløsning.
I 2000 udtalte Venstres formand, Anders Fogh Rasmussen:  

 »Jeg  

 kan ikke forestille mig Tyrkiet som medlem af EU.
Politisk, økonomisk og  

 kulturelt ville landet blive en fremmed fugl i samarbejdet, og et tyrkisk  

 medlemskab kunne gøre samarbejdet ustabilt.« (I bogen »I godtvejr og storme«,  

 side 227).
Det  

 fremgår af et udkast til konklusioner for EU-topmødet i december 2004, at det  

 hollandske formandskab er opmærksomt på den store fare, der er forbundet med  

 at  

 indlede optagelsesforhandlinger med Tyrkiet.
I dette udkast strammes der op  

 på  

 betingelserne for, at Tyrkiet kan opnå medlemskab.
Hvis der sker brud på  

 menneskerettigheder osv., kan optagelsesforhandlingerne indstilles, hvis  

 Europa-Kommissionen  

 eller en tredjedel af medlemslandene kræver det.
Det er første gang, at EU  

 gør  

 det klart for et ansøgerland, at forhandlingerne kan indstilles.
Det fremgår  

 endvidere, at en betingelse for at kunne indlede optagelsesforhandlinger er,  

 at  

 Tyrkiet officielt anerkender de andre EU-lande eller i hvert fald tager  

 skridt  

 med henblik på en anerkendelse af de EU-medlemslande, som Tyrkiet ikke  

 anerkender i dag.
I  

 Frankrig er den folkelige modstand mod tyrkisk medlemskab så stor, at ledende  

 franske politikere har set sig nødsaget til at love befolkningen, at der vil  

 blive afholdt en folkeafstemning om Tyrkiets endelige optagelse.
Flere  

 franske  

 politikere, herunder præsident Jacques Chirac, har antydet, at  

 optagelsesforhandlingerne  

 ikke nødvendigvis skal ende med et egentligt medlemskab af EU, men i stedet  

 en  

 slags partnerskab.
Chirac har bl.a. udtalt:»Vi kan ikke udelukke, at vi om  

 nogle år bliver klar over, at Tyrkiets vej er så lang, at det ikke fuldt kan  

 omfavne Europas værdier.« (Berlingske Tidende, den 30. november 2004).  

 Tyrkiets  

 udenrigsminister har udtalt, at alt andet end fuldt medlemskab er  

 uacceptabelt.
 EU kan indgå forbedrede  

 handelsaftaler med Tyrkiet, men at give landet medbestemmelsesret over de  

 vesteuropæiske landes fremtid vil dramatisk ændre samarbejdsvilkårene i  

 Europa  

 og kan i værste fald betyde enden for EU, hvilket vil bringe sikkerheden og  

 stabiliteten  

 i hele Europa i fare.
EUs  

 største udfordring i løbet af de næste 10 år bliver at få samarbejdet til at  

 fungere med de ti lande, der senest blev medlem.
EU skal være åben for  

 optagelse af andre europæiske lande, når disse er klar til at blive optaget,  

 og  

 når EU er klar til at tage i mod dem.
Men  

 Dansk Folkeparti  

 mener ikke, at EU skal begynde at optage lande  

 uden for Europa.
Det betyder ikke, at EU ikke kan indgå tætte  

 samarbejdsaftaler  

 med afrikanske og asiatiske lande som f.eks.
Tyrkiet.
Sammenfattende  

 peger Dansk Folkepartis medlemmer af udvalget på, at der er så mange og så  

 væsentlige betænkeligheder ved at optage Tyrkiet i EU, at det er et  

 overordentlig betænkeligt projekt, EU-landene påbegynder ved at indlede  

 optagelsesforhandlinger med Tyrkiet.
Overalt i Europa  og også her i  

 Danmark   

 er der en meget stor folkelig modstand mod Tyrkiets medlemskab.
Af de  

 meningsmålinger, der er optrykt i bemærkningerne til forslaget, ses, at der  

 er  

 et klart flertal af de adspurgte danskere, der er imod tyrkisk medlemskab af  

 EU.
Når  

 man samtidig betænker, at den nuværende danske statsminister for kun 4 år  

 siden  

 klart har udtalt, at han ikke kunne forestille sig Tyrkiet som medlem af EU  

   

 Tyrkiet ville være »en fremmed fugl«, som statsministeren formulerede det  

  så  

 ville intet være mere nærliggende end at høre den danske befolkning ved en  

 vejledende folkeafstemning.
Danmark har en god tradition for  netop i  

 EU-anliggender  at spørge befolkningen ved en folkeafstemning.
Hvis  

 beslutningsforslaget kunne vedtages, ville regeringen få en klar  

 meningstilkendegivelse  

 fra befolkningen, et klart folkeligt mandat, der kunne danne grundlag for  

 regeringens stillingtagen i de kommende år, mens optagelsesforhandlingerne  

 med  

 Tyrkiet føres.
Det  

 er uforståeligt, og det er sørgeligt, at et stort flertal af Folketingets  

 partier bringer sig på klar kollisionskurs med befolkningen.
Ved at forkaste  

 dette forslag afviser det politiske flertal at lytte til den danske  

 befolkning.  

 Man kan frygte, at det politiske flertal om nogle år vil komme til at  

 fortryde,  

 at man ikke i tide lyttede til de mange og stærke advarsler, der er givet fra  

 mange sider, og at man ikke greb chancen for at spørge den danske befolkning  

 om  

 dens mening.
Selv  

 om forslaget forkastes af et stort politisk flertal, vil Dansk Folkeparti  

 fortsat undersøge enhver mulighed for at få inddraget befolkningen i  

 beslutningsprocessen.
At optage Tyrkiet i EU er alt for alvorlig en  

 beslutning  

 for Danmark og Europa til, at den bør kunne træffes hen over hovedet på  

 befolkningerne.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

  

  nfmd.  

  

 Svend Erik Hovmand (V)  

 Jens Kirk (V)  

 Thor Gunnar Kofoed (V)  

 Henrik Vestergaard (V)  

 Jesper Langballe (DF)  

 Karina Sørensen (DF)  

 Helle Sjelle (KF)  

 Christian Wedell‑Neergaard (KF)  

 Claus Larsen‑Jensen (S)  

  

  fmd.  

  

 Lene Jensen (S)  

 Jacob Buksti (S)  

 Jens Peter Vernersen (S)  

 Niels Sindal (S)  

 Anne Grete Holmsgaard (SF)  

 Elisabeth Arnold (RV)  

 Keld Albrechtsen (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende B 17 Bilagsnr.
Titel 1 Tidsplan for udvalgets behandling af beslutningsforslaget 2 Revideret tidsplan for udvalgets behandling af  

 beslutningsforslaget 3 1. udkast til betænkning Oversigt over spørgsmål og svar vedrørende B 17 Spm.nr.
Titel 1 Spm. om meningsmålinger i andre EU-lande om holdningen  

 til Tyrkiets optagelse i EU, til udenrigsministeren, og ministerens svar  

 herpå 2 Spm. om arbejdskraftens frie bevægelighed, for så vidt  

 angår Tyrkiet, til udenrigsministeren, og ministerens svar herpå 3 Spm. om, hvorvidt der har været foretaget meningsmålinger  

 i Danmark om tyrkisk medlemskab af EU, til udenrigsministeren, og ministerens  

 svar herpå 4 Spm. om finansiering af EUs samlede udgifter, hvis  

 Tyrkiet optages, til udenrigsministeren, og ministerens svar herpå 5 Spm. om antal bosatte med tyrkisk baggrund i EU's  

 medlemslande, til udenrigsministeren, og ministerens svar herpå 6 Spm. om indvandring fra Tyrkiet til EU-landene og Danmark  

 ved Tyrkiets eventuelle medlemskab, til udenrigsministeren, og ministerens  

 svar herpå 7 Spm. om optagelsesforhandlinger med et land, som har  

 besat en tredjedel af Cyperns territorium, til udenrigsministeren, og  

 ministerens svar herpå 8 Spm. om kriterier for at indstille  

 optagelsesforhandlingerne, særskilt med henblik på bekæmpelse af korruption  

 og sikring af menneskerettigheder for etniske minoriteter, til  

 udenrigsministeren, og ministerens svar herpå 9 Spm. om eventuelle trusler fra tyrkiets militær om  

 afsættelse af den siddende tyrkiske regering, til udenrigsministeren, og  

 ministerens svar herpå 10 Spm. om danske vælgeres politiske indsigt til at kunne  

 tage stilling til Tyrkiets medlemskab, til udenrigsministeren, og ministerens  

 svar herpå 11 Spm., om regeringen vil følge Frankrig vedrørende afholdelse  

 af folkeafstemning, til udenrigsministeren, og ministerens svar herpå 12 Spm. om forskningsrapporter om indvandrede tyrkeres  

 vanskeligheder ved tilpasning i det omgivende samfund, til  

 udenrigsministeren, og ministerens svar herpå 13 Spm. om, hvorvidt muslimsk forfølgelse er skyld i faldet  

 af antallet af kristne i Tyrkiet, til udenrigsministeren, og ministerens svar  

 herpå 14 Spm. om antallet af politiske fanger, og hvilke politiske  

 forbrydelser der dømmes for, til udenrigsministeren, og ministerens svar  

 herpå 15 Spm. om dyrevelfærdslovgivning, til udenrigsministeren,  

 og ministerens svar herpå 16 Spm. om, hvorvidt Tyrkiet vil blive nettobidragsyder til  

 EUs budget det første årti, til udenrigsministeren, og ministerens svar  

 herpå 17 Spm. om, hvor store nettobetalinger EU skal betale til  

 Tyrkiet de første 3 år, til udenrigsministeren, og ministerens svar herpå 18 Spm. om konsekvenser af Tyrkiets eventuelle optagelse for  

 nuværende modtagere af struktur- og landbrugsstøtte i Danmark, til  

 udenrigsministeren,  

 og ministerens svar herpå Bilag 2 Nogle af udvalgets spørgsmål og ministerens  

 svar herpå Spørgsmålene og udenrigsministerens svar herpå er optrykt efter  

 ønske fra DF.
 Spørgsmål 1:
 Regeringen bedes oplyse i hvilke EU-lande, der har været  

 foretaget meningsmålinger, som viser den pågældende befolknings holdning til  

 spørgsmålet om Tyrkiets optagelse i EU og fremlægge de seneste af disse  

 målinger.
 Svar:
I mange EU-lande har spørgsmålet om eventuelt tyrkisk medlemskab  

 ikke været genstand for omfattende debat og der har ikke været foretaget  

 meningsmålinger.
I følgende lande har der været foretaget meningsmålinger med  

 følgende resultater:
 Østrig: Det østrigske meningsmålingsinstitut OGM gennemførte i  

 oktober 2004 en meningsmåling om følgende spørgsmål: »Skal forbundskansler  

 Schüssel i december i Bryssel stemme for eller imod indledning af  

 EU-optagelsesforhandlinger med Tyrkiet?« Målingen viste, at 66 pct. var imod,  

 mens 18 pct. var for. 16 pct. svarede »ved ikke« eller ville ikke svare.
 Finland: Meningsmåling foretaget for avisen »Aamulehti« i  

 september 2004 om tyrkisk medlemskab viste: 42 pct. ja, 37 pct. nej og 20  

 pct.  

 ved ikke.
 Tyskland: Ifølge meningsmålingen »Politbarometer«, som blev  

 foretaget af analyseinstituttet »Forschungsgruppe Wahlen« i oktober 2004, er  

 45  

 pct. af den tyske befolkning for, mens 48 pct. er imod Tyrkiets optagelse i  

 EU.
Frankrig: Meningsmålingsinstituttet Louis Harris fra 12. oktober  

 2004, viser 75 pct. imod og 25 pct. for Tyrkiets optagelse i EU.
Fra IPSOS er  

 de  

 nyeste tal fra 27. september og giver tallene 56 pct. imod og 36 pct. for en  

 optagelse.
 Spanien: Meningsmåling foretaget for dagbladet »El Mundo«  

 oktober 2004 viser 54,6 pct. for og 20,6 pct. imod Tyrkiets optagelse i EU.
 Grækenland: Meningsmålingsinstituttet RASS udførte i oktober en  

 måling angående Tyrkiets integration i EU, der viste at 54,3 pct. var imod og  

 42,6 pct. var for.
Litauen: I en meningsmåling i juli 2004 (JSC VILMORUS) stilledes  

 spørgsmålet: Accepterer du at disse lande bliver medlem af EU.
I forhold til  

 Tyrkiet fordelte svarene sig som følger i de opstillede kategorier: Snart:  

 31,8  

 pct., Efter 10 år: 9,5 pct., I en fjern fremtid: 7,7 pct., Uacceptabelt: 12,2  

 og Svært at sige: 38,8 pct..
 Spørgsmål 2:
Såfremt Det Europæiske Råd beslutter at indlede  

 optagelsesforhandlinger med Tyrkiet, vil den danske regering så melde klart  

 ud,  

 at Danmark vil kræve en dispensation fra Rådets forordning om arbejdskraftens  

 frie bevægelighed indenfor Fællesskabet for så vidt angår vandrende  

 arbejdstagere fra Tyrkiet i tilfælde af, at Tyrkiet opnår medlemskab af EU? Svar:
Som led i et eventuelt forhandlingsresultat lægger regeringen  

 vægt på at der findes en forsvarlig løsning vedrørende arbejdskraftens frie  

 bevægelighed.
Meget langvarige eller permanente ordninger er allerede nævnt i  

 Kommissionens anbefaling.
Et forhandlingsresultat ligger langt ude i  

 fremtiden.
 Spørgsmål 3:
Har regeringen kendskab til, om der har været foretaget  

 meningsmålinger i Danmark vedrørende Tyrkisk medlemskab, som viser, at der  

 skulle være et flertal i den danske befolkning, som ønsker Tyrkiet som medlem  

 af EU, og vil regeringen i bekræftende fald fremlægge denne/disse? Svar:
På det Europæiske Råds møde den 16.-17. december 2004 skal der  

 tages stilling til spørgsmålet om indledning af optagelsesforhandlinger med  

 Tyrkiet.
Spørgsmålet om eventuelt medlemskab ligger langt ude i fremtiden.  

 Regeringen er ikke bekendt med at der foreligger meningsmålinger foretaget i  

 Danmark, som viser at der skulle være et flertal i den danske befolkning, som  

 ønsker Tyrkiet som medlem af EU.
 Spørgsmål 5:
 Regeringen bedes oplyse, hvor mange mennesker med tyrkisk  

 baggrund, der bor i hvert enkelt af de nuværende medlemslande.
 Svar:
Regeringen er ikke i  

 besiddelse af oplysninger om, hvor mange mennesker med tyrkisk baggrund, der  

 bor i hvert enkelt af de nuværende medlemslande, men det fremgår af  

 Kommissionens studie over konsekvenserne ved eventuelt Tyrkisk medlemskab at  

 3  

 millioner tyrkiske statsborgere i 2002 var registreret i EU-15. Kommissionens  

 studie findes på:  

  

 http://europa.eu.int/comm/enlargement/report  

 2004/ Spørgsmål 6:
Regeringen bedes oplyse, om der foreligger undersøgelser, der  

 viser, om indvandringen fra Tyrkiet til det nuværende EU kan forventes at  

 stige, såfremt Tyrkiet opnår medlemskab af EU og i bekræftende fald oplyse,  

 hvor mange tyrkere der kan forventes at vandre til Danmark såfremt, der ikke  

 sker begrænsninger i arbejdskraftens frie bevægelighed? Svar:
Kommissionens studie over konsekvenserne ved eventuelt Tyrkisk  

 medlemskab beskriver studier, der vurderer mulig migration til EU.  

 Konklusionerne i studierne er meget varierede og behæftet med stor  

 usikkerhed,  

 men de når alle frem til at migrationen til EU vil stige i det tilfælde at  

 der  

 ikke er begrænsninger i arbejdskraftens frie bevægelighed.
Kommissionens  

 studie  

 findes på:  

  

 http://europa.eu.int/comm/enlargement/report_2004/  

  

 Der henvises i øvrigt til besvarelsen af spørgsmål 2.
 Spørgsmål 7:
Hvorledes vil regeringen retfærdiggøre et samtykke til at  

 indlede optagelsesforhandlinger med et land, som har besat mere end en  

 tredjedel af Cyperns territorium  et andet EU-land  med militære  

 styrker? Svar:
FNs Generalsekretær havde lagt mange kræfter i en plan for  

 genforening af Cypern, som også berørte spørgsmålet om tyrkisk  

 troppetilstedeværelse.
Ved folkeafstemningen på Cypern den 24. april 2004  

 blev  

 planen afvist.
Resultatet af afstemningen var: I den græsk-cypriotiske  

 Republik  

 stemte 75,83 pct.
Nej, medens 24,17 pct. stemte Ja.
I den tyrkisk-cypriotiske  

 del stemte 64,91 pct.
Ja, medens 35,09 pct. stemte Nej.
En løsning af  

 Cypernproblematikken indgår i øvrigt ikke i det politiske  

 Københavnskriterium,  

 hvis opfyldelse er forudsætningen for indledning af forhandlinger med  

 Tyrkiet.
 Spørgsmål 8:
Flere regeringsledere i EU har sagt, at EU til enhver tid kan  

 indstille optagelsesforhandlingerne med Tyrkiet.
Regeringen bedes oplyse,  

 hvad  

 den mener, der skal til for at indstille forhandlingerne med Tyrkiet.
I den  

 forbindelse bedes det oplyst, om regeringen mener, at  

 optagelsesforhandlingerne  

 bør indstilles, hvis Tyrkiet ikke gør fremskridt med hensyn til bekæmpelse af  

 korruption, sikring af menneskerettigheder for etniske minoriteter, eller  

 mener  

 regeringen, at det er godt nok hvis situationen indenfor de nævnte områder  

 ikke  

 forværres? Svar:
Såfremt der indledes optagelsesforhandlinger med Tyrkiet, er der  

 lagt op til at forhandlingerne afbrydes, hvis der sker væsentlige og  

 vedvarende  

 brud på principper om frihed, demokrati, respekt af menneskerettigheder og  

 fundamentale friheder samt retssikkerhed.
Regeringen lægger vægt på, at det  

 står meget klart for Tyrkiet.
 Kommissionen vil overvåge dette nøje og det står helt klart, at  

 Tyrkiet ikke bliver medlem af EU uden yderligere fremskridt i  

 reformprocessen.
 Spørgsmål 9:
Det tyrkiske militær har ved tidligere lejligheder afsat eller  

 truet med at afsætte en siddende tyrkisk regering.
Hvis det tyrkiske militær  

 gør noget sådant igen med den begrundelse, at man vil beskytte den sekulære  

 stat og dermed demokratiet, mener regeringen så, at optagelsesforhandlingerne  

 med Tyrkiet bør indstilles? Svar:
 Der er intet der sandsynliggør en udvikling i den beskrevne  

 retning, som naturligvis ville føre til suspension af  

 optagelsesforhandlinger.
 Spørgsmål 10:
Mener regeringen ikke, at de danske vælgere har tilstrækkelig  

 indsigt i politiske forhold til at kunne tage stilling til væsentlige  

 politiske  

 spørgsmål, som vil have stor indflydelse på deres hverdag, som f.eks. at lade  

 Tyrkiet blive medlem af EU? Svar:
 Jo.
Regeringen ser ikke sagen fra den synsvinkel.
Tyrkiet blev  

 kandidatland i 1999. I forlængelse af denne og efterfølgende beslutninger,  

 skal  

 Det Europæiske Råd den 16.-17. december 2004 tage stilling til om man  

 indleder  

 optagelsesforhandlinger med Tyrkiet.
Regeringen finder at det repræsentative  

 demokrati må tage sit ansvar i denne sag.
 Spørgsmål 11:
Vil den danske regering følge et eventuelt fransk eksempel med  

 at lade holde en folkeafstemning om tyrkisk medlemskab, såfremt der indledes  

 optagelsesforhandlinger? Svar:
Spørgsmålet om eventuelt tyrkisk medlemskab af EU vil først  

 blive aktuelt langt ude i fremtiden.
Det Folketing og den regering der sidder  

 til den tid må tage stilling til om der skal holdes folkeafstemning om  

 forhandlingsresultatet.
 Spørgsmål 12:
Foreligger der forskningsrapporter fra Danmark eller andre  

 EU-lande, der belyser indvandrede tyrkeres evne  eller manglende evne  

  til at  

 tilpasse sig det omgivende samfund.
Hvis sådanne rapporter i almindelighed  

 peger på, at tyrkerne er vanskeligere at integrere, hvilken betydning har  

 dette  

 forhold da for regeringens ønske om at se Tyrkiet som medlemsland i EU med  

 fri  

 adgang for tyrkere til at bosætte sig i andre europæiske lande? Svar:
Der foreligger rapporter om det rejste spørgsmål.
Ministeriet  

 for Flygtninge Indvandrere og Integration har henledt opmærksomheden på  

 »Årbog  

 om udlændinge i Danmark 2004  Status og udvikling«; »20 år i Danmark  

  en  

 undersøgelse af nydanskeres situation og erfaringer« fra  

 Socialforskningsinstituttet  

 samt »Udlændinges vej gennem uddannelsessystem« fra Tænketanken om  

 udfordringer  

 for integrationsindsatsen i Danmark.
Det fremgår blandt andet af Ministeriet  

 for Flygtninge Indvandrere og Integrations oplysninger om indholdet i  

 rapporterne, at tyrkiske indvandreres og efterkommeres erhvervsfrekvens er  

 lavere end danskeres og at tyrkere klarer sig dårligere i uddannelsessystemet  

 end øvrige udlændinge.
 Der henvises endvidere til besvarelsen af spørgsmål 2 og 6.
 Spørgsmål 13:
Hvad ser regeringen som de vigtigste årsager til den  

 kendsgerning, at antallet af kristne i Tyrkiet er faldet dramatisk  fra  

 ca. 2  

 millioner i 1920 til nogle få tusinde i dag, ligesom også antallet af kristne  

 generelt er faldet dramatisk i Mellemøsten (f.eks.
Bethlehem og Nazareth fra  

 et  

 kristent flertal til et klart mindretal, i Jerusalem fra over halvdelen til  

 under 2 pct., i Syrien fra en tredjedel til under 10 pct., i Libanon fra 50  

 pct. i 1932 til under 30 pct. i dag). Deler regeringen den opfattelse, som  

 mange har udtrykt, at hovedårsagen er muslimsk forfølgelse og ulige  

 levevilkår  

 for de kristne, og  i bekræftende fald  gennem hvilke politiske  

 eller andre  

 værktøjer forestiller regeringen sig, at der i EU kan undgås alvorlige  

 konfliktsituationer mellem det muslimske Tyrkiet og de kristne europæiske  

 samfund? Svar:
Antallet af kristne i Tyrkiet er faldet dramatisk siden 1920.  

 Der vurderes som det fremgår af Kommissionens fremskridtsrapport at være over  

 hundredetusinde kristne i Tyrkiet i dag.
Hovedårsagen til faldet var en  

 aftale  

 i 1923 mellem Tyrkiet og Grækenland, hvorved muslimske græske statsborgere  

 blev  

 forflyttet til Tyrkiet, mens græsk-orthodokse tyrkiske statsborgere blev  

 forflyttet til Grækenland.
 Spørgsmål 14:
Er antallet af politiske fanger i Tyrkiet stadig omkring 5000,  

 og hvilke politiske forbrydelser dømmes der hovedsagelig for? Svar:
I Kommissionens fremskridtsrapport omtales ikke begrebet »politiske  

 fanger«.
Dermed ikke være sagt, at der ikke sidder personer fængslet i  

 Tyrkiet  

 for forhold, som vi i Danmark ikke ville straffe f.eks. fordi vi finder at de  

 er beskyttet af ytringsfriheden.
Det er således vigtigt at overvåge  

 gennemførelsen  

 af den reviderede straffelov og anden ny lovgivning.
 Spørgsmål 15:
Hvor langt fremme er den tyrkiske regering med forberedelse af  

 ny lovgivning, der effektivt forbedrer dyrevelfærden, og er der allerede i  

 dag  

 eksisterende tyrkisk lovgivning, der tager fuldt hensyn til velfærden for dyr  

 som følende væsener, herunder hjælp ved påkørsel af dyr? Svar:
Det fremgår af Kommissionens  

 fremskridtsrapport at lov om beskyttelse af dyr blev vedtaget og  

 offentliggjort  

 den 1. juli 2004. Fremskridtsrapporten kan findes på:  

  

 http://europa.eu.int/comm/enlargement/report_2004/ Spørgsmål 17:
 Regeringen bedes oplyse, hvor store nettobetalinger  

 EU-kommissionen regner med, at EU skal betale til Tyrkiet i de første tre år  

 af  

 et evt. tyrkisk medlemskab af EU.
 Svar:
Det er for tidligt at vurdere de budgetmæssige konsekvenser af  

 eventuelt Tyrkisk EU medlemskab nærmere.
Eventuelt Tyrkisk EU medlemskab  

 ligger  

 langt ude i fremtiden.
Meget vil ændre sig i den mellemliggende periode og  

 budgetpåvirkningen vil også afhænge af, hvad EU landene vil acceptere under  

 de  

 finansielle forhandlinger.
I Kommissionens anbefaling anføres, at  

 forhandlingerne ikke kan afsluttes før EU har defineret de finansielle  

 perspektiver for perioden fra 2014 og frem.
Kommissionen anfører i studie om  

 konsekvenserne af eventuelt Tyrkisk medlemskab i generelle vendinger, at  

 påvirkningen af budgettet vil være væsentlig.
I Kommissionens studie om konsekvenserne af eventuelt Tyrkisk  

 medlemskab foretages nogle fremskrivninger med udgangspunkt i den aktuelle  

 situation.
Kommissionen peger imidlertid på de væsentlige  

 usikkerhedsmomenter,  

 der relaterer sig hertil.
Kommissionens studie findes på:  

  

 http://europa.eu.int/comm/enlargement/report_2004/ De fremskrevne tal for 2025 (i 2004 priser) er ifølge Kommissionen:  

 Landbrugsstøtte: 8,2 milliarder Euro, regionalstøtte: 5,6 milliarder Euro for  

 hvert procent point af Tyrkiets BNP der anvendes til regional hjælp og  

 tilpasning af interne udgifter: 2,6 milliarder Euro.
Tyrkiets bidrag til  

 budgettet angives til: 5,6 milliarder Euro.
