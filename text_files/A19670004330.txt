 § 1.  Til erstatning for det i henhold til lov nr. 215  

 af 16. juni 1962 den 10. september 1962 udstedte statspræmieobligationslån,  

 der forfalder til tilbagebetaling den 10. september 1967, optages et nyt  

 statspræmieobligationslån på 50 mill. kr.
 Stk. 2.  Til erstatning for det i henhold til samme lov  

 den 5. december 1962 udstedte statspræmieobligationslån, der forfalder til  

 tilbagebetaling den 5. december 1967, optages et nyt  

 statspræmieobligationslån på 50 mill. kr.
 § 2.  De to nye lån optages på den måde, at  

 gyldigheden af de i henhold til lov nr. 215 af 16. juni 1962 udstedte 10  

 mill. stykker præmieobligationer, hver af pålydende værdi 10 kr., forlænges  

 på uændrede vilkår for en 5-årig periode fra den på obligationerne anførte  

 forfaldsdag.
Stk. 2.  Obligationerne, der ikke bærer rente, deltager  

 fortsat i en årlig præmiebetaling.
Den samlede præmiesum udgør for hvert lån  

 i den 5-årige periode 11.250.000 kr.
Præmiebetalingen for hvert lån foregår  

 på grundlag af udtrækning mellem samtlige obligationer af lånet.
 § 3.  Obligationsejere, der ønsker deres  

 præmieobligationer indløst, er fra den på vedkommende obligation anførte  

 forfaldsdag berettiget til at få obligationen betalt afstatskassen med den  

 pålydende værdi uden fradrag af skat eller afgift til staten.
§ 4.  De præmieobligationer, som måtte blive indløst  

 efter bestemmelserne i § 3, betragtes som overtaget af finansministeriet.
Det  

 samme gælder de præmieobligationer af det den 5. december 1962 udstedte lån,  

 som ikke måtte være afsat.
 § 5.  De i lov nr. 145 af 13. april 1938 om  

 mortifikation af værdipapirer indeholdte regler finder ikke anvendelse på  

 præmieobligationerne i henhold til denne lov.
 § 6.  Den i § 49 i lov nr. 146 af 13. april 1938 om  

 gældsbreve indeholdte bestemmelse vedrørende retten til at kræve fordringen  

 betalt, uanset at fordringsdokumentet er gået tabt, finder ikke anvendelse på  

 præmieobligationerne i henhold til denne lov.
 Stk. 2.  Præmier, som ikke er krævet udbetalt inden 3 år  

 fra forfaldsdagen, tilfalder statskassen.
 § 7.  Retten til en på en af lånenes obligationer  

 fremtidigt faldende præmie eller andel i en sådan må ikke i erhvervsmæssigt  

 øjemed gøres til genstand for særskilt køb, belåning eller lignende  

 disposition.
 Stk. 2.  Overtrædelse af denne bestemmelse straffes med  

 bøde.
§ 8.  Af de præmier, der tilfalder obligationsejerne,  

 skal der svares en afgift på 15 pct., beregnet af den del af præmiebeløbet,  

 der overstiger 200 kr.
Afgiften, der fradrages ved udbetaling af præmierne,  

 tilfalder statskassen.
 Stk. 2.  Præmierne er fritaget for indkomstskat til stat  

 og kommune.
 § 9.  Præmieobligationer i henhold til denne lov, som  

 er udstedt den 10. september 1962, er forældede, såfremt de ikke er indløst  

 senest den 10. september 1977.
 Stk. 2.  Præmieobligationer i henhold til denne lov, som  

 er udstedt den 5. december 1962, er forældede, såfremt de ikke er indløst  

 senest den 5. december 1977.
 § 10.  Finansministeren bemyndiges til at fastsætte de  

 nærmere regler for denne lovs gennemførelse og administration samt til at  

 afholde de dermed forbundne udgifter.
 Givet på Christiansborg slot, den 22.  

 februar 1967.
 Under Vor Kongelige Hånd og Segl.
 FREDERIK R.
 / Henry Grunbaum.
Bekendtgørelse om ændring af bekendtgørelse om uddannelse af lærere til folkeskolen.
 I bekendtgørelse nr. 111 af 6. april 1955 om uddannelse af lærere til  

 folkeskolen som ændret ved bekendtgørelse nr. 137 af 13. april 1966 foretages  

 følgende ændringer:
 1. I § 5, stk. 2, 3. afsnit ændres ordene  

 »i forseglede konvolutter, på hvilke faget, antallet af  

 eksaminander« til »i konvolutter, der lukkes med oblat, og på  

 hvilke faget, antal eksemplarer af opgaven«.
 2. I § 6, stk. 2 ændres ordene »tæller  

 karaktererne i regning og skriftlig dansk dobbelt« til »tæller  

 karakteren i regning dobbelt«.
3. I § 73, stk. 2 ændres sidste punktum til  

 »Til prøven i oversættelse fra dansk til fremmedsprog gives der 3 timer.  

 Til prøven i referat på fremmedsprog af en forelagt tekst gives der 4  

 timer.« Undervisningsministeriet, den 23.  

 februar 1967.
P.
M.
V.
E.
B.
J.
Munck-Hansen.
