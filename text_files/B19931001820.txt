(Meddelelser B) Redningsmidler og -arrangementer Forskrifter for redningsmidler Afsnit C Forskrifter for redningsmidler side AFDELING I - GENERELT Regel 30 Generelle forskrifter for redningsmidler AFDELING II - PERSONLIGE REDNINGSMIDLER Regel 31 Redningskranse Regel 32 Redningsveste Regel 33 Dragter Regel 34 Termiske beskyttelsesmidler AFDELING III - VISUELLE SIGNALER Regel 35 Faldskærmssignaler Regel 36 Håndblus Regel 37 Røgsignaler, der kan flyde på vandet AFDELING IV - REDNINGSBÅDE OG -FLÅDER Regel 38 Generelle forskrifter for redningsflåder Regel 39 Oppustelige redningsflåder Regel 40 Faste redningsflåder Regel 41 Generelle forskrifter for redningsbåde Regel 42 Delvist lukkede redningsbåde Regel 43 Selvoprettende, delvist lukkede redningsbåde Regel 44 Helt lukkede redningsbåde Regel 45 Redningsbåde med selvstændigt luftforsyningssystem Regel 46 Brandsikrede redningsbåde Afsnit C.
Forskrifter for redningsmidler Afdeling I - Generelt Regel 30 Generelle forskrifter for redningsmidler 1 Denne regels stk. 2.7 finder anvendelse på alle skibe.
2 Medmindre andet er udtrykkeligt bestemt, eller medmindre administrationen  

 under hensyntagen til den specielle fart, hvori skibet udelukkende benyttes,  

 skønner, at andre forskrifter er hensigtsmæssige, skal alle redningsmidler  

 foreskrevet i denne del:
.1 være af passende udførelse og materialer; .2 ikke tage skade, når de opbevares inden for et lufttemperaturområde fra  

 -30 grader C til + 65 grader C; .3 fungere inden for et havvandstemperaturområde fra -1 grad C til +30 grader C såfremt der er sandsynlighed for, at de vil blive nedsænket i havvand under brugen; .4 såfremt det er nødvendigt, være modstandsdygtige over for råd,  

 korrosion og ikke i urimelig grad være modtagelige for angreb af havvand,  

 olie eller svamp; .5 såfremt de udsættes for sollys være modstandsdygtige overfor dettes  

 skadelige påvirkning; .6 være af en stærkt synlig farve på alle dele, hvor dette vil være til  

 hjælp for lokalisering; .7 være forsynet med retrorefleksivt materiale, hvor dette vil være til  

 hjælp for lokalisering samt være i overensstemmelse med organisationens  

 rekommandationer;(* 1) .8 såfremt de skal anvendes i søgang, kunne fungere tilfredsstillende  

 under sådanne forhold.
3 .1 For redningsmidler, der er udsat for forringelse med alderen,  

 fastsætter administrationen det tidsrum, for hvilket de kan godkendes.  

 Sådanne redningsmidler skal være mærket på en sådan måde, at det er muligt at  

 bestemme deres alder eller den dato, hvor de skal udskiftes.
 .2 Nødsignaler samt projektiler til linekastningsapparater skal fornys  

 ved første lejlighed efter udløbet af 4 år, regnet fra  

 fabrikationsdatoen.
Afdeling II - Personlige redningsmidler Regel 31 Redningskranse 1 Specifikation for redningskranse Enhver redningskrans skal:
.1 have en udvendig diameter på højst 800 mm og en indvendig diameter på  

 mindst 400 mm; .2 være konstrueret af et materiale, der af sig selv kan flyde på vandet;  

 redningskransens flydeevne må ikke afhænge af plantetrævler, korkspåner eller  

 granuleret kork, noget andet løst granuleret materiale eller noget luftrum,  

 hvis opdrift tilvejebringes ved oppustning; .3 kunne flyde på ferskvand i 24 timer med en vægt af mindst 14,5 kg jern; .4 have en vægt på mindst 2,5 kg; .5 ikke nære en brand eller fortsætte med at smelte efter at have været  

 fuldstændig omspændt af flammer i 2 sekunder; .6 være konstrueret således, at den kan klare et fald ned i vandet fra den  

 højde, hvor den er anbragt over vandlinien, når skibet ligger i sin letteste  

 søgående kondition, eller 30 m, alt efter hvad der er størst, uden at hverken  

 redningskransens eller dennes fastgjorte dels funktionsevne forringes; .7 såfremt den skal kunne betjene arrangement for hurtigudløsning af de  

 selvvirkende røgsignaler og selvtændende lys have en vægt, der er  

 tilstrækkelig til betjening af arrangementet for hurtigudløsning eller en  

 vægt på 4 kg, alt efter hvad der er størst; .8 være forsynet med en håndline, der er mindst 9,5 mm i diameter og  

 mindst 4 gange den udvendige diameter af selve kransen i længde.
Håndlinen  

 skal være fastgjort på fire punkter med lige store mellemrum rundt om  

 kransens omkreds således, at der dannes fire ens bugter.
2 Selvtændende lys for redningskranse Selvtændende lys foreskrevet i regel 7.1.3 skal:
.1 være således indrettet, at de ikke slukkes i vand; .2 kunne brænde enten konstant med en lysstyrke på mindst 2 candela i alle  

 retninger i den øvre halvkugle eller blinke (udsende blink) med en hastighed  

 på mindst 50 blink pr. minut med en mindst tilsvarende effektiv lysstyrke; .3 være forsynet med en energikilde, der kan opfylde forskrifterne i stk.  

 2.2 i et tidsrum af mindst 2 timer; .4 kunne klare den i stk. 1.6 foreskrevne faldprøve.
3 Selvvirkende røgsignaler for redningskranse Selvvirkende røgsignaler forskrevet af regel 7.1.3 skal:
.1 udsende røg af en stærkt synlig farve i en ensartet strøm i et tidsrum  

 af mindst 15 minutter, når de flyder på smult vand; .2 ikke tændes eksplosivt eller udsende nogen flamme i hele det tidsrum,  

 hvor signalet udsender røg; .3 ikke blive vandfyldt i søgang; .4 fortsætte med at udsende røg efter at have været helt nedsænket i vand  

 i et tidsrum af mindst 10 sekunder; .5 kunne klare den i stk. 1.6 foreskrevne faldprøve.
4 Redningsliner, der kan flyde på vandet Redningsliner, der kan flyde på vandet, og som er foreskrevet i regel  

 7.1.2 skal:
.1 være ikke-kinkende; .2 have en diameter på mindst 8 mm; .3 have en brudstyrke på mindst 5 kN.
Regel 32 Redningsveste 1 Generelle forskrifter for redningsveste 1.1 En redningsvest må ikke nære en brand eller fortsætte med at smelte efter  

 at have være fuldstændig omspændt af flammer i 2 sekunder.
1.2 En redningsvest skal være konstrueret således, at:
.1 en person efter en demonstration uden assistance kan tage den korrekt  

 på i løbet af 1 minut; .2 den kan bruges med vrangen ud eller klart kun kan bruges på een måde og  

 så vidt muligt ikke kan tages forkert på; .3 den er behagelig at have på; .4 brugeren kan springe fra en højde af mindst 4,5 m ned i vandet uden at  

 komme til skade og uden at redningsvesten løsner sig eller bliver beskadiget.
1.3 En redningsvest skal have tilstrækkelig flydeevne og stabilitet i stille  

 ferskvand til at:
.1 løfte en udmattet eller bevidstløs persons mund mindst 120 mm klar af  

 vandet og holde legemet hældende bagover i en vinkel på mindst 20 grader og  

 højst 50 grader fra lodret stilling; .2 dreje en bevidstløs persons legeme fra enhver stilling i vandet til en  

 stilling, hvor munden er klar af vandet på højst 5 sekunder.
1.4 En redningsvest skal have en flydeevne, der ikke nedsættes med mere end 5%  

 efter 24 timers nedsænkning i ferskvand.
1.5 En redningsvest skal gøre det muligt for brugeren at svømme en kort  

 distance og borde en redningsbåd eller -flåde.
1.6 Hver redningsvest skal være forsynet med en fløjte forsvarligt fastgjort  

 med en line.
2 Oppustelige redningsveste En redningsvest, hvis opdrift tilvejebringes ved oppustning, skal have  

 mindst to adskilte rum og skal opfylde forskrifterne i stk. 1 og skal:
.1 oppustes automatisk ved nedsænkning og være forsynet med et middel, der  

 muliggør oppustning ved en enkelt manuel bevægelse samt kunne oppustes med  

 munden; .2 i tilfælde af tab af opdrift i et af rummene kunne opfylde  

 forskrifterne i stk. 1.2, 1.3 og 1.5; .3 opfylde forskrifterne i stk. 1.4 efter oppustning ved hjælp af den  

 automatiske mekanisme.
3 Lys på redningsveste 3.1 Hvert lys på redningsveste skal:
.1 have en lysstyrke på mindst 0,75 candela; .2 have en energikilde, der kan levere en lysstyrke på mindst 0,75 candela  

 i mindst 8 timer; .3 være synlig over så stor en del af den øvre halvkugle, som det er  

 praktisk muligt, når det er fastgjort til en redningsvest.
3.2 Er det i stk. 3.1 omhandlede lys et blinkende lys, skal det derudover:
.1 være forsynet med en kontakt for manuel betjening; .2 ikke være forsynet med en linse eller buet reflektor til samling af  

 lysstrålen; .3 blinke med en hastighed på mindst 50 blink pr. minut med en effektiv  

 lysstyrke på mindst 0,75 candela.
Regel 33 Dragter 1 Generelle forskrifter for redningsdragter og  

 beskyttelsesdragter(* 1.1 Dragten skal være fremstillet af vandtætte materialer, således at:
.1 den uden assistance kan pakkes ud og tages på i løbet af 2 minutter,  

 herunder eventuel tilhørende beklædning(* 3) og redningsvest, hvis dragten  

 skal anvendes sammen med en redningsvest; .2 den ikke nærer en brand eller fortsætter med at smelte efter at have  

 være fuldstændig omspændt af flammer i 2 sekunder; .3 den dækker hele legemet undtagen ansigtet.
Hænderne skal ligeledes være  

 dækket, medmindre dragten er forsynet med permanent fastgjorte handsker; .4 den er forsynet med midler til at begrænse eller nedsætte fri luft i  

 dragtens ben; .5 der efter et spring fra en højde af mindst 4,5 m ned i vandet ikke  

 forekommer urimelig indtrængen af vand ind i dragten.
1.2 En dragt, der også opfylder forskrifterne i regel 32, kan klassificeres  

 som redningsvest.
1.3 En person iført dragt samt redningsvest, såfremt dragten skal anvendes  

 sammen med en redningsvest, skal kunne:
.1 klatre op og ned ad en mindst 5 m lang lodret lejder; .2 udføre normale opgaver i forbindelse med, at skibet forlades; .3 springe fra en højde af mindst 4,5 m ned i vandet uden at beskadige  

 eller forskubbe dragten eller komme til skade; og .4 svømme en kort distance gennem vandet og borde en redningsbåd eller  

 -flåde.
1.4 En dragt, der har opdrift og som er beregnet til anvendelse uden en  

 redningsvest, skal være forsynet med et lys, der opfylder forskrifterne i  

 regel 32.3 og den i regel 32.1.6 foreskrevne fløjte.
1.5 Skal dragten anvendes sammen med en redningsvest, skal redningsvesten  

 bæres over dragten.
En person iført en sådan dragt skal uden assistance kunne  

 tage en redningsvest på.
2 Forskrifter for dragters termiske egenskaber 
Beskyttelsesdragter 2.1 En beskyttelsesdragt fremstillet af materiale uden indbygget  

 isolation skal være:
.1 påmærket med instruktion om, at den skal anvendes sammen med varm  

 beklædning; .2 konstrueret således, at når den anvendes sammen med varm beklædning og  

 med en redningsvest, såfremt dragten skal anvendes sammen med en  

 redningsvest, skal dragten fortsætte med at yde tilstrækkelig termisk  

 beskyttelse, efter at brugeren er sprunget i vandet fra en højde af 4,5 m,  

 til at sikre, at brugerens indre legemstemperatur ikke falder mere end 2  

 grader C efter 1 times ophold i roligt cirkulerende vand ved en temperatur på  

 5 grader C.
2.2 Redningsdragter En redningsdragt fremstillet af materiale med indbygget isolation skal,  

 når den anvendes alene eller sammen med en redningsvest, såfremt  

 redningsdragten skal anvendes sammen med en redningsvest, yde brugeren  

 tilstrækkelig termisk isolation, efter at denne er sprunget ned i vandet fra  

 en højde af 4,5 m, til at sikre, at brugerens indre legemstemperatur ikke  

 falder mere end 2 grader efter 6 timers ophold i stille cirkulerende vand ved  

 en temperatur fra 0 grader C til 2 grader C.
2.3 En person iført en dragt skal med hænderne dækket kunne samle en blyant op  

 og skrive efter 1 times ophold i vandet ved 5 grader C.
3 Forskrifter for opdrift En person, der opholder sig i ferskvand og er iført en dragt, der opfylder  

 forskrifterne i regel 32, eller en dragt med redningsvest, skal kunne vende  

 fra en stilling med ansigtet nedad til en stilling med ansigtet opad på højst  

 5 sekunder.
Regel 34 Termiske beskyttelsesmidler 1 Et termisk beskyttelsesmiddel skal være fremstillet af vandtæt materiale,  

 der har en varmeledningsevne på højst 0,25 W/(m5K) og skal være konstrueret  

 således, at når det anvendes til at omslutte en person, skal det nedsætte  

 brugerens tab af legemstemperatur såvel på grund af konvektion som  

 fordampning.
2 Det termiske beskyttelsesmiddel skal:
.1 dække legemet undtagen ansigtet på en person, der bærer en  

 redningsvest.
Hænderne skal ligeledes være dækket, medmindre  

 beskyttelsesmidlet er forsynet med permanent fastgjorte handsker; .2 uden assistance kunne pakkes ud og let tages på i en redningsbåd,  

 redningsflåde eller en mand-overbord-båd; .3 såfremt det forringer svømmeevnen, kunne aftages i vandet på højst 2  

 minutter; .4 være forsynet med ærmer; .5 være af en stærk synlig farve.
3 Det termiske beskyttelsesmiddel skal fungere hensigtsmæssigt inden for et  

 lufttemperaturområde fra -30 grader C til +20 grader C.
Afdeling III - Visuelle signaler Regel 35 Faldskærmssignaler 1 Faldskærmssignalet skal:
.1 opbevares i vandtæt pakning; .2 på pakningen være forsynet med kortfattede anvisninger eller  

 piktogrammer, der klart illustrerer brugen af faldskærmssignalet; .3 have integreret antændelsesmiddel; .4 være konstrueret således, at det ikke volder ubehag for den person, der  

 holder signalet, når det anvendes i overensstemmelse med fabrikantens  

 brugsanvisning.
2 Signalet skal, når det affyres lodret, nå en højde af mindst 300 m.
På  

 eller nær toppen af sin bane skal signalet udsende et lys, der skal:
.1 brænde med en klar rød farve; .2 brænde jævnt med en gennemsnitslysstyrke på mindst 30.000 candela; .3 have en brændetid på mindst 40 sekunder; .4 have en faldhastighed på højst 5 m/s; .5 ikke beskadige faldskærmen eller tilbehør, medens den brænder.
Regel 36 Håndblus 1 Håndblusset skal:
.1 opbevares i vandtæt pakning; .2 på pakningen være forsynet med kortfattede anvisninger eller  

 piktogrammer, der klart illustrerer brugen af håndblusset; .3 have selvstændigt antændelsesmiddel; .4 være konstrueret således, at det ikke volder ubehag for den person, der  

 holder signalet, og ikke udsætter redningsmidlet for fare på grund af  

 brændende eller glødende rester, når det anvendes i overensstemmelse med  

 fabrikantens brugsanvisning.
2 Håndblusset skal:
.1 brænde med en klar rød farve; .2 brænde jævnt med en gennemsnitslysstyrke på mindst 15.000 candela; .3 have en brændetid på mindst 1 minut; .4 fortsætte med at brænde efter at det har været nedsænket i 100 mm vand  

 i 10 sekunder.
Regel 37 Røgsignaler, der kan flyde på vandet 1 Et røgsignal, der kan flyde på vandet, skal:
.1 opbevares i vandtæt pakning; .2 antænde uden sprængeffekt, når det anvendes i overensstemmelse med  

 fabrikantens brugsanvisning; .3 på pakningen være forsynet med kortfattede anvisninger eller  

 piktogrammer, der klart illustrerer brugen af røgsignalet.
2 Et røgsignal, der kan flyde på vandet, skal:
.1 udsende røg af en stærk synlig farve med jævn røgudvikling i et tidsrum  

 af mindst 3 minutter, når det flyder på smult vand; .2 ikke udsende nogen flamme i hele det tidsrum, hvor signalet udvikler  

 røg; .3 ikke kunne oversvømmes i søgang; .4 fortsætte med at udsende røg, når det er nedsænket i 100 mm vand i 10  

 sekunder.
Afdeling IV - Redningsbåde og -flåder Regel 38 Generelle forskrifter for redningsflåder 1 Redningsflåders konstruktion 1.1 Enhver redningsflåde skal være konstrueret således, at den kan modstå  

 vejrligets påvirkning i 30 dage under drift på havet under alle forhold.
1.2 Redningsflåden skal være konstrueret således, at redningsflåden og dens  

 udrustning fungerer tilfredsstillende, selv om den kastes i vandet fra en  

 højde af 18 m.
Såfremt redningsflåden skal anbringes i en højde af mere end  

 18 m over vandlinien, når skibet ligger på sin mindste dybgang i søen, skal  

 den være af en type, som med tilfredsstillende resultat har gennemgået en  

 faldprøve fra mindst denne højde.
1.3 Den flydende redningsflåde skal kunne modstå gentagne spring ned på sig  

 fra en højde af mindst 4,5 m over gulvet med og uden rejst overdække.
1.4 Redningsflåden og dens tilbehør skal være konstrueret således, at  

 redningsflåden kan bugseres med en hastighed på 3 knob i smult vand med fuld  

 last af personer og udrustning og med et af drivankrene sat.
1.5 Redningsflåden skal have et overdække, der beskytter de ombordværende mod  

 vejrliget, og som automatisk rejses, når redningsflåden udsættes og ligger på  

 vandet.
Overdækket skal opfylde følgende:
.1 Det skal yde isolation mod varme og kulde ved hjælp af enten to lag  

 materiale adskilt af et luftrum eller andet lige så effektivt middel.  

Såfremt isolationen etableres ved to lag materiale adskilt af et luftrum,  

 skal dette være oppusteligt.
Der skal forefindes et middel, der  

 forhindrer, at der opsamles vand i luftrummet; .2 det skal indvendig have en farve, der ikke volder de ombordværende  

 ubehag; .3 hver indgang skal være tydeligt afmærket og være forsynet med effektive  

 regulerbare lukkearrangementer, som let og hurtigt kan åbnes indefra og  

 udefra således, at ventilation er mulig uden indtrængen af havvand, blæst og  

 kulde.
Redningsflåder, der optager mere end otte personer, skal have mindst  

 to diamentralt modsatte indgange; Redningsflåder, der optager mere end 25  

 personer, skal have mindst tre indgange; .4 der skal til enhver tid være tilstrækkelig luft til de ombordværende,  

 selv når indgangene er lukkede; .5 det skal være forsynet med mindst en udkigsåbning.
Redningsflåder,  

 der optager mere end 25 personer, skal være forsynet med mindst to  

 udkigsåbninger således anbragt, at det samlede synsfelt er så nær som muligt  

 360 grader ; .6 det skal være forsynet med middel til opsamling af regnvand; .7 der skal under alle dele af overdækket være tilstrækkelig loftshøjde  

 til de ombordværende i siddende stilling.
2 Redningsflåders minimumsbæreevne og vægt 2.1 Ingen redningsflåde kan godkendes, såfremt den har en bæreevne på under  

 seks personer udregnet efter forskrifterne i henholdsvis regel 39.3 eller  

 40.3.
2.2 Medmindre redningsflåden udsættes med en godkendt udsætningsanordning, der  

 opfylder forskrifterne i regel 48, og redningsflåden ikke kræves at være  

 bærbar ( jf. regel 13.5 ) må den samlede vægt af redningsflåden,  

 dennes beholder og udrustning højst være 185 kg.
3 Tilbehør til redningsflåder 3.1 Redningsflåden skal have redningsliner forsvarligt fastgjort hele vejen  

 rundt udenbords og inde i flåden.
3.2 Redningsflåden skal være forsynet med en effektiv fangline af en længde  

 svarende til mindst to gange afstanden fra den anbragte position til  

 vandlinien, når skibet ligger på sin mindste dybgang i søen eller 15 m, alt  

 efter hvad der er længst.
4 Nedfirbare redningsflåder 4.1 Ud over ovenstående forskrifter skal en redningsflåde til brug sammen med  

 en godkendt udsætningsanordning:
.1 når redningsflåden er lastet med fuld last af personer og udrustning  

 kunne modstå et lateralt slag mod skibets side med en hastighed på mindst 3,5  

 m/s samt et fald ned i vandet fra en højde af mindst 3 m uden beskadigelse,  

 der vil påvirke dens funktion; .2 være forsynet med et middel, hvorved redningsflåden bringes ind til  

 skibssiden og fastholdes under indskibningen.
4.2 Enhver nedfirbar redningsflåde om bord på passagerskibe skal være anbragt  

 således, at den hurtigt kan bordes af dens fulde last af personer.
4.3 Enhver nedfirbar redningsflåde om bord på lastskibe skal være anbragt  

 således, at den kan bordes af dens fulde last af personer på højst 3 minutter  

 fra det tidspunkt, hvor der gives instrukser om at borde.
5 Udrustning 5.1 Hver redningsflådes normale udrustning (SOLAS A PACK) skal bestå af:
.1 en kastering, der kan flyde på vandet, fastgjort til mindst 30 m line,  

 der kan flyde på vandet; .2 en kniv, der ikke er en foldekniv, og som har et skaft, der kan flyde  

 på vandet og snor fastgjort til og opbevaret i en lomme på ydersiden af  

 overdækket nær det punkt, hvor fanglinen er fastgjort til redningsflåden.  

 Derudover skal en redningsflåde, der er godkendt til at optage 13 personer  

 eller derover, være forsynet med endnu en kniv, som godt kan være en  

 foldekniv; .3 for en redningsflåde, der er godkendt til at optage højst 12 personer,  

 et øsekar, der kan flyde på vandet.
For en redningsflåde, der er godkendt til  

 at optage 13 personer eller derover, to øsekar, der kan fylde på vandet; .4 to svampe; .5 to drivankre, hver med en elastisk line og en indhalerline, hvoraf det  

 ene drivanker er et reserveanker, og det andet er permanent fastgjort til  

 redningsflåden på en sådan måde, at når redningsflåden pustes op og ligger på  

 vandet, vil det holde redningsflåden op mod vinden således, at den ligger  

 mest stabilt.
Hvert drivanker og line og indhalerline skal være af en styrke,  

 der er tilstrækkelig under alle forhold på havet.
Drivankrene skal være  

 forsynet med en svirvel i hver ende af linen og skal være af en type, der  

 ikke er tilbøjelig til at vende indersiden ud mellem hanefødderne; Kravet  

 om automatisk udsætning af drivanker gælder ikke flåder på passagerskibe og  

 nedfirbare flåder på lastskibe; .6 to pagajer, der kan flyde på vandet; .7 tre dåseåbnere.
Sikkerhedsknive med specielle dåseåbnerblade kan  

 opfylde denne forskrift; tre sikkerhedssakse, såfremt den i flåden  

 foreskrevne mængde ferskvand helt eller delvis opbevares i plastikposer eller  

 lignende; .8 et førstehjælpsudstyr »medicinkiste nr. 4« i en  

 vandtæt kasse, der kan lukkes tæt efter brug; .9 en fløjte eller tilsvarende lydsignalgiver; .10 fire faldskærmssignaler, der opfylder forskrifterne i regel 35; .11 seks håndblus, der opfylder forskrifterne i regel 36; .12 to røgsignaler, der kan flyde på vandet og som opfylder forskrifterne  

 i regel 37; .13 en vandtæt elektrisk lygte, der er egnet til morsesignalering samt et  

 sæt reserveelementer og en reservepære i en vandtæt beholder; .14 en effektiv radarreflektor, medmindre der er anbragt en godkendt  

 radartransponder i redningsflåden; .15 et signalspejl til brug om dagen med vejledning i brug for signalering  

 til skibe og fly; .16 et eksemplar af de i kapitel V regel 16 omhandlede redningssignaler på  

 et vandtæt kort eller i en vandtæt beholder; .17 et sæt fiskeredskaber:
.18 en madration, der i alt indeholder mindst 10.000 kJ for hver person,  

 som redningsflåden er godkendt til at optage; disse rationer skal opbevares i  

 lufttæt emballage og anbringes i en vandtæt beholder; .19 vandtætte beholdere indeholdende i alt 1,5 l ferskvand for hver  

 person, som redningsflåden er godkendt til at optage, hvoraf 0,5 l pr. person  

 kan erstattes af et afsaltningsapparat, der kan fremstille en tilsvarende  

 mængde ferskvand på 2 dage; .20 et rustfrit, inddelt drikkebæger; .21 seks doser antisøsygemedicin og en søsygepose for hver person, som  

 redningsflåden er godkendt til at optage; .22 vejledning i, hvordan man holder sig i live; .23 instrukser for øjeblikkelig foranstaltning; .24 termiske beskyttelsesmidler, der opfylder forskrifterne i regel 34, og  

 er tilstrækkelig til 10% af det antal personer, som redningsflåden er  

 godkendt til at optage, eller to, alt efter hvad der er størst.
5.2 Mærkningen, der er foreskrevet i regel 39.7.5.3 og 40.7.7 på  

 redningsflåder udrustet i overensstemmelse med stk. 5.1 skal være »SOLAS  

 A PACK« med store blokbogstaver i det latinske alfabet.
5.3 Med hensyn til passagerskibe i kort international fart af en sådan natur  

 og varighed, at administrationen skønner, at ikke alle de i stk. 5.1 anførte  

 genstande er nødvendige, kan administrationen tillade, at redningsflåderne,  

 der medføres på sådanne skibe, skal forsynes med udrustningen anført i stk.  

 5.1.1 til 5.1.6 incl. 5.1.8, 5.1.9, 5.1.13 til 5.1.16 incl. og 5.1.21 til  

 5.1.24 incl. og halvdelen af udrustningen anført i stk. 5.1.10 til 5.1.12  

 incl.
På sådanne redningsflåder skal den i regel 39.7.3.5 og 40.7.7  

 foreskrevne mærkning være »SOLAS B PACK« med store blokbogstaver i  

 det latinske alfabet.
5.3.1 En »SOLAS B PACK« udrustning skal mindst bestå af; .1 en kastering, der kan flyde på vandet, fastgjort til mindst 30 m line,  

 der kan flyde på vandet; .2 en kniv, der ikke er en foldekniv, og som har et skaft, der kan flyde  

 på vandet og snor fastgjort til og opbevaret i en lomme på ydersiden af  

 overdækket nær det punkt, hvor fanglinen er fastgjort til redningsflåden.  

 Derudover skal en redningsflåde, der er godkendt til at optage 13 personer  

 eller derover, være forsynet med endnu en kniv, som godt kan være en  

 foldekniv; .3 for en redningsflåde, der er godkendt til at optage højst 12 personer,  

 et øsekar, der kan flyde på vandet.
For en redningsflåde, der er godkendt til  

 at optage 13 personer eller derover, to øsekar, der kan flyde på vandet; .4 to svampe; .5 to drivankre, hver med en elastisk line og en indhalerline, hvoraf det  

 ene drivanker er et reserveanker, og det andet er permanent fastgjort til  

 redningsflåden på en sådan måde, at når redningsflåden pustes op og ligger på  

 vandet, vil det holde redningsflåden op mod vinden således, at den ligger  

 mest stabilt.
Hvert drivanker og line og indhalerline skal være af en styrke,  

 der er tilstrækkelig under alle forhold på havet.
Drivankrene skal være  

 forsynet med en svirvel i hver ende af linen og skal være af en type, der  

 ikke er tilbøjelig til at vende indersiden ud mellem hanefødderne; Kravet  

 om automatisk udsætning af drivanker gælder ikke flåder på passagerskibe og  

 nedfirbare flåder på lastskibe; .6 to pagajer, der kan flyde på vandet; .7 - .8 et førstehjælpsudstyr »medicinkiste nr. 4« i en  

 vandtæt kasse, der kan lukkes tæt efter brug; .9 en fløjte eller tilsvarende lydsignalgiver; .10 fire faldskærmssignaler, der opfylder forskrifterne i regel 35; .11 seks håndblus, der opfylder forskrifterne i regel 36; .12 et røgsignal, der kan flyde på vandet og som opfylder forskrifterne i  

 regel 37; .13 en vandtæt elektrisk lygte, der er egnet til morsesignalering samt et  

 sæt reserveelementer og en reservepære i en vandtæt beholder; .14 en effektiv radarreflektor; .15 et signalspejl til brug om dagen med vejledning i brug for signalering  

 til skibe og fly; .16 et eksemplar af de i kapitel V regel 16 omhandlede redningssignaler på  

 et vandtæt kort eller i en vandtæt beholder; .17 - .18 - .19 - .20 - .21 seks doser antisøsygemedicin og en søsygepose for hver person, som  

 redningsflåden er godkendt til at optage; .22 vejledning i, hvordan man holder sig i live; .23 instrukser for øjeblikkelig foranstaltning; .24 termiske beskyttelsesmidler, der opfylder forskrifterne i regel 34, og  

 er tilstrækkelig til 10% af det antal personer, som redningsflåden er  

 godkendt til at optage, eller to, alt efter hvad der er størst.
5.4 Såfremt det er hensigtsmæssigt, skal udrustningen opbevares i en beholder,  

 der, såfremt den ikke er en integreret del af eller permanent fastgjort til  

 redningsflåden, skal anbringes og fastgøres inde i redningsflåden og kunne  

 flyde på vandet i mindst 30 minutter, uden at indholdet tager skade.  

Beholderen eller nødpakken skal være af blødt materiale, surret med  

 åbningen opad, være vandtæt og kunne genlukkes rimeligt vandtæt.
5.5 Redningsflåder i skibe bygget før 1. juli 1986 skal senest 1.  

 september 1988 opfylde regel 38.5.1.5 og 38.5.3.1.5.
6 Selvudløserarrangementer for redningsflåder 6.1 Fanglinesystem (Udløserlinesystem) Redningsflådens fanglinesystem skal udgøre en forbindelse mellem skibet og  

 redningsflåden og skal være konstrueret således, at det sikres, at  

 redningsflåden, når den frigøres og med hensyn til en oppustelig  

 redningsflåde, når den oppustes, ikke trækkes ned af et synkende skib.
6.2 Svagt led Anvendes der i selvudløserarrangementet et svagt led, skal det:
.1 kunne modstå den kraft, der er nødvendig for at trække fanglinen ud fra  

 redningsflådens beholder uden at briste; .2 have tilstrækkelig styrke til at muliggøre oppustning af  

 redningsflåden; .3 briste ved en belastning på 2,2 kN +- 70,4 kN.
6.3 Hydrostatiske udløserapparater Anvendes der i selvudløserarrangementerne et hydrostatisk udløserapparat,  

 skal det:
.1 være konstrueret af materialer, der kan arbejde sammen således, at  

 funktionsfejl i apparater undgås.
Galvanisering eller andre former for  

 metallisk belægning på det hydrostatiske udløserapparats dele kan ikke  

 godkendes; .2 automatisk udløse redningsflåden ved en dybde på højst 4 m; .3 være forsynet med afløb, der forhindrer opsamling af vand i det  

 hydrostatiske kammer, når apparatet er i sin normale stilling; .4 være konstrueret således, at udløsning forhindres, når søer skyller ind  

 over enheden; .5 være permanent mærket på ydersiden med type og løbenummer; .6 være forsynet med et dokument eller en identifikationsplade, der  

 angiver fabrikationsdato, type og serienummer; .7 være sådan, at hver del, der er forbundet til fanglinesystemet, har en  

 styrke, der mindst svarer til den for fanglinen foreskrevne.
Regel 39 Oppustelige redningsflåder Regel 39 er alene medtaget for fuldstændighedens skyld, idet disse  

 forhold er reguleret ved Søfartsstyrelsens tekniske forskrift for oppustelige  

 redningsflåder, som også indeholder forskrifterne i reglerne 38 og 39.
1 Oppustelige redningsflåder skal opfylde forskrifterne i regel 38 og  

 derudover forskrifterne i denne regel.(* 4) Oppustelige redningsflåders konstruktion 2.1 Hovedopdriftsrummet skal være inddelt i mindst to adskilte rum, som hver  

 især oppustes gennem en kontraventil på hvert rum.
Opdriftsrummene skal være  

 således konstrueret, at såfremt det ene af rummene beskadiges eller  

 oppustning ikke er mulig, skal de intakte rum med positivt fribord over hele  

 redningsflådens omkreds kunne bære det antal personer, som redningsflåden er  

 godkendt til at optage, og som hver har en vægt på 75 kg og sidder i normal  

 stilling.
2.2 Redningsflådens gulv skal være vandtæt og i tilstrækkelig grad kunne  

 isoleres mod kulde, enten:
.1 ved hjælp af et eller flere rum, som de ombordværende kan oppuste,  

 eller som oppustes automatisk og kan tømmes og pustes op igen af de  

 ombordværende: eller .2 ved hjælp af andet lige så effektivt middel, der ikke tilvejebringes  

 ved oppustning.
2.3 Redningsflåden skal oppustes af en ikke-giftig luftart.
Oppustning skal  

 være tilendebragt inden for et tidsrum af 1 minut ved en omgivelsestemperatur  

 fra 18 grader C til 20 grader C og inden for et tidsrum af 3 minutter ved en  

 omgivelsestemperatur på -30 grader C.
Efter oppustning skal redningsflåden  

 beholde sin form, når den er lastet med den fulde last af personer og  

 udrustning.
2.4 Hvert oppusteligt rum skal kunne modstå et tryk svarende til mindst 3  

 gange arbejdstrykket og skal ved hjælp af enten overtryksventiler eller  

 begrænset luftforsyning være forhindret i at nå op på et tryk, der overstiger  

 to gange arbejdstrykket.
Der skal forefindes middel til montering af den i  

 stk. 10.1.2 foreskrevne luftpumpe eller blæsebælg således, at arbejdstrykket  

 kan opretholdes.
3 Oppustelige redningsflåders bæreevne Det antal personer, som en redningsflåde skal godkendes til at optage,  

 skal være lig med det mindste af følgende tal:
.1 det største hele tal, der fås ved at dividere rumindholdet af  

 hovedopdriftsslangerne (ekskl. buer og eventuelle tofter), målt i kubikmeter,  

 med 0,096, når de er oppustet; eller .2 det største hele tal, der fås ved at dividere redningsflådens  

 indvendige horisontale tværsnitsareal målt i kvadratmeter med 0,372 (inkl.  

 eventuel tofte eller tofter) til den inderste kant af opdriftsslangerne;  

 eller .3 det antal personer, med en gennemsnitsvægt på 75 kg, alle iført  

 redningsvest, der kan få siddeplads med tilstrækkelig komfort og loftshøjde  

 uden at vanskeliggøre betjeningen af noget af redningsflådens udrustning.
4 Adgang til oppustelige redningsflåder 4.1 Mindst een indgang - dog i redningsflåder, der optager mere end 25  

 personer, mindst to indgange - skal være forsynet med en halvfast  

 ombordstigningsrampe, der gør det muligt for personer at borde redningsflåden  

 fra søen, og som er konstrueret på en sådan måde, at der ikke sker nogen  

 væsentlig luftudtømning fra redningsflåden, hvis rampen beskadiges.
Hvad  

 angår en nedfirbar redningsflåde med mere end een indgang, skal  

 ombordstigningsrampen monteres ved indgangen over for indhalingslinierne og  

 indskibningsfaciliteterne.
Ovenstående gælder tillige redningsflåder i  

 skibe bygget før 1. juli 1986.
4.2 Indgange, der ikke er forsynet med en ombordstigningsrampe, skal have en  

 ombordstigningslejder, hvis nederste trin skal befinde sig mindst 0,4 m under  

 redningsflådens lette vandlinie.
Også indgange, der er forsynet med en  

 ombordstigningsrampe, skal have en ombordstigningslejder.  

 Ombordstigningslejdernes nederste trin skal være belastet således, at det  

 synker.
4.3 Der skal forefindes midler indvendig i redningsflåden, hvorved personer  

 kan trække sig ind i redningsflåden fra ombordstigningslejderen.
5 Oppustelige redningsflåders stabilitet 5.1 Enhver oppustelig redningsflåde skal være konstrueret således, at den er  

 stabil i søgang, når den er fuldt oppustet og flyder med overdækket opad.  

Enhver oppustelig redningsflåde skal som prototype underkastes en nærmere  

 specificeret søprøve samt en vindstyrkeprøve.
5.2 Redningsflådens stabilitet skal, når redningsflåden er lastet med sin  

 fulde last af personer og udrustning, være sådan, at den kan bugseres med en  

 hastighed af 3 knob i smult vand.
6 Tilbehør til oppustelige redningsflåder 6.1 Fanglinesystemet (udløserlinesystemet), herunder dets fastgøringsmidler  

 til redningsflåden bortset fra det i regel 38.6 foreskrevne svage led, skal  

 have en brudstyrke på mindst 10,0 kN i redningsflåder, der er godkendt til at  

 optage ni personer eller derover, og mindst 7,5 kN i enhver anden  

 redningsflåde.
Derudover skal fanglinesystemets brudstyrke være mindst 15  

 kN for redningsflåder, der kan optage mere end 25 personer.  

 Redningsflåden skal kunne udløses af een person.
6.2 Foroven på redningsflådens overdække skal der forefindes en manuelt  

 betjent lampe, der en mørk nat med klar luft kan ses på en afstand af mindst  

 2 sømil i et tidsrum af mindst 12 timer.
Er lampen en blinkende lampe, skal  

 den blinke med en hastighed af mindst 50 blink pr. minut i de første to timer  

 af en brugstid på 12 timer.
Lampen skal få sin energi fra et søvandsaktiveret  

 batteri eller fra et kemisk tørelement og skal lyse automatisk, når  

 redningsflåden pustes op.
Elementet skal være af en type, der ikke forringes  

 på grund af væde eller fugtighed inde i den pakkede redningsflåde.
6.3 Indvendig i redningsflåden skal der forefindes en manuelt betjent lampe,  

 der kan lyse ialt i et tidsrum af mindst 12 timer.
Den skal lyse automatisk,  

 når redningsflåden pustes op og have tilstrækkelig styrke til at muliggøre  

 læsning af overlevelses- og udrustningsvejledning.
6.4 Ovenstående 6.2 og 6.3 gælder senest 1. september 1988 for flåder i alle  

 skibe.
7 Beholdere til oppustelige redningsflåder 7.1 Redningsflåden skal være anbragt i en beholder, der er:
.1 således konstrueret, at den er i stand til at modstå stærk slitage  

 under de til søs forekommende forhold; .2 med en tilstrækkelig indbygget opdrift til, når den er pakket med  

 redningsflåden og dennes udrustning, at trække fanglinen (udløserlinen)  

 indefra og at aktivere oppustningsmekanismen, hvis skibet skulle synke; .3 for så vidt det er praktiske muligt være vandtæt bortset fra  

 afløbshullerne i bunden af beholderen.
7.2 Redningsflåden skal være pakket i beholderen på en sådan måde, at det så  

 vidt muligt sikres, at redningsflåden, når den ligger på vandet, pustes op  

 til opretstående stilling, når den kommer fri af beholderen.
7.3 Beholderen skal være påmærket:
.1 fabrikantens navn eller varemærke; .2 løbenummer; .3 navn på den godkendende myndighed og antal personer som redningsflåden  

 er godkendt til at optage; .4 SOLAS 86 .5 type på den indeholdte nødpakke; .6 dato for sidste eftersyn; .7 længde på fangline (udløserline); .8 største tilladte anbringelseshøjde over vandlinien (afhængig af  

 faldprøve og længde på fanglinen); .9 udsætningsvejledning.
8 Mærkning af oppustelige redningsflåder Redningsflåden skal være påmærket:
.1 fabrikantens navn eller varemærke; .2 løbenummer; .3 fabrikationsdato (måned og år); .4 navn på godkendende myndighed; .5 navn og beliggenhed på den servicestation, hvor sidste eftersyn fandt  

 sted; .6 antal personer, som den er godkendt til at optage, over hver indgang  

 med tegn, der er mindst 100 mm høje og har en kontrastfarve i forhold til  

 redningsflådens farve.
9 Oppustelige, nedfirbare redningsflåder 9.1 Ud over at opfylde ovenstående forskrifter skal en redningsflåde, der  

 benyttes i forbindelse med en godkendt udsætningsanordning, når den er  

 ophængt i løftekrog eller hanefod, kunne modstå en belastning på:
.1 4 gange vægten af den fulde last af personer og udrustning ved en  

 omgivelsestemperatur og en stabiliseret redningsflådetemperatur på 20 +- 3C  

 med alle overtryksventiler ude af funktion; .2 1,1 gange vægten af den fulde last af personer og udrustning ved en  

 omgivelsestemperatur på -30 grader C med alle overtryksventiler i funktion.
9.2 Faste beholdere for redningsflåder til udsætning ved hjælp af en  

 udsætningsanordning skal være fastgjort på en sådan måde, at beholderen eller  

 dele deraf ikke kan falde i havet under og efter oppustning og udsætning af  

 den indeholdte redningsflåde.
10 Ekstra udrustning til oppustelige redningsflåder 10.1 Ud over den i regel 38.5 foreskrevne udrustning skal enhver oppustelig  

 redningsflåde være forsynet med:
.1 et reparationssæt til reparation af lækager i opdriftsrummene; .2 en luftpumpe eller en blæsebælg.
10.2 De i regel 38.5.1.2 foreskrevne knive skal være sikkerhedsknive.
Regel 40 Faste redningsflåder 1 Faste redningsflåder skal opfylde forskrifterne i regel 38 og derudover  

 forskrifterne i denne regel.
2 Faste redningsflåders konstruktion 2.1 Redningsflådens opdrift skal tilvejebringes af godkendt materiale, der af  

 sig selv kan flyde på vandet, og det skal være placeret så tæt ved  

 redningsflådens omkreds som muligt.
Opdriftsmaterialet skal være  

 brandhæmmende eller være beskyttet af et brandhæmmende lag.
2.2 Redningsflådens gulv skal forhindre indtrængen af vand, og det skal på  

 effektiv måde holde de ombordværende fri af vandet og beskytte dem mod kulde.
3 Faste redningsflåders bæreevne Det antal personer, som en redningsflåde skal godkendes til at optage,  

 skal være lig med det mindste af følgende tal:
.1 det største hele tal, der fås ved at dividere rumindholdet af  

 opdriftsmaterialet målt i kubikmeter med 0,096 samt multipliceret med en  

 faktor på 1 minus materialets massefylde; eller .2 det største hele tal, der fås ved at dividere det horisontale  

 tværsnitsareal af redningsflådens gulv målt i kvadratmeter med 0,372; eller .3 det antal personer med en gennemsnitsvægt på 75 kg, alle iført  

 redningsveste, der kan få siddeplads med tilstrækkelig komfort og loftshøjde  

 uden at vanskeliggøre betjeningen af noget af redningsflådens udrustning.
4 Adgang til faste redningsflåder 4.1 Mindst een indgang - dog i redningsflåder, der optager mere end 25  

 personer dog mindst to indgange - skal være forsynet med en fast  

 ombordstigningsrampe, således at personer kan borde redningsflåden fra søen.  

 Hvad angår en nedfirbar redningsflåde med mere end en indgang, skal  

 ombordstigningsrampen monteres ved indgangen over for indhalingslinierne og  

 indskibningsfaciliteterne.
4.2 Indgange, der ikke er forsynet med en ombordstigningsrampe, skal have en  

 ombordstigningslejder, hvis nederste trin skal befinde sig mindst 0,40 m  

 under redningsflådens lette vandlinie.
Også indgange, der er forsynet med  

 en ombordstigningsrampe, skal have en ombordstigningslejder.  

 Ombordstigningslejdernes nederste trin skal være belastet således, at det  

 synker.
4.3 Der skal forefindes midler indvendig i redningsflåden, hvorved personer  

 kan trække sig ind i redningsflåden fra ombordstigningslejderen.
5 Faste redningsflåders stabilitet 5.1 Medmindre redningsflåden kan fungere sikkert, uanset om den flyder med den  

 ene eller den anden side opad, skal dens styrke og stabilitet være sådan, at  

 den enten er selvoprettende eller let kan bringes på ret køl af en person i  

 søgang og i smult vand.
5.2 Redningsflådens stabilitet skal, når redningsflåden er belastet med den  

 fulde last af personer og udrustning, være sådan, at den kan bugseres med en  

 hastighed af 3 knob i smult vand.
6 Tilbehør til faste redningsflåder 6.1 Redningsflåden skal være forsynet med en effektiv fangline.  

 Fanglinesystemet, herunder fastgøringsmidler til redningsflåden, bortset fra  

 det i regel 38.6 foreskrevne svage led, skal have en brudstyrke på mindst  

 10,0 kN i redningsflåder, der er godkendt til at optage ni personer eller  

 derover, og mindst 7,5 kN i enhver anden redningsflåde.
Derudover skal  

 fanglinesystemets brudstyrke være mindst 15 kN for redningsflåder, der kan  

 optage mere end 25 personer.
6.2 Foroven på redningsflådens overdække skal der forefindes en manuelt  

 betjent lampe, der en mørk nat med klar luft kan ses på en afstand af mindst  

 2 sømil i et tidsrum af mindst 12 timer.
Er lampen en blinkende lampe, skal  

 den blinke med en hastighed af mindst 50 blink pr. minut i de første 2 timer  

 af en brugstid på 12 timer.
Lampen skal få sin energi fra et element, der  

 sættes i funktion af havvand, eller fra et kemisk tørelement og skal lyse  

 automatisk når redningsflådens overdække er på plads.
Elementet skal være af  

 en type, der ikke forringes på grund af væde eller fugtighed inde i den  

 stuvede redningsflåde.
6.3 Indvendig i redningsflåden skal der forefindes en manuelt betjent lampe,  

 der kan lyse ialt i et tidsrum af mindst 12 timer.
Den skal lyse automatisk,  

 når oversejlet er på plads og have tilstrækkelig styrke til at muliggøre  

 læsning af overlevelses- og udrustningsvejledning.
7 Mærkning af faste redningsflåder Redningsflåden skal være påmærket:
.1 navn og hjemsted for det skib, den hører til; .2 fabrikantens navn eller varemærke; .3 løbenummer; .4 navn på den godkendende myndighed; .5 antal personer, som den er godkendt til at optage, over hver indgang  

 med tegn, der er mindst 100 mm høje og har en kontrastfarve i forhold til  

 redningsflådens farve; .6 SOLAS 86; .7 type på den indeholdte nødpakke; .8 længde på fangline; .9 størst tilladte anbringelseshøjde over vandlinien (faldprøvehøjde) .10 udsætningsvejledning.
8 Nedfirbare faste redningsflåder Udover ovenstående forskrifter skal en fast redningsflåde for brug med en  

 godkendt udsætningsanordning, når den er ophængt i løftekrog eller hanefod,  

 kunne modstå en belastning på 4 gange vægten af den fulde last af personer og  

 udrustning.
Regel 41 Generelle forskrifter for redningsbåde 1 Redningsbådes konstruktion 1.1 Alle redningsbåde skal være godt konstrueret og have sådan form og sådanne  

 dimensioner, at de har tilstrækkelig stabilitet i søgang og tilstrækkeligt  

 fribord med deres fulde last af personer og udrustning.
Alle redningsbåde  

 skal have fast skrog og skal kunne bibeholde positiv stabilitet, når de  

 ligger på ret køl i smult vand og lastet med fuld last af personer og  

 udrustning og med lækage på et hvilket som helst sted under vandlinien, uden  

 at de mister opdriftsmateriale eller lider anden skade.
1.2 Alle redningsbåde skal have tilstrækkelig styrke til:
.1 sikkert at kunne affires ned på vandet med deres fulde last af personer  

 og udrustning; og .2 kunne udsættes og bugseres, medens skibet bevæger sig fremover i smult  

 vand med en hastighed af 5 knob.
1.3 Skrog og faste overdækninger skal være brandhæmmende eller ikke brændbare.  

Ved bygning af redningsbåde af glasfiberarmeret polyester skal der  

 anvendes råmaterialer, der er godkendt af et klassifikationsselskab.
1.4 Der skal forefindes siddepladser på tofter, bænke eller faste stole, der  

 er anbragt så lavt i redningsbåden som muligt, og er konstrueret således, at  

 de kan bære det antal personer, hver med en vægt på 100 kg, for hvilket der  

 forefindes plads i overensstemmelse med stk. 2.2.2.
1.5 Hver redningsbåd skal være af tilstrækkelig styrke til at modstå en  

 belastning uden blivende forandring, når belastningen fjernes:
.1 Når det drejer sig om både med metalskrog, en belastning på 1,25 gange  

 den totale vægt af redningsbåden med dens fulde last af personer og  

 udrustning; eller .2 når det drejer sig om andre både, en belastning på to gange den totale  

 vægt af redningsbåden med dens fulde last af personer og udrustning.
1.6 Hver redningsbåd skal være af tilstrækkelig styrke til, når den er lastet  

 med den fulde last af personer og udrustning og, for så vidt det er  

 hensigtsmæssigt, med meder eller fendere, at kunne modstå et lateralt slag  

 mod skibets side med en hastighed på mindst 3,5 m/s samt et fald ned i vandet  

 fra en højde af mindst 3 m.
1.7 Den lodrette afstand fra gulvets overflade til den indvendige side af  

 indelukket eller oversejlet over 50% af gulvarealet skal være:
.1 mindst 1,3 m for en redningsbåd godkendt til at optage 9 personer eller  

 derunder; .2 mindst 1,7 m for en redningsbåd godkendt til at optage 24 personer  

 eller derover; .3 mindst den afstand, der fås ved lineær interpolation mellem 1,3 m og  

 1,7 m for en redningsbåd godkendt til optage fra 9 til 24 personer.
2 Redningsbådes bæreevne 2.1 Ingen redningsbåd må godkendes til at optage over 150 personer.
2.2 Det antal personer, som en redningsbåd skal godkendes til at optage skal  

 være lig med det mindste af følgende tal:
.1 det antal personer med en gennemsnitsvægt på 75 kg og alle iført  

 redningsvest, der kan få siddeplads i en normal stilling uden at forstyrre  

 fremdriftsmidlerne eller betjeningen af noget af redningsbådens udrustning;  

 eller .2 det antal pladser, der kan skaffes på siddearrangementerne i  

 overensstemmelse med figur 1. Omridsene kan overlappe hinanden som vist,  

 såfremt der forefindes fodhvilere, og der er tilstrækkelig benplads, og den  

 lodrette afstand mellem øvre og nedre sæde er mindst 350 mm.
 .3 Den lodrette afstand overalt over sæderne mellem bænke, respektive  

 tofter og den indvendige del af indelukket eller oversejlet skal være mindst  

 900 mm.
2.3 Hver siddeplads i redningsbåden skal være tydeligt mærket.
Den på figur  

 1 angivne højde imellem sæderne gælder også imellem nederste sæder og dørk.  

 Hver siddeplads skal markeres med det minimumsareal, som fremgår af figur  

 1.
3 Adgang til redningsbåde 3.1 Enhver redningsbåd for passagerskibe skal være således konstrueret, at den  

 hurtigt kan bordes af den fulde last af personer.
Hurtig udskibning skal  

 ligeledes være mulig.
3.2 Enhver redningsbåd for lastskibe skal være således konstrueret, at den kan  

 bordes af den fulde last af personer på højst 3 minutter fra det tidspunkt,  

 hvor der gives instrukser om at gå om bord.
Hurtig udskibning skal ligeledes  

 være mulig.
3.3 Redningsbåde skal have en ombordstigningslejder, der kan anvendes på begge  

 sider af redningsbåden, således at personer i vandet kan borde redningsbåden.  

 Lejderens nederste trin skal være mindst 0,4 m under redningsbådens letteste  

 vandlinie.
3.4 Redningsbåden skal være således konstrueret, at hjælpeløse personer kan  

 bringes om bord enten fra søen eller på bårer.
3.5 Alle overflader, der bliver brugt til at gå på, skal være skridsikre.
4 Redningsbådes opdrift 4.1 Alle redningsbåde skal i sig selv have tilstrækkelig opdrift eller skal  

 være forsynet med et materiale, der i sig selv har tilstrækkelig opdrift, og  

 som ikke påvirkes skadeligt af havvand, olie eller olieprodukter, til at  

 holde redningsbåden med udrustning flydende, når den er vandfyldt og i  

 forbindelse med søen.
Herudover skal der forefindes materiale, der i sig selv  

 har opdrift, svarende til 280 N opdrift pr. person for det antal personer,  

 som redningsbåden er godkendt til at optage.
Opdriftsmaterialet, med mindre  

 det er ud over det ovenfor foreskrevne, må ikke placeres udvendigt på  

 redningsbådens skrog.
5 Redningsbådes fribord og stabilitet Alle redningsbåde skal, når de er lastet med 50% af det antal personer,  

 redningsbåden er godkendt til at optage, og disse sidder på deres normale  

 pladser på den ene side af centerlinien, have et fribord målt fra vandlinien  

 til den laveste åbning, gennem hvilken redningsbåden måtte blive vandfyldt på  

 mindst 1,5% af redningsbådens længde eller 100 mm, alt efter hvad der er  

 størst.
6 Redningsbådes fremdrivning 6.1 Enhver redningsbåd skal drives af en motor med kompressionstænding.
Der må  

 ikke i nogen redningsbåd anvendes en motor, hvis brændstof har et flammepunkt  

 på 43 grader C eller derunder (closed cup prøve).
6.2 Motoren skal være forsynet med enten et manuelt startsystem eller et  

 energidrevet startsystem med to uafhængige energikilder, der kan genoplades.  

Disse energikilder kan bestå af 2 akkumulatorbatterier.
Der skal  

 endvidere forefindes eventuelle starthjælpemidler.
Motorens startsystemer og  

 starthjælpemidler skal ved en omgivelsestemperatur på -15 grader C starte  

 motoren inden for 2 minutter fra det tidspunkt, hvor startproceduren  

 påbegyndes, medmindre administrationen skønner, at en anden temperatur er  

 hensigtsmæssig under hensyntagen til den specielle fart, som skibet, der  

 medfører redningsbåde, benyttes i.
Startsystemernes funktion må ikke  

 vanskeliggøres af motorkasse, tofterne eller andre hindringer.
6.3 Motoren skal kunne være i drift i mindst 5 minutter, når den starter fra  

 kold tilstand, og redningsbåden ikke ligger i vandet.
6.4 Motoren skal kunne være i drift, når redningsbåden er fyldt med vand op  

 til krumtapakslens centerlinie.
6.5 Skrueakslen skal være konstrueret således, at skruen kan kobles til og fra  

 motoren.
Redningsbåden skal kunne drives fremad og bak.
6.6 Udstødsrøret skal være konstrueret således, at der ikke kan trænge vand  

 ind i motoren under normal drift.
6.6.1 Anvendes der fleksible slangeforbindelser til kølevand og brændstof, skal  

 disse være i henhold til anerkendt standard (ISO/DIS 8469).
6.7 Alle redningsbåde skal være konstrueret således, at der tages  

 tilstrækkeligt hensyn til sikkerheden for personer i vandet og til risikoen  

 for beskadigelse af fremdrivningssystemet forårsaget af materiale, der flyder  

 på vandet, hvilket også gælder redningsbåde på skibe bygget efter 1.  

 oktober 1983.
6.8 Redningsbådens fart fremover i smult vand med fuld last af personer og  

 udrustning og med al motordrevet hjælpeudrustning i brug skal være mindst 6  

 knob og mindst 2 knob, når den bugserer en 25 personers redningsflåde med  

 fuld last af personer og udrustning eller tilsvarende.
Der skal være  

 tilstrækkeligt brændstof, som er egnet til brug inden for det  

 temperaturområde, der kan forventes i det område, hvor skibet benyttes, til  

 mindst 24 timers drift ved 6 knob, når redningsbåden er fuldt lastet.
6.9 Redningsbådens motor, transmission og motortilbehør skal være lukket inde  

 i en brandhæmmende kasse eller andet egnet arrangement, der yder tilsvarende  

 beskyttelse.
Sådanne arrangementer skal også beskytte personer mod ved et  

 uheld at komme i berøring med varme eller bevægende dele og skal beskytte  

 motoren mod vejrligets og havets påvirkning.
Der skal forefindes  

 tilstrækkelige midler til nedsættelse af motorstøjen.
Støjniveauet i båden  

 må ikke vanskeliggøre sikker brug af båden i nød- og øvelsessituationer.  

 Dette støjniveau må dog aldrig overstige 90 dB(A). Startbatterierne skal  

 være forsynet med kasser, der udgør et vandtæt indelukke rundt om  

 batteriernes bund og sider.
Kasserne skal have en tætsluttende top, der giver  

 den nødvendige ventilation.
6.9.1 Motorkassens lydisolering skal have et oxygenindex på mindst 21, i.h.t.  

 ASTM D 2863 samt en olietæt overflade.
6.9.2 For at undgå, at olie fra en lækage i eller omkring motoren løber ud i  

 båden, skal området under motoren afskærmes fra den øvrige del af båden med  

 vandtætte bundstokke.
6.10 Redningsbådens motor med tilbehør skal være konstrueret på en sådan måde,  

 at elektromagnetiske udladninger begrænses, så motorens drift ikke forstyrrer  

 brugen af de radioredningsmidler, der anvendes i redningsbåden.
6.11 Der skal forefindes midler til genopladning af alle batterier til start af  

 motor, til radioanlægget og til søgelys.
Batterier til radioanlæg må ikke  

 anvendes som energikilde til start af motoren.
Der skal forefindes midler til  

 genopladning af redningsbådens batterier fra skibets energiforsyning ved en  

 forsyningsspænding, der ikke overstiger 55 V, og som kan afbrydes ved  

 redningsbådens indskibningssted.
6.11.1 Ledere i den faste installation skal have så stort et tværsnit, at  

 spændingsfaldet i det enkelte kabel ikke overstiger 6%, dog skal tværsnittet  

 være mindst 1,5 (mm2).
6.11.2 Alle ledere i isolerede ledninger skal være af kobber og i  

 overensstemmelse med IEC's standarder eller af en type, der er godkendt af et  

 klassifikationsselskab.
6.11.3 Samledåser og andet anvendt el-udstyr skal yde en rimelig beskyttelse imod  

 indtrængen af vand og være udført i en kapslingsgrad svarende til IP 54.
6.11.4 Akkumulatorbatterier skal være af en type, hvor elektrolytten ikke kan  

 trænge ud i tilfælde af krængning eller kæntring.
6.12 Instruktioner, der er modstandsdygtige over for vand, i start og brug af  

 motoren, skal forefindes og skal anbringes på et iøjnefaldende sted nær  

 motorens startsystem.
7 Tilbehør til redningsbåde 7.1 Alle redningsbåde skal være forsynet med mindst een lænseventil, der er  

 monteret nær det laveste punkt på skroget, og som automatisk åbner og tømmer  

 skroget for vand, når redningsbåden ikke ligger i vandet, og som automatisk  

 lukker for at hindre indtrængen af vand, når båden ligger i vandet.
Hver  

 lænseventil skal til lukning af ventilen være forsynet med en hætte eller en  

 prop, der er fastgjort til redningsbåden med en line, en kæde eller andet  

 egnet middel.
Lænseventiler skal være lettilgængelige fra redningsbådens  

 indre, og deres position skal være tydeligt mærket.
7.2 Alle redningsbåde skal være forsynet med et ror samt en rorpind.  

 Forefindes der endvidere rat eller anden fjernstyringsmekanisme, skal  

 rorpinden kunne kontrollere roret, såfremt styringsmekanismen svigter.
Roret  

 skal være permanent fastgjort til redningsbåden.
Rorpinden skal være  

 permanent monteret på eller forbundet med rorstammen; dog kan rorpinden  

 såfremt redningsbåden har en fjernstyringsmekanisme, være aftagelig og  

 sikkert anbragt nær rorstammen.
Ror og rorpind skal være således konstrueret,  

 at de ikke bliver beskadiget under brug af udløsermekanismen eller skruen.
7.3 Undtagen i nærheden af roret og skruen skal en redningsline, der kan flyde  

 på vandet, være fastgjort hele vejen rundt udenbords på redningsbåden.  

Redningslinen skal dog gøre det muligt for personer i vandet at kunne  

 bjerge sig hen til en eventuel fast installeret lejder.
7.4 Redningsbåde, der ikke er selvoprettende ved kæntring, skal have egnede  

 håndlister på undersiden af skroget, der gør det muligt for personer at holde  

 sig fast til redningsbåden.
Håndlisterne skal være fastgjort til  

 redningsbåden på en sådan måde, at de, såfremt de udsættes for slag af en  

 sådan styrke, at de brækker af redningsbåden, vil brække af uden at beskadige  

 redningsbåden.
7.5 Alle redningsbåde skal være forsynet med tilstrækkelige vandtætte skabe  

 eller rum til opbevaring af de små udrustningsgenstande, vand og forsyninger  

 foreskrevet i stk. 8. Der skal forefindes midler til opbevaring af opsamlet  

 regnvand.
7.6 Enhver redningsbåd, der skal udsættes af wireløber eller wireløbere, skal  

 være forsynet med en udløsermekanisme, der opfylder følgende forskrifter:
 .1 Mekanismen skal være således konstrueret, at alle kroge udløses  

 samtidigt og kun samtidigt, uanset der ikke er ens belastning på  

 krogene.
 .2 Mekanismen skal have to muligheder for udløsning som følger:
.2.1 en normal udløser, der ved manuel aktivering frigør  

 redningsbåden, når den ligger i vandet, eller når der ikke er nogen  

 belastning på krogene; .2.2 En belastningsudløser, der frigør redningsbåden, når der er en  

 belastning på krogene.
Denne udløser skal være således konstrueret, at den  

 frigør redningsbåden under alle belastningsforhold fra ingen belastning, når  

 redningsbåden ligger i vandet, til en belastning på 1,1 gange redningsbådens  

 totale vægt, når den er lastet med den fulde last af personer og udrustning.  

 Denne udløsermulighed skal være tilstrækkelig beskyttet, således at den ikke  

 udløses ved et uheld eller for tidligt.
 .3 Udløserkontrollen skal være tydeligt mærket med kontrastfarve i forhold  

 til omgivelserne.
 .4 Mekanismen skal være konstrueret med en sikkerhedsfaktor på 6 baseret  

 på det anvendte materiales maksimale styrke, idet det antages, at  

 redningsbådens vægt er ligeligt fordelt mellem wireløberne.
 .5.1 Udløsermekanismen skal indeholde et sikringssystem, der sikrer,  

 at udløsning umiddelbart kun kan foretages, når båden er vandbåren.
 .1 Der skal ved udløserhåndtaget være en visuel indikation af om  

 udløsersystemet er sikret eller afsikret.
 .2 Belastningsudløsning må, når båden ikke er vandbåren, kun kunne  

 foretages ved fysisk at gribe ind i og afsikre sikringssystemet.
 .3 Der kan tillades en klargøringstid til afsikring på ca. 15 sekunder  

 under almindelige forhold, idet selve udløsningen dog skal kunne foretages  

 kontrolleret og umiddelbart med en bevægelse.
 .5.2 Den nødvendige manuelle kraftpåvirkning på udløserhåndtaget til at  

 udløse eller frigøre båden under de i pkt. 7.6.2.1 og 7.6.2.2 nævnte forhold,  

 skal, når udløserhåndtaget bevæges over en længde på ca. 0,5 m, være mellem  

 ca. 150 N - 300 N.
.5.3 Krogene skal være solidt fastgjort til køl og stævn med faste  

 forbindelser af stål.
Stålforbindelserne og disses fastgørelse til båden skal  

 beregnes og dimensioneres med en sikkerhedsfaktor på 6 gange den maksimale  

 statiske belastning.
7.7 Enhver redningsbåd skal være forsynet med en udløserindretning således, at  

 den forreste fangline kan frigøres, når den er under belastning.
7.8 Alle redningsbåde, der er udrustet med et fast installeret VHF  

 radiotelefonapparat med en separat antenne, skal være forsynet med et  

 arrangement til anbringelse og effektiv fastgørelse af antennen, når denne  

 skal bruges.
7.9 Redningsbåde beregnet til udsætning langs skibets side skal have meder og  

 fendere i det omfang, det er nødvendigt for at lette udsætningen og forhindre  

 beskadigelse af redningsbåden.
7.10 Foroven på overdækningen eller indelukket skal der forefindes en manuelt  

 betjent lampe, der en mørk nat med klar luft kan ses på en afstand af mindst  

 2 sømil i et tidsrum af mindst 12 timer.
Er lampen en blinkende lampe, skal  

 den til at begynde med blinke med en hastighed af mindst 50 blink pr. minut i  

 de første to timer af en brugstid på 12 timer.
Lampen skal have en  

 lysstyrke på mindst 4,3 cd.
7.11 Indvendig i redningsbåden skal der forefindes en lampe eller en lyskilde,  

 der kan give lys i mindst 12 timer på en sådan måde, at det er muligt at læse  

 overlevelses- og udrustningsvejledning; olielamper kan ikke godkendes til  

 dette formål.
7.12 Medmindre andet udtrykkeligt er bestemt, skal enhver redningsbåd være  

 forsynet med effektive lænseanordninger eller være automatisk selvlænsende.
7.13 Hver redningsbåd skal være således konstrueret, at der er fornødent udsyn  

 forefter, agterover og til begge sider fra kontrol- og styrepositionen med  

 henblik på sikker udsætning og manøvrering.
8 Redningsbådes udrustning Med undtagelse af bådshagerne, der skal være klar til brug, skal alle  

 redningsbådens udrustningsgenstande, hvadenten de er foreskrevet i henhold  

 til dette afsnit eller andetsteds i dette kapitel, være sikret inde i  

 redningsbåden ved hjælp af surringer, opbevaring i skabe eller rum,  

 opbevaring i konsoller eller lignende monteringsarrangementer eller andre  

 egnede måder.
Udrustningen skal være sikret på en sådan måde, at den ikke  

 vanskeliggør nogen procedurer i forbindelse med at skibet forlades.
Alle  

 redningsbådens udrustningsgenstande skal være så små og så lette som muligt  

 og skal være pakket i hensigtsmæssig og kompakt form.
Medmindre andet er  

 anført, skal hver redningsbåds normale udrustning bestå af:
.1 et tilstrækkeligt antal årer, der skal kunne flyde på vandet, til at  

 bevæge redningsbåden fremover i smult vand.
Der skal forefindes åretolde,  

 åregafler eller tilsvarende arrangementer for hver åre om bord. Åretolde  

 eller åregafler skal være fastgjort til både ved hjælp af liner eller kæder, .2 to bådshager, .3 et øsekar, der skal kunne flyde på vandet, og to pøse, .4 en overlevelseshåndbog, .5 et nathus indeholdende et brugbart kompas, der er selvlysende eller er  

 forsynet med egnede belysningsmidler.
I en helt lukket redningsbåd skal  

 nathuset være permanent monteret ved styrepositionen, i enhver anden  

 redningsbåd skal den være forsynet med egnede monteringsarrangementer, .6 et drivanker af tilstrækkelig størrelse, forsynet med et elastisk tov  

 og en indhalerline, der giver fast greb i våd tilstand.
Drivankeret, tovet og  

 indhalerlinen skal være af tilstrækkelig styrke under alle forhold på havet.
.7 to brugbare fangliner af en længde svarende til mindst to gange  

 afstanden fra redningsbådens anbragte position til vandlinien, når skibet  

 ligger i sin letteste søgående kondition, eller 15 m, alt efter hvad der er  

 længst.
Den ene fangline, der er fastgjort til den i regel 41.7.7 foreskrevne  

 udløseranordning, skal være anbragt forefter i redningsbåden, og den anden  

 skal være sikkert fastgjort ved eller nær redningsbådens bov klar til brug, .8 to kapøkser, en i hver ende af redningsbåden, .9 vandtætte beholdere indeholdende i alt 3 l ferskvand for hver person,  

 som redningsbåden er godkendt til at optage, hvoraf 1 liter per person kan  

 erstattes af et afsaltningsapparat, der kan fremstille en tilsvarende mængde  

 ferskvand på 2 dage, .10 et rustfrit mål med line, .11 et rustfrit, inddelt drikkebæger, .12 en madration, der i alt indeholder mindst 10.000 kJ. for hver person,  

 som redningsbåden er godkendt til at optage, disse rationer skal opbevares i  

 lufttæt emballage og anbringes i en vandtæt beholder, .13 fire faldskærmssignaler, der opfylder forskrifterne i regel 35, .14 seks håndblus, der opfylder forskrifterne i regel 36, .15 to røgsignaler, der kan flyde på vandet, og som opfylder forskrifterne  

 i regel 37, .16 en vandtæt elektrisk lygte, der er egnet til morsesignalering samt et  

 sæt reserveelementer og en reservepære i en vandtæt beholder, .17 et signalspejl til brug om dagen med vejledning i brug for signalering  

 til skibe og fly, .18 et eksemplar af de i regel V/16 foreskrevne redningssignaler på et  

 vandtæt kort eller i en vandtæt beholder, .19 en fløjte eller tilsvarende lydsignalgiver, .20 et førstehjælpsudstyr »medicinkiste nr. 4« i en  

 vandtæt kasse, der kan lukkes tæt efter brug, .21 seks doser antisøsygemedicin og en søsygepose for hver person, .22 en foldekniv fastgjort til båden med en line, .23 tre dåseåbnere, .24 to redningskasteringe, der kan flyde på vandet, fastgjort til mindst  

 30 m line, der kan flyde på vandet, .25 en manuel pumpe jfr. regel 41.7.12, .26 et sæt fiskeredskaber, .27 tilstrækkeligt værktøj til foretagelse af mindre justeringer af  

 motoren og dens tilbehør; .28 transportabelt brandslukningsudstyr egnet til slukning af oliebrande, .29 et søgelys, der om natten effektivt kan oplyse en lysfarvet genstand  

 af en bredde på 18 m i en afstand af 180 m i ialt 6 timer, og som kan bruges  

 uafbrudt i mindst 3 timer, .30 en effektiv radarreflektor, medmindre der er anbragt en godkendt  

 radartransponder i redningsflåden, .31 termiske beskyttelsesmidler, der opfylder forskrifterne i regel 34, og  

 er tilstrækkelige til 10% af det antal personer, som redningsbåden er  

 godkendt til at optage, eller to, alt efter hvad der er størst.
 .32 Hvad angår skibe i fart af en sådan natur og varighed, at  

 administrationen skønner, at de i stk. 8.12 (madrationer) og 8.26  

 (fiskeredskaber) anførte genstande er unødvendige, kan administrationen  

 tillade, at der gives dispensation herfra.
9 Mærkning af redningsbåde 9.1 Redningsbåden skal være påmærket type, dimensioner samt det antal  

 personer, den er godkendt til at optage, med tydelige uudslettelige tegn.  

Disse oplysninger skal fremgå af et skilt, der skal fastgøres synligt  

 indvendigt i båden ved styrepladsen.
9.2 Redningsbåden skal være påmærket navn og hjemsted på det skib, til hvilket  

 den hører, på hver side af boven med store blokbogstaver i det latinske  

 alfabet.
Derudover skal det aktuelle personantal, som båden er udrustet og  

 godkendt til på det pågældende skib, være påmærket.
9.3 Midler til identifikation af det skib, til hvilket redningsbåden hører, og  

 redningsbådens nummer skal være påmærket på en sådan måde, at det er synligt  

 fra oven.
 .1 identifikationen skal bestå af skibets kendingssignal og bådens  

 nummer, som begge skal påmales eller -klæbes overdækningens top med passende  

 store skrifttyper.
Regel 42 Delvist lukkede redningsbåde 1 Delvist lukkede redningsbåde skal opfylde forskrifterne i reglerne 41,  

44.2.12, 44.2.14-15-16-17 og derudover forskrifterne i denne regel.
2 Enhver delvist lukket redningsbåd skal være forsynet med effektive  

 lænseanordninger eller være automatisk selvlænsende.
3 Delvist lukkede redningsbåde skal være forsynet med permanent fastgjort  

 overdækning, der strækker sig over mindst 20% af redningsbådens længde fra  

 stævnen og mindst 20% af redningsbådens længde fra redningsbådens agterste  

 del.
Redningsbåden skal være forsynet med et permanent fastgjort,  

 sammenfoldeligt oversejl, der sammen med den faste overdækning helt omgiver  

 de ombordværende som et vejrfast ly og beskytter dem mod vejrligets  

 påvirkning.
Oversejlet skal være konstrueret således, at .1 det er forsynet med tilstrækkelige faste dele og lister til rejsning af  

 oversejlet; .2 det let kan rejses af kun to personer; .3 det er isoleret for at beskytte de ombordværende mod varme og kulde ved  

 hjælp af mindst to lag materiale adskilt af et luftrum eller andet  

 tilsvarende effektivt middel; der skal forefindes et middel, der forhindrer,  

 at der samler sig vand i luftrummet; .4 dets udvendige side har en stærk synlig farve, og dets indvendige side  

 har en farve, der ikke volder de ombordværende ubehag; .5 det har indgange i begge ender og på hver side er forsynet med  

 effektive regulerbare lukkearrangementer, som let og hurtigt kan åbnes  

 indefra og udefra således, at ventilation er mulig uden indtrængen af  

 havvand, blæst og kulde; der skal forefindes midler til at holde disse  

 lukkearrangementer enten i åben eller lukket position; .6 når indgangene er lukkede, er der til enhver tid tilstrækkelig  

 luftforsyning til de ombordværende; .7 det har middel til opsamling af regnvand; .8 de ombordværende kan undslippe i tilfælde af, at redningsbåden kæntrer.
4 Redningsbådens indvendige side skal have en stærk synlig farve.
5 Hvis en redningsbåd er udrustet med et fast installeret VHF  

 radiotelefonapparat skal dette være anbragt i en kahyt, der er stor nok til  

 at rumme både udrustningen og den person, der betjener det.
En separat kahyt  

 er ikke påkrævet, såfremt redningsbådens konstruktion giver en beskyttet  

 plads, som kan accepteres af administrationen.
Regel 43 Selvoprettende, delvist lukkede redningsbåde 1 Selvoprettende, delvist lukkede redningsbåde skal opfylde forskrifterne i  

 regel 41, de med kursiv anførte forskrifter i regel 44 og derudover  

 forskrifterne i denne regel.
2 Indelukke 2.1 Der skal forefindes permanent fastgjorte, faste overdækninger, der  

 strækker sig over mindst 20% af redningsbådens længde fra stævnen og mindst  

 20% af redningsbådens længde fra redningsbådens agterste del.
2.2 De faste overdækninger skal danne to ly.
Har lyene skodder, skal de have  

 åbninger af tilstrækkelig størrelse til at give let adgang for personer iført  

 redningsdragt eller varm beklædning og redningsvest.
Lyenes indvendige højde  

 skal være tilstrækkelig til at give personer adgang til siddepladserne i  

 redningsbådens bov og agterstævn.
2.3 De faste overdækninger skal være konstrueret med vinduer eller  

 gennemskinnelige paneler, der lader tilstrækkeligt dagslys slippe ind i  

 redningsbåden, når åbningerne eller oversejlene er lukkede til, således at  

 kunstigt lys er unødvendigt.
2.4 De faste overdækninger skal have håndlister, der giver et sikkert greb for  

 personer, der bevæger sig udvendigt på redningsbåden.
2.5 Åbne dele af redningsbåden skal være forsynet med et permanent fastgjort,  

 sammenfoldeligt oversejl, der er konstrueret således, at:
.1 det let kan rejses af kun to personer på højst 2 minutter; .2 det er isoleret for at beskytte de ombordværende mod kulde ved hjælp af  

 mindst to lag materiale adskilt af et luftrum eller andet tilsvarende  

 effektivt middel.
2.6 Det indelukke, der dannes af de faste overdækninger og oversejlet, skal  

 være konstrueret således, at:
.1 udsætnings- og ombordtagningsoperationer kan finde sted, uden at nogen  

 ombordværende skal forlade indelukket; .2 det har indgange i begge ender og på hver side, som er forsynet med  

 effektive regulerbare lukkearrangementer, som let og hurtigt kan åbnes  

 indefra og udefra således, at ventilation er mulig uden indtrængen af  

 havvand, blæst og kulde; der skal forefindes midler til at holde disse  

 lukkearrangementer enten i åben eller lukket position; .3 når oversejlet er rejst, og alle indgange lukkede, er der til enhver  

 tid tilstrækkelig luftforsyning til de ombordværende; .4 det har middel til opsamling af regnvand; .5 den udvendige side af de faste overdækninger og oversejlet og den  

 indvendige side af den del af redningsbåden, der er dækket af oversejlet, er  

 af en stærk synlig farve.
Lyenes indvendige farve skal være sådan, at den  

 ikke volder de omborværende ubehag; .6 det er muligt at ro redningsbåden.
3 Kæntring og genopretning 3.1 Der skal ved hver afmærket siddeplads forefindes en sikkerhedssele.  

 Sikkerhedsselen skal være således konstrueret, at den kan holde en person på  

 100 kg sikkert på plads, når redningsbåden ligger i en kæntret position.
3.2 Redningsbådens stabilitet skal være sådan, at den i sig selv eller  

 automatisk er selvoprettende med fuld eller delvis last af personer og  

 udrustning og med personerne fastgjort ved hjælp af sikkerhedsseler.
4 Fremdrivning 4.1 Motoren og transmissionen skal styres fra rorsmandens plads.
4.2 Motoren og motorinstallationen skal kunne arbejde i en hvilken som helst  

 postion under kæntring og skal fortsætte med at arbejde, når redningsbåden er  

 kommet på ret køl eller skal standse automatisk ved kæntringen og være let at  

 starte igen, når redningsbåden atter er på ret køl, og redningsbåden er tømt  

 for vand.
Brændstof- og smøresystemerne skal være sådan, at der under  

 kæntring ikke finder noget spild af brændstof sted, og at der højst spildes  

 250 ml smøreolie fra motoren.
4.3 Luftkølede motorer skal have et rørsystem, der indsuger køleluft fra og  

 udstøder den på redningsbådens udvendige side.
Der skal forefindes manuelt  

 betjente spjæld, gennem hvilke køleluft kan indsuges fra og udstødes i  

 redningsbådens indre.
5 Konstruktion og fendersystem 5.1 Uanset regel 41.1.6 skal en selvoprettende, delvist lukket redningsbåd  

 have en sådan konstruktion og et sådant fendersystem, at redningsbåden yder  

 de ombordværende beskyttelse mod skadelige accelerationer som følge af, at  

 redningsbåden med fuld last af personer og udrustning slår mod skibets side  

 med en hastighed på mindst 3,5 m/s.
5.2 Redningsbåden skal være automatisk selvlænsende.
Regel 44 Helt lukkede redningsbåde 1 Helt lukkede redningsbåde skal opfylde forskrifterne i regel 41 og  

 derudover forskrifterne i denne regel.
2 Overdækningen Enhver helt lukket redningsbåd skal være forsynet med en fast vandtæt  

 overdækning, der helt lukker redningsbåden.
Overdækningen skal være således  

 konstrueret, at:
.1 den beskytter de ombordværende mod varme og kulde; .2 den giver adgang til redningsbåden ved hjælp af luger, der lukkes for  

 at gøre redningsbåden vandtæt; .3 luger er anbragt på en sådan måde, at udsætnings- og  

 ombordtagningsoperationer kan finde sted, uden at nogen ombordværende skal  

 forlade indelukket; .4 adgangsluger kan åbnes og lukkes indefra og udefra og skal være  

 forsynet med midler til at holde dem fast i åben position; .5 det er muligt at ro redningsbåden; .6 den, når redningsbåden ligger i en kæntret position med lukkede luger  

 og uden lækage af betydning, kan bære hele redningsbådens vægt inklusive al  

 udrustning, maskineri og fuld last af personer; .7 den har vinduer eller gennemskinnelige paneler på begge sider, der  

 lader tilstrækkeligt dagslys slippe ind i redningsbåden, når lugerne er  

 lukkede, til at kunstigt lys er unødvendigt; .8 dens udvendige side har en stærkt iøjnefaldende farve, og dens  

 indvendige side har en farve, der ikke volder de ombordværende ubehag; .9 der forefindes håndlister som giver et sikkert greb for personer, der  

 bevæger sig udvendigt på redningsbåden, og letter ind- og udskibning; .10 personer har adgang til siddepladserne fra en indgang uden at skulle  

 kravle over tofter og andre forhindringer; .11 de ombordværende er beskyttet mod virkningerne af subatmosfæriske  

 tryk, der måtte opstå på grund af redningsbådens motor; .12 overdækningen skal have en afrundet og tilbagetrukket form for at  

 forhindre havarier under bådens udsætning; .13 overdækningen med dens dæk og åbninger skal være således konstrueret,  

 at en person kan løftes op fra båden af en helikopter; .14 over kontrol- og styrepositionen skal der være en luge med en fri  

 åbning på mindst 600 x 600 mm, resp. 700 mm i diameter.
Styrepladsen skal  

 eventuelt være forsynet med standplads i 2 højder for at gøre det muligt for  

 føreren fra den øverste af disse at kunne stå med hoved og en del af  

 overkroppen ud af lugen; .15 overdækningen skal agter forsynes med en luge med en fri åbning på  

 mindst 600 x 600 mm resp. 700 mm i diameter, hvorfra det er muligt sikkert at  

 anhugge den agterste krog, medmindre disse funktioner nemt og sikkert kan  

 udføres fra lugen over styrepladsen, uden at genere de funktioner føreren har  

 i situationer, hvor der skal hugges an; .16 overdækningen skal forude forsynes med en luge med fri åbning på  

 mindst 600 x 600 mm, resp. 700 mm i diameter, hvorfra det er muligt sikkert  

 at anhugge den forreste krog; Under lugen skal der forefindes en standplads,  

 der gør det muligt at stå med hoved og en del af overkroppen ud af lugen og  

 kaste og bjærge drivanker; .17 Der skal forefindes ventilationsarrangement indrettet således, at der  

 under alle vejrforhold, når luger og evt. vinduer er lukkede, vil være  

 tilstrækkelig frisk luft til det antal personer, som båden er godkendt til,  

 samt til forbrændingsluft og evt. køleluft for motoren ved fuld ydelse.
For  

 at skabe den fornødne luftcirkulation i båden skal den forreste  

 ventilationsåbning placeres så lavt i båden som praktisk muligt.  

 Ventilationsåbningerne skal lukke automatisk i tilfælde af kæntring.
3 Kæntring og genopretning 3.1 Der skal ved hver afmærket siddeplads forefindes en sikkerhedssele.  

 Sikkerhedsselen skal være således konstrueret, at den kan holde en person på  

 100 kg sikkert på plads, når redningsbåden ligger i en kæntret position.
3.2 Redningsbådens stabilitet skal være sådan, at den er indbygget eller  

 automatisk selvoprettende, når den er lastet med fuld og delvis last af  

 personer og udrustning, og alle indgange og åbninger er lukket vandtæt, og  

 personerne er fastgjort ved hjælp af sikkerhedsseler.
Redningsbådens  

 stabilitetsegenskaber skal være indbygget ved anvendelse af fastanbragte  

 godkendte opdriftsmidler indenfor overbygningen og skroget.
3.3 Redningsbåden skal kunne bære den fulde last af personer og udrustning,  

 når redningsbåden er i den i regel 41.1.1 omhandlede beskadigede stand, og  

 dens stabilitet skal være sådan, at den i tilfælde af kæntring automatisk vil  

 ligge i en stilling, der gør det muligt for de ombordværende at udslippe  

 gennem en åbning, der ligger over vandet.
3.4 Motorens udstødningsrør, luftkanaler og andre åbninger skal være  

 konstrueret på en sådan måde, at der ikke kan trænge vand ind i motoren, når  

 redningsbåden kæntrer og retter sig op igen.
4 Fremdrivning 4.1 Motoren og transmissionen skal styres fra rorsmandens plads.
4.2 Motoren og motorinstallationen skal kunne arbejde i en hvilken som helst  

 stilling under kæntring og skal fortsætte med at arbejde, når redningsbåden  

 er kommet på ret køl eller skal automatisk standse ved kæntringen og være let  

 at starte igen, når redningsbåden atter er på ret køl.
Brændstof- og  

 smøresystemerne skal være sådan, at der under kæntring ikke finder noget  

 spild af brændstof sted, og at der højst spildes 250 ml smøreolie fra  

 motoren.
4.3 Luftkølede motorer skal have et rørsystem, der indsuger køleluft fra og  

 udstøder den på redningsbådens udvendige side.
Der skal forefindes manuelt  

 betjente spjæld, gennem hvilke køleluft indsuges fra og udstødes i  

 redningsbådens indre.
5 Konstruktion og fendersystem Under regel 41.1.6 skal en helt lukket redningsbåd have en sådan  

 konstruktion og et sådant fendersystem, at redningsbåden yder de  

 ombordværende beskyttelse mod skadelige accelerationer som følge af, at  

 redningsbåden med fuld last af personer og udrustning slår mod skibets side  

 med en hastighed på mindst 3,5 m/s.
6 Redningsbåde for frit fald En redningsbåd, der er beregnet til udsætning ved frit fald, skal være  

 således konstrueret, at den kan yde beskyttelse mod skadelige accelerationer  

 som følge af udsætning med fuld last af personer og udrustning fra mindst den  

 maksimale højde, i hvilken den er beregnet til anbringelse over vandlinien,  

 når skibet ligger i sin letteste søgående kondition under ugunstige forhold  

 med hensyn til trim på op til 10 grader og med en slagside på mindst 20  

 grader til en af siderne.
Regel 45 Redningsbåde med selvstændigt luftforsyningssystem 1 Ud over at opfylde forskrifterne i regel 41 og 44 skal en redningsbåd med  

 selvstændig luftforsyningssystem være således konstrueret, at når den bevæger  

 sig fremover med alle indgange og åbninger lukkede, skal luften i  

 redningsbåden forblive uskadelig og kunne indåndes, når motoren samtidig  

 arbejder normalt i et tidsrum af mindst 10 minutter.
I dette tidsrum skal det  

 atmosfæriske tryk inde i redningsbåden aldrig falde under det udvendige  

 atmosfæriske tryk eller stige over dette med mere end 20 mbar.
Systemet skal  

 være forsynet med visuelle indikatorer, der viser lufttilførslens tryk til  

 enhver tid.
2 Det skal i hvert tilfælde ved en praktisk prøve godtgøres, at  

 luftforsyningsanlægget har en tilstrækkelig kapacitet til mindst 10 min.  

 drift, når følgende forudsætninger er opfyldt:
 .1 Motoren skal arbejde ved maksimal belastning og med alt på motoren  

 monteret udstyr tilkoblet (pumper, propeller, ladeudstyr m.v.).
 .2 Der skal kunne opretholdes et overtryk i båden på mellem ca. 5 mbar  

 og 20 mbar.
.3 Arrangement .1 Fra styrepladsen skal det være muligt at konstatere det indvendige tryk  

 i båden i forhold til omgivelsestrykket.
.2 Der skal forefindes mindst 2 luftdyser hensigtsmæssigt placeret,  

 henholdsvis så langt for og agter i båden som muligt.
Dyserne skal være  

 afskærmede.
 .3 I bådens overdækning skal der installeres mindst 2 overtryksventiler,  

 som skal åbne ved et indvendigt overtryk på maksimalt 20 mbar.
 .4 Det skal ligeledes være muligt at aflæse flaskernes tryk individuelt  

 uden at gribe ind i rørsystemet.
4 Komponenter Anvendes slanger, skal disses sprængningstryk være mindst 5 gange  

 arbejdstrykket.
5 Luftflasker Luftflaskerne skal være fremstillet i henhold til en anerkendt norm eller  

 standard, dog må arbejdstrykket ikke overstige 20 MPa (200 bar).  

 Luftflaskerne skal endvidere være mærket "ATMOSFÆRISK LUFT/ATMOSPHERIC  

 AIR" med skrifttyper ikke under 50 mm i højden.
Regel 46 Brandsikrede redningsbåde 1 Ud over at opfylde forskrifterne i regel 41, 44 og 45 skal en brandsikret  

 redningsbåd, når den ligger i vandet, kunne beskytte det antal personer, den  

 er godkendt til at optage, når den er udsat for en vedvarende oliebrand, der  

 omspænder redningsbåden i mindst 8 minutter.
2 Sprinkleranlæg En redningsbåd, der er brandsikret ved hjælp af sprinkleranlæg, skal  

 opfylde følgende:
.1 Vand til anlægget skal suges ind fra havet ved hjælp af en  

 selvansugende motorpumpe.
Det skal være muligt at åbne og lukke for  

 vandtilførslen over redningsbådens udvendige sider.
Til- og frakobling af  

 vandpumpen eller hovedstopventilen skal nemt og ubesværet kunne betjenes af  

 en enkelt person i umiddelbar nærhed af førerpladsen; .2 indsugningen af havvand skal foregå på en sådan måde, at der ikke  

 indsuges brændbare væsker fra havoverfladen; .3 anlægget skal være konstrueret for skylning med ferskvand og skal  

 muliggøre fuldstændig dræning.
 .4 Såfremt fremføring af rør til dyserne på overdækningen er udvendig,  

 må den fri afstand til overdækningen ikke overstige ca.10 cm.
 (* 1) Der henvises til IMO Resolution A.658(16) "Use and fitting of  

 retro-reflektive materials on life-saving appliances".
 (* 2) Nærmere forskrifter for rednings- og beskyttelsesdragter publiceres  

 i »Meddelelser fra Søfartsstyrelsen«.
 (* 3) Der henvises til afsnit 3.1.3.1 i »Testing of life-saving  

 appliances« vedtaget af IMO ved resolution A. 689 (17).
