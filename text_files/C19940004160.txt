Efterløn er som en særlig arbejdsmarkedsydelse ikke omfattet af  

 anvendelsesområdet for EF-forordning nr. 1408/71 om anvendelse af sociale  

 sikringsordninger på arbejdstagere, selvstændige erhvervsdrivende og deres  

 familier, der flytter inden for Fællesskabet, eller Nordisk Konvention af 15.  

 juni 1992 om Social Sikring.
Det betyder, at forsikrings- og  

 beskæftigelsesperioder i andre EØS-lande ikke uden særlig hjemmel kan  

 medregnes i de perioder, som i medfør af arbejdsløshedsforsikringslovens § 75  

 b, stk. 1, nr. 2 og 3, jf. stk. 2, er betingelser for ret til efterløn.
 Arbejdsløshedsforsikringslovens § 95 bemyndiger direktøren for  

 arbejdsløshedsforsikringen til efter forhandling med Landsarbejdsrådet at  

 fastsætte særlige regler om ret til efterløn for personer, der har haft  

 forsikrings- og beskæftigelsesperioder i udlandet, på Færøerne og i Grønland.
 Bekendtgørelsen indeholder regler om ret til efterløn for medlemmer, der  

 har haft forsikrings- og beskæftigelsesperioder i andre EØS-lande, på  

 Færøerne, i Grønland eller det øvrige udland.
 Bekendtgørelsen indeholder endvidere regler om ret til efterløn for  

 medlemmer, der har bevaret deres medlemskab af en dansk arbejdsløshedskasse  

 under ophold i udlandet, herunder også EØS-lande.
 Til § 1.
 Bestemmelsen angiver hovedreglen om, at forsikringsperioder i andre lande  

 ikke kan medregnes ved opfyldelse af kravet om 20 års medlemskab inden for de  

 sidste 25 år, og at arbejde i udlandet ikke kan medregnes ved opfyldelse af  

 kravet om, at medlemmet skal være dagpengeberettiget på overgangstidspunktet.
Den særlige overgangsregel i lovens § 75 b, stk. 2, hvorefter medlemmer,  

 der er født før den 1. marts 1952, tillige kan opfylde det nævnte  

 anciennitetskrav ved uafbrudt medlemskab fra den 31. marts 1992 til  

 overgangen til efterløn, dog mindst 10 år inden for de sidste 15 år, finder  

 også anvendelse i forhold til de medlemmer, der er omfattet af nærværende  

 bekendtgørelse.
Det er dog en betingelse, at medlemmet har været medlem af en  

 dansk arbejdsløshedskasse i 1 år inden udrejsen fra Danmark.
 Til § 2.
 For så vidt angår retten til at medregne forsikringsperioder fra andre  

 EØS-lande henvises til Direktoratet for Arbejdsløshedsforsikringens  

 bekendtgørelse nr. 1151 af 23. december 1993 om medlems- og dagpengeret efter  

 arbejde eller ophold i et andet EØS-land, i Grønland eller det øvrige udland  

 med tilhørende vejledning og til Direktoratet for Arbejdsløshedsforsikringens  

 vejledning nr. 223 af 23. december 1993 om arbejdsløshedsforsikring i  

 relation til EØS-landene.
 Bestemmelsen indebærer, at der skal være tale om medlemmer, der inden for  

 en vis tid vender tilbage til Danmark efter ophold i udlandet.
 Medlemmet skal således være udrejst fra Danmark inden for de sidste 15 år  

 inden tidspunktet for overgang til efterløn og skal umiddelbart før udrejsen  

 have haft tilknytning til det danske arbejdsmarked gennem et års medlemskab  

 af en dansk arbejdsløshedskasse samtidig med bopæl i Danmark.
 Bestemmelsen omfatter også medlemmer, der bliver omfattet af et andet  

 EØS-lands forsikringssystem, samtidig med at de bevarer deres bopæl i Danmark  

 (grænsegængere).
 »Udrejsetidspunktet » svarer i disse tilfælde til det tidspunkt,  

 hvor medlemmet tager arbejde i det andet land.
 Bestemmelsen indebærer endelig, at medlemmet skal have haft såvel en  

længerevarende som en aktuel tilknytning til det danske  

 arbejdsmarked.
Medlemmet skal således have været medlem af en dansk arbejdsløshedskasse i  

 5 år inden for de sidste 10 år samtidig med, at pågældende har haft fast  

 bopæl i Danmark.
Hermed menes, at medlemmet skal være tilmeldt folkeregistret  

 i Danmark og reelt have bopæl her i landet.
En pro-forma adresse i Danmark er  

 således ikke tilstrækkelig.
 Medlemmet skal endvidere opfylde betingelserne for ret til dagpenge på  

 grundlag af arbejde i Danmark.
 Det vil sige, at medlemmet skal have haft arbejde i Danmark i en  

 tid, som sammenlagt svarer til arbejde i fagets fulde, sædvanlige arbejdstid  

 i 26 uger (deltidsforsikrede 17 uger) inden for de sidste 3 år.
 Til § 3.
 Medlemmer, der midlertidigt tager arbejde eller ophold i lande uden for  

 EØS-landene, kan bevare deres medlemskab af en dansk arbejdsløshedskasse.
 Det samme gælder medlemmer, der tager ophold i et andet EØS-land, og som  

 ikke skal omfattes af dette lands forsikringsordning efter reglerne i  

 bekendtgørelsens § 2.
 Bestemmelsen indebærer, at også denne medlemsgruppe inden for en vis tid  

 skal vende tilbage til Danmark og have haft såvel en  

længerevarende som en aktuel tilknytning til det danske  

 arbejdsmarked for at kunne overgå til efterløn.
 Et medlem skal således være udrejst fra Danmark inden for de sidste 15 år  

 og i et år umiddelbart før udrejsen have været medlem af en dansk  

 arbejdsløshedskasse samtidig med bopæl i Danmark.
 Endvidere skal medlemmet i 5 år inden for de sidste 10 år have været  

 tilknyttet det danske arbejdsmarked ved at have haft fast bopæl i Danmark.
 Medlemmet skal endelig opfylde betingelserne for ret til dagpenge på  

 grundlag af arbejde i Danmark.
 Til § 4.
 Efter bestemmelsen sidestilles arbejdsperioder i Grønland med arbejde i  

 Danmark, og medlemskab af en dansk arbejdsløshedskasse under midlertidigt  

 ophold i Grønland sidestilles med medlemskab for medlemmer, der har fast  

 bopæl i Danmark.
 Det forudsættes, at betingelserne for medlemskab af den danske kasse under  

 det midlertidige ophold i Grønland har været opfyldt.
 Til § 5.
 Forsikrings- og arbejdsperioder under medlemskab af den færøske  

 arbejdsløshedsforsikring kan kun medregnes, hvis der foreligger medlemskab af  

 en dansk kasse umiddelbart forud for opholdet på Færøerne.
 Hvis medlemskab af den danske kasse bevares under midlertidigt ophold på  

 Færøerne efter de særlige regler herom, medregnes forsikrings- og  

 arbejdsperioderne, som om de var danske.
 Til § 6.
EF-forordning nr. 1408/71 og Nordisk Konvention af 15. juni 1992 om Social  

 Sikring åbner mulighed for, at medlemmer, der arbejder ved EU's  

 institutioner, diplomatiske missioner og konsulater i andre EØS-lande, eller  

 som er udsendt som arbejdstager i andre EØS-lande, efter reglerne herom kan  

 bevare deres medlemskab af en dansk arbejdsløshedskasse.
I disse tilfælde  

 sidestilles arbejde i andre lande med arbejde i Danmark.
 Der henvises til Direktoratet for Arbejdsløshedsforsikringens vejledning  

 nr. 223 af 23. december 1993 om arbejdsløshedsforsikring i relation til  

 EØS-landene.
 Til § 7.
Bestemmelsen indebærer, at arbejde i udlandet sidestilles med arbejde i  

 Danmark, hvis arbejdet udføres Der henvises til Direktoratet for Arbejdsløshedsforsikringens vejledning  

 til bekendtgørelse nr. 1157 af 23. december 1993 om optagelse i en  

 statsanerkendt arbejdsløshedskasse for lønmodtagere.
 Det er endvidere en forudsætning, at medlemmet har bevaret sit medlemskab  

 af en dansk arbejdsløshedskasse efter reglerne herom under arbejdet i  

 udlandet.
