(Til alle amtsråd, kommunalbestyrelser,  

 skolekommissioner, skolenævn, lærerråd og skoleledere uden for  

 København) Ved lov nr. 270 af 6. juni 1985 blev folkeskolelovens § 22, stk. 1, 2.  

 pkt., ændret, således at kommunerne får mulighed for at etablere fælles  

 skoledistrikter efter regler fastsat af undervisningsministeren.
Disse regler  

 er fastsat i undervisningsministeriets bekendtgørelse nr. 362 af 2. juni 1986  

 om fælles skoledistrikt og friere skolevalg i folkeskolen.
Bekendtgørelsen er  

 optrykt som bilag til dette cirkulære.
 I mange kommuner eksisterer allerede i dag en praksis, som i vidt omfang  

 imødekommer forældrenes ønske om at kunne vælge skole i forbindelse med  

 børnenes indskrivning i folkeskolen.
Hensigten med at etablere en ordning, som giver kommunerne mulighed for at  

 indføre fælles skoledistrikt og friere skolevalg, er et ønske om at  

 understøtte og videreudvikle denne praksis.
På denne måde forstærkes  

 forældrenes interesse for den skole, de vælger og dermed også deres ønske om  

 indflydelse på skolens fremtræden, udvikling og trivsel.
Det skal understreges, at ordningen er frivillig for kommunerne.
Hvor den  

 gennemføres, medfører det, at forældrene i princippet kan vælge mellem de  

 skoler, der er omfattet af det fælles skoledistrikt.
Dette betyder, at  

 forældre, der ønsker deres barn optaget på en skole, inden for det fælles  

 skoledistrikt, ikke skal ansøge om skolekommissionens tilladelse i medfør af  

 folkeskolelovens § 36, stk. 4. Folkeskolelovens § 36, stk. 4, vil dog fortsat  

 få betydning dels i de tilfælde, hvor et barn ønskes optaget på en skole, der  

 ligger uden for det fælles skoledistrikt, hvor barnet er hjemmehørende, dels  

 i de tilfælde, hvor barnet er hjemmehørende uden for det fælles  

 skoledistrikt, men hvor optagelse ønskes på en skole i dette distrikt.
 For kommuner, der vælger ikke at etablere fælles skoledistrikt, anvendes §  

 36, stk. 4, som hidtil.
Med hensyn til proceduren for en beslutning om indførelse af fælles  

 skoledistrikt, jfr. bekendtgørelsens § 1, skal det bemærkes, at etablering af  

 fælles skoledistrikt kræver ændring af kommunens skoleplan, således at man  

 skal følge den procedure, der gælder for skoleplansændringer, jfr.  

 skolestyrelsesloven.
Det samme er tilfældet ved en eventuel senere ophævelse  

 af fælles skoledistrikt.
 Man skal i øvrigt knytte følgende bemærkninger til bekendtgørelsen:
Skolevalg I bekendtgørelsens § 2 fastslås forældrenes ret til at vælge mellem  

 skolerne i det fælles skoledistrikt i det omfang, der er plads på den ønskede  

 skole.
I praksis kan der næppe altid skabes et helt frit skolevalg for  

 forældrene, idet der må tages rimeligt hensyn til de ressourcer, som de  

 enkelte kommuner har afsat til drift af kommunens skoler, og til de enkelte  

 skolers struktur og kapacitet.
 Fordelingen af de indskrevne børn må derfor foretages inden for rammerne  

 af kommunens årlige plan for belægningen af de enkelte skoler i det fælles  

 skoledistrikt, jfr. bekendtgørelsens § 4.
Under hensyn til det forventede antal indskrivninger til børnehaveklasse  

 og 1. klasse samt til eventuelle justeringer som følge af til- eller  

 fraflytning vil kommunen således kunne fastsætte overgrænser for belægningen  

 af de enkelte skoler i det fælles skoledistrikt.
I denne forbindelse vil  

 kommunen bl.a. kunne varetage hensynet til opnåelse af rimelige årgangstal på  

 de enkelte skoler.
 Skoledistrikter Det skal understreges, at ordningen med fælles  

 skoledistrikt og friere skolevalg forudsætter, at hver skole i det fælles  

 skoledistrikt har et skoledistrikt - kaldet grunddistrikt -, og at de børn,  

 der bor eller opholder sig i dette distrikt, har en ubetinget ret til at  

 blive indskrevet i grunddistriktets skole.
 Det skal dog bemærkes, at den hidtidige adgang til i forbindelse med den  

 årlige indskrivning at foretage mindre distriktsomlægninger for at imødegå  

 ekstraordinært store udsving i elevtallet i et enkelt eller enkelte år  

 fortsat vil kunne benyttes for så vidt angår de enkelte grunddistrikter i det  

 fælles skoledistrikt, jfr. bekendtgørelsens § 9. Varige distriktsomlægninger  

 mellem de enkelte grunddistrikter i det fælles skoledistrikt skal derimod som  

 hidtil foretages i form af en egentlig skoleplansændring.
 Det er en konsekvens af reglen om grunddistrikter, at alene beboerne i  

 grunddistriktet har ret til at kræve beboerafstemning og til at deltage i en  

 eventuel afstemning, hvis spørgsmålet om skolens nedlæggelse skulle blive  

 aktuel, jfr. bekendtgørelsens § 10.
Indskrivning Der foretages central indskrivning til det fælles skoledistrikt.
Hvor  

 praktiske grunde taler for det, kan indskrivningen dog fysisk foregå flere  

 steder, f.eks. på de enkelte skoler i det fælles distrikt.
Forældre til børn i et fælles skoledistrikt skal kunne vælge 2 eller  

 eventuelt 3 skoler i det fælles skoledistrikt, jfr. bekendtgørelsens § 3.  

 Valget sker i prioritetsorden.
Hvis barnet skal indskrives i  

 grunddistriktsskolen, skal der ikke angives ønsker.
 Orienteringen af forældre om muligheden for at vælge mellem skoler kan  

 eventuelt gives i forbindelse med de meddelelser vedrørende de årlige  

 indskrivninger, som påhviler skolekommissionen ifølge cirkulære nr. 159 af 5.  

 august 1976 om folkeskolens indskrivning og udskrivning af  

 undervisningspligtige elever.
 Kommunalbestyrelsen skal dog herudover sørge for, at forældre, der efter  

 indskrivningen til børnehaveklasse og 1. klasse flytter til et fælles  

 skoledistrikt, orienteres om deres muligheder for at vælge skoler.
Fordeling Med hensyn til bestemmelserne i bekendtgørelsens § 6 om fordeling skal det  

 bemærkes, at det påhviler skolekommissionen at fastsætte retningslinier for  

 fordelingen af indskrevne børn i tilfælde af, at det ikke er muligt at  

 imødekomme alle forældres ønsker.
Administrationen af disse retningslinier  

 vil praktisk kunne foretages af skoleforvaltningen.
Ved fastsættelsen af  

 disse retningslinier bør der lægges vægt på, at fordelingen i videst muligt  

 omfang sker på grundlag af objektive kriterier.
Det forudsættes, at  

 forvaltningen forelægger tvivlstilfælde for skolekommissionen, som så træffer  

 afgørelse om skoleplaceringen.
 Bestemmelsen i bekendtgørelsens § 6 om, at børn, som har ældre søskende på  

 skolen, så vidt muligt skal optages, forudsættes administreret i  

 overensstemmelse med principperne for administrationen af folkeskolelovens §  

 36, stk. 4. Det betyder, at tilladelse skal gives, med mindre det medfører  

 oprettelse af yderligere klasser på grund af reglen i folkeskolelovens § 15,  

 stk. 1, eller yderligere grupper på grund af reglen i § 15, stk. 3. Er der  

 tale om optagelse i en centralskole i stedet for en forskole, vil ansøgningen  

 endvidere kunne afslås, hvis en imødekommelse efter en konkret vurdering  

 ville medføre, at forskolens elevgrundlag blev formindsket så meget, at dens  

 eksistens blev truet.
Skoleskift Opmærksomheden henledes specielt på, at der som en nyskabelse i  

 bekendtgørelsens § 8 er tillagt forældre en udvidet adgang til under  

 skoleforløbet at få deres barn overflyttet til en anden skole i det fælles  

 skoledistrikt, hvis der er plads på den ønskede skole, jfr. §§ 4 og 6. I  

 tvivlspørgsmål har skolekommissionen den endelige afgørelse.
En sådan  

 overflytning viser sig ofte at have en gunstig virkning på børn, der trives  

 mindre godt på deres hidtidige skole.
Befordring Folkeskolelovens § 25, stk. 1, om kommunens pligt til at sørge for  

 befording af eleverne finder ikke umiddelbar anvendelse på elever, der inden  

 for det fælles skoledistrikt er optaget på en anden skole end  

 grunddistriktsskolen.
Kommunen kan dog beslutte at ville sørge for befordring  

 af de elever i det fælles skoledistrikt, som opfylder de gældende kriterier i  

 § 25, stk. 1. Kommunen bør, eventuelt samtidig med orienteringen om  

 indskrivningsproceduren, meddele forældrene, om der er truffet en sådan  

 beslutning.
Undervisningsministeriet, den 4. juni  

 1986 P.
M.
V.
