 Herved bekendtgøres lov om afgift af  

 lystfartøjsforsikringer, jf. lovbekendtgørelse nr. 165 af 31. marts 1993, med  

 de ændringer, der følger af § 26 i lov nr. 376 af 18. maj 1994.
 § 1.  Efter bestemmelserne i denne lov svares en  

 afgift til statskassen af forsikringer for her i landet hjemmehørende  

 lystfartøjer af enhver art, herunder fartøjets maskineri, inventar og udstyr.  

 Afgiften omfatter også forsikringer for lystfartøjer, der helt eller delvis  

 anvendes erhvervsmæssigt.
 § 2.  § 1 gælder ikke for:
a. ulykkesforsikringer og ansvarsforsikringer, b. tingskadeforsikringer for lystfartøjer i detilfælde, hvor risikoen uden  

 særligt præmietillæg er dækket ved de almindelige forsikringsbetingelser for  

 familieforsikringer o.lign., c. forsikringer for fartøjer, der udelukkende anvendes erhvervsmæssigt af  

 fiskerivirksomheder, der er registreret efter merværdiafgiftsloven.
 Stk. 2.  Skatteministeren kan fastsætte regler om  

 afgiftsfrihed for forsikringer for lystfartøjer, som tilhører fremmede  

 staters herværende diplomatiske udsendinge m.fl.
 Stk. 3.  Skatteministeren kan i øvrigt, når særlige  

 grunde taler derfor, fritage forsikringer for afgift, når de forsikrede  

 fartøjer overvejende anvendes erhvervsmæssigt.
§ 3.  Afgiften svares af de forsikringsselskaber, der  

 tegner de i § 1 nævnte forsikringer.
Udenlandske forsikringsselskaber, der  

 ikke er etableret her i landet, skal over for de statslige told- og  

 skattemyndigheder udpege en herboende repræsentant.
Forsikringsselskaber, der  

 er etableret i Danmark, betegnes i det følgende selskaberne.
 Stk. 2.  Selskaberne og repræsentanterne skal anmelde  

 sig til registrering hos de statslige told- og skattemyndigheder, der  

 udsteder et bevis for registreringen.
 Stk. 3.  Skatteministeren kan fastsætte regler,  

 hvorefter der skal svares afgift af den, der uden for De Europæiske  

 Fællesskabers område forsikrer et her i landet hjemmehørende lystfartøj.
 § 4.  Afgiften udgør 1 pct. årligt af  

 forsikringssummen for lystfartøjer.
 Stk. 2.  Der svares kun afgift for perioder, hvor  

 lystfartøjet er dækket af en forsikring efter § 1, jf. § 2.
 § 5.  Størrelsen af forsikringssummerne for de  

 afgiftspligtige forsikringer med oplysning om præmiernes dækningsperiode skal  

 fremgå af selskabernes og repræsentanternes regnskaber.
§ 6.  Selskaberne og repræsentanterne skal efter  

 udgangen af hver måned og senest den 15. i den følgende måned til de  

 statslige told- og skattemyndigheder angive størrelsen af de  

 forsikringssummer og afgiften heraf for de forsikringer, hvis præmie  

 forfalder til betaling i den pågældende måned.
Angivelsen skal indeholde  

 oplysning om præmiernes dækningsperiode.
Afgiften af forsikringssummen  

 beregnes forholdsmæssigt for den samme periode, som den forfaldne  

 forsikringspræmie vedrører.
Angivelsen skal være underskrevet af  

 repræsentanten eller selskabets ansvarlige ledelse.
 Stk. 2.  Såfremt forsikringspræmien eller en del heraf  

 godtgøres forsikringstageren eller afskrives som uerholdelig, nedsættes  

 afgiften forholdsmæssigt og fradrages i angivelsen i den måned, hvor  

 tilbagebetalingen eller afskrivningen finder sted.
 § 7.  De i medfør af § 6 angivne afgifter i en måned  

 skal indbetales til de statslige told- og skattemyndigheder senest den 15. i  

 den følgende måned.
 Stk. 2.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den sidste  

 rettidige indbetalingsdag, dog mindst 50 kr.
 § 8.  De statslige told- og skattemyndigheder er  

 berettiget til at foretage eftersyn i lokaler, der benyttes af selskaberne  

 eller repræsentanterne, og til at efterse selskabernes eller  

 repræsentanternes forretningsbøger, øvrige regnskabsmateriale samt  

 korrespondance m.v.
 Stk. 2.  Repræsentanterne eller de i selskaberne  

 beskæftigede personer skal yde de statslige told- og skattemyndigheder  

 fornøden vejledning og hjælp ved foretagelsen af de i stk. 1 omhandlede  

 eftersyn.
 § 9.  Offentlige myndigheder skal på begæring meddele  

 de statslige told- og skattemyndigheder enhver oplysning til brug ved de  

 statslige told- og skattemyndigheders registrering af selskaberne eller  

 repræsentanterne og kontrollen med afgiftens betaling.
 § 10.  Såfremt det konstateres, at et selskab eller en  

 repræsentant har afgivet urigtig angivelse efter § 6, således at selskabet  

 eller repræsentanten har betalt for lidt i afgift, afkræves selskabet eller  

 repræsentanten det skyldige beløb til betaling senest 14 dage efter påkrav.
 Stk. 2.  Kan størrelsen af det afgiftsbeløb, som  

 påhviler selskabet eller repræsentanten, ikke opgøres på grundlag af  

 selskabets eller repræsentantens regnskaber, kan de statslige told- og  

 skattemyndigheder foretage en skønsmæssig ansættelse af afgiftsbeløbet.  

 Afgørelsen skal indeholde oplysning om den i stk. 3 nævnte klageadgang.
Stk. 3.  En afgørelse efter stk. 2 kan af selskabet  

 eller repræsentanten indbringes for det i merværdiafgiftslovens § 79  

 omhandlede nævn.(* 1) Stk. 4.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af selskabet eller repræsentanten, dog  

 mindst 50 kr.
 § 10 a.  Der skal betales et gebyr på 65 kr. for  

 erindringsskrivelser vedrørende betaling af afgift.
 § 11.  Med bøde straffes den, der forsætligt eller  

 groft uagtsomt:
a.
Afgiver urigtige eller vildledende oplysninger eller fortier  

 oplysninger til brug for afgiftskontrollen.
b.
Overtræder § 3, stk. 2, § 5, § 6, stk. 1, § 8, stk. 2, eller § 16, stk.  

 2.
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de nævnte overtrædelser  

 med forsæt til at unddrage statskassen afgift, straffes med bøde, hæfte eller  

 fængsel indtil 2 år.
Stk. 4.  For overtrædelser, der begås af selskaber,  

 foreninger, selvejende institutioner, fonde eller lignende, kan der pålægges  

 den juridiske person som sådan bødeansvar.(* 1) § 12.  Skønnes en overtrædelse ikke at ville medføre  

 højere straf end bøde, kan skatteministeren eller den ministeren bemyndiger  

 dertil, tilkendegive den pågældende, at sagen kan afgøres uden retslig  

 forfølgning, såfremt den pågældende erkender sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.(* 1) Stk. 2.  Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.(* 1) Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
Stk. 4.  Ransagning i sager om overtrædelse af  

 bestemmelser i denne lov sker i overensstemmelse med retsplejelovens regler  

 om ransagning i sager, som efter loven kan medføre frihedsstraf.1) § 13.  Det nævn, der er nedsat efter  

 merværdiafgiftslovens § 79, har den endelige administrative afgørelse af Stk. 2.  Reglerne i merværdiafgiftslovens § 79, stk. 5,  

 hvorefter spørgsmål af principiel karakter kan indbringes direkte for nævnet,  

 finder tilsvarende anvendelse på de i stk. 1, nr. 1 og 2, omhandlede  

 spørgsmål.
Stk. 3.  Anmodning om indbringelse for nævnet af de  

 statslige told- og skattemyndigheders afgørelser af de i stk. 1, nr. 1 og 2,  

 nævnte spørgsmål skal være fremsat over for nævnet senest 3 måneder efter, at  

 der er truffet afgørelse.
Anmodning om indbringelse for nævnet af de i stk.  

 1, nr. 3, nævnte skønsmæssige ansættelser skal være fremsat over for nævnet  

 senest 4 uger efter, at der er truffet afgørelse.
Nævnet kan dog se bort fra  

 en overskridelse af fristerne, hvis særlige forhold taler herfor.(* 1) § 13 a.  Skatteministeren kan fastsætte nærmere regler  

 om henstand med betaling af afgift i forbindelse med klager over de statslige  

 told- og skattemyndigheders afgørelser.
Stk. 2.  Reglerne i merværdiafgiftslovens § 80, stk.  

 2-5, om indbringelse af klager m.v. finder tilsvarende anvendelse på klager  

 m.v. over afgørelser efter denne lov.(* 1) § 14.  Skatteministeren fastsætter de fornødne regler  

 til gennemførelse af loven.
 § 14 a.  Skatteministeren kan fastsætte bestemmelser  

 om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Told- og Skattestyrelsen, ikke kan indbringes for højere  

 administrativ myndighed, jf. dog § 13.
§ 14 b.  For de i § 3, stk. 3, omhandlede personer  

 finder reglerne om eftergivelse og henstand i merværdiafgiftslovens § 83  

 tilsvarende anvendelse på afgift, renter, gebyrer og administrative bøder  

 efter denne lov.
Reglerne finder ligeledes anvendelse på beløb, som personer  

 er pligtige at betale som erstatning for selskabers manglende betaling af  

 afgiften.(* 1) § 15.  Loven træder i kraft den 1. december 1976, jf.  

 dog § 16, stk. 2.
 § 16.  Loven finder anvendelse på de præmiebeløb, der  

 forfalder til betaling den 1. december 1976 eller senere.
Stk. 2.  (Overgangsbestemmelse, udeladt) § 17.  Præmien for de afgiftspligtige forsikringer kan  

 af selskaberne eller repræsentanterne forhøjes med afgiften.
 § 18.  Loven gælder ikke for Færøerne og Grønland.
Skatteministeriet, den 13. juli 1994 Ole Stavad / Jan Lyager Olsen (* 1) Lov nr. 376 af 18. maj 1994, § 26 (ændring af § 10, stk. 3, § 11,  

 stk. 4, § 12, stk. 1, stk. 2 og stk. 4, § 13 og § 14 b, indsættelse af § 13 a  

 og ophævelse af § 14 a, stk. 3) trådte i kraft den 20. maj 1994 og har  

 virkning fra den 1. juli 1994.
