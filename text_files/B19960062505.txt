 I medfør af § 30 a, stk. 6 i lov om arbejdsmarkedsuddannelser, jf.  

 lovbekendtgørelse nr. 97 af 23. februar 1996, fastsættes:
Nævnets opgaver § 1.  Nævnet behandler klager fra uddannelsessteder og  

 virksomheder over afslag på ansøgning om godkendelse til at udbyde bestemte  

 uddannelser efter lovens § 30.
 Stk. 2.  Nævnet skal i sin behandling overvåge, at  

 lovens § 30 og afsnit V i Arbejdsmarkedsstyrelsens bekendtgørelse om  

 arbejdsmarkedsuddannelsernes indhold og opbygning m.v. overholdes.
 Stk. 3.  AMU-centre og erhvervsskoler kan ikke indbringe  

 klager for nævnet.
 Stk. 4.  Nævnets afgørelse kan ikke indbringes for anden  

 administrativ myndighed.
 Nævnets sammensætning m.v.
 § 2.  Nævnet består af en formand og 3 medlemmer.
Stk. 2.  Arbejdsministeren udpeger nævnets formand, som  

 skal være dommer.
Herudover udpeger arbejdsministeren 3 medlemmer, heraf de 2  

 efter indstilling fra erhvervsministeren, samt et medlem med særligt kendskab  

 til arbejdsmarkedsuddannelser.
Stk. 3.  Formanden og medlemmerne beskikkes af  

 arbejdsministeren for 4 år ad gangen.
Der kan beskikkes stedfortrædere for  

 medlemmerne og formanden.
 § 3.  Nævnets sekretariatsfunktion varetages af  

 Arbejdsmarkedsstyrelsen.
 § 4.  Personale fra sekretariatet for nævnet deltager  

 i nævnets møder uden stemmeret.
Nævnets forretningsorden § 5.  Nævnet holder møde efter formandens bestemmelse,  

 når sagerne gør det nødvendigt.
 § 6.  Indkaldelse til møde skal så vidt muligt ske med  

 mindst 14 dages varsel.
 Stk. 2.  Dagsorden for mødet med skriftligt materiale  

 med belysning af de sager, der skal behandles, udsendes senest en uge før  

 mødet.
 § 7.  Fristen for at indbringe en afgørelse for nævnet  

 er 4 uger fra det tidspunkt, hvor klageren har fået meddelelse om afgørelsen.
 § 8.  Sager indbragt for nævnet skal normalt afgøres  

 inden 3 mdr.
 § 9.  Klagerne kan efter formandens bestemmelse give  

 møde for nævnet for at afgive forklaring om sagen.
 § 10.  Nævnets forhandlinger ledes af formanden, i  

 formandens forfald af den beskikkede stedfortræder.
Stk. 2.  Sagerne afgøres ved almindelig stemmeflerhed af  

 de tilstedeværende medlemmer.
Hvis stemmerne står lige, gør formandens stemme  

 udslaget.
 Stk. 3.  Nævnets formand kan på nævnets vegne træffe  

 beslutning om, hvorvidt en sag skal afvises fra realitetsbehandling i nævnet,  

 f.eks. på grund af overskridelse af den i § 6 fastsatte frist for sagens  

 indbringelse for nævnet, eller af andre formelle grunde.
 § 11.  Ved enighed er nævnet beslutningsdygtigt, når  

 formanden og 2 medlemmer er til stede.
 Stk. 2.  Ved uenighed er nævnet beslutningsdygtigt, når  

 alle medlemmer er til stede.
Stk. 3.  Hvis nævnet ikke er beslutningsdygtigt, sendes  

 sager til skriftlig votering.
Medlemmerne afgiver deres skriftlige votering i  

 de enkelte sager inden en fastsat frist, der ikke kan være kortere end 1 uge  

 fra udsendelsen af sagen til medlemmerne.
§ 12.  Over nævnets beslutninger og begrundelser føres  

 en protokol.
Et medlem kan kræve tilført protokollen en kort motivering for  

 sit afvigende standpunkt.
 § 13.  Det påhviler sekretariatet for nævnet at udføre  

 nævnets beslutninger.
 § 14.  Bekendtgørelsen træder i kraft den 1. januar  

 1997.
