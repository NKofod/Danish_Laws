Udbetaling af efterlønsordning som  

 engangsbeløb Spørgsmål Vil udbetaling af efterlønsordning i form af et  

 engangsbeløb til direktør X, når denne fylder 60 år i henhold til pkt. 8 i  

 Efterlønsordning for direktører i Y, hvorefter efterlønsordningen kan  

 erstattes  

 af et engangsbeløb som fratrædelsesgodtgørelse, være omfattet af  

 ligningslovens  

 § 7 O, stk. 1, nr. 3 om vederlag for afløsning af pensionstilsagn, der ikke  

 er  

 afdækket i et pensionsinstitut, således at 85 % af engangsbeløbet (udover  

 bundgrænsebeløbet) skal medregnes til den skattepligtige indkomst, jf.  

 ligningslovens § 7 O, stk. 2? Svar Ja.
Se sagsfremstilling og begrundelse.
Sagens faktiske forhold X er ansat som administrerende direktør i Y.
 I aftale om Efterlønsordning mellem X og Y  

 hedder det bl.a., at ansættelsen som direktør ophører ved udgangen af det  

 kalenderår, hvori direktøren er fyldt 60 år, hvilket for X er i 2007.
 Det hedder videre, at såfremt direktøren i  

 henhold hertil fratræder sin stilling som direktør ved 60 års alderen eller  

 efter aftale med selskabet på et senere tidspunkt (men inden udgangen af det  

 kalenderår, hvor direktøren fylder 65 år) kan direktøren for den  

 mellemliggende  

 periode vælge enten at afslutte sin aktive tjeneste i selskabet og modtage  

 efterløn efter nærmere fastsatte regler eller at overtage en passende  

 arbejdsopgave inden for koncernen.
 Ifølge aftale om Efterlønsordningen kan  

 efterlønsordningen erstattes af et engangsbeløb som fratrædelsesgodtgørelse,  

 hvis X anmoder herom.
Engangsbeløbet udbetales, når 60 års alderen nås  

 og udgør den samlede efterløn, herunder bidrag til pensionsordning, som X er  

 berettiget til i henhold til nærværende aftale.
Beløbet tilbagediskonteres  

 til  

 nutidsværdi.
Repræsentanten oplyser videre, at engangsbeløbet  

 i henhold til aftale om Efterlønsordning for direktører i Y, således som  

 repræsentanten har formuleret spørgsmålet først kan udbetales, når X fylder  

 60  

 år Det fremgår af efterlønsordningen for direktører  

 i Y, at X forpligter sig til ikke at påbegynde nogen virksomhed eller være  

 beskæftiget med nogen virksomhed direkte eller indirekte (som ejer, ansat,  

 konsulent eller lignende) eller i øvrigt have økonomiske interesser i nogen  

 virksomhed, som direkte eller indirekte konkurrerer i ind- og udland med den  

 virksomhed, som Y driver på tidspunktet for ophøret af X's ansættelsesforhold  

 i  

 Y.
Konkurrenceklausulen er gældende for X på  

 livstid.
Der er ikke indsat nogen kompensation til X for at påtage sig denne  

 konkurrenceklausul.
Konkurrenceklausulen i efterlønsordningen  

 erstatter en tilsvarende i direktørkontrakten.
Direktørkontrakten nævner  

 heller  

 ikke nogen kompensation i form af ekstra løn for at påtage sig denne  

 konkurrenceklausul.
Repræsentanten har oplyst, at ifølge  

 direktørkontrakten har Y ikke påtaget sig at betale noget vederlag til X for  

 påtagelse  

 af konkurrenceklausulen.
Ifølge aftalen om efterlønsordning for direktører i  

 Y  

 er der heller ikke aftalt noget særskilt vederlag til X for dennes påtagelse  

 af  konkurrenceklausulen i forbindelse med sin pensionering.
Spørgers opfattelse ifølge anmodning og  

 bemærkninger til sagsfremstilling Ligningslovens § 7 O, stk. 1, nr. 3 bestemmer,  

 at vederlag for afløsning af pensionstilsagn, der ikke er afdækket i et  

 pensionsinstitut skal medregnes med 85 pct. (udover et bundgrænsebeløb) til  

 den  

 skattepligtige indkomst.
 Baggrunden for den lempelige beskatning af et  

 sådant vederlag må ifølge repræsentanten antages at være, at der sker en  

 kapitalisering af pensionstilsagnet, idet der i stedet for betaling af  

 løbende  

 livsbetingede pensionsydelser sker betaling på én gang.
 Lovbestemmelsen indeholder to elementer:
 1) Der skal være tale om et vederlag, der  

 afløser et pensionstilsagn.
 2) Pensionstilsagnet skal være uafdækket.
Ad 1) Heri ligger, at den forpligtede, dvs.  

 arbejdsgiveren ved at betale et engangsbeløb bliver frigjort for  

 forpligtelsen  

 til i henhold til afgivet pensionstilsagn at udbetale pensionen som løbende  

 årlige pensionsydelser.
 Ligningslovens § 7 O, stk. 1, nr. 3 vedrører  

 beskatningen af modtageren af et sådant engangsbeløb.
 Om engangsbeløbet udbetales, fordi  

 arbejdsgiveren ønsker det, eller fordi arbejdstageren anmoder om det, er  

 efter  

 repræsentanten principielt uden betydning.
Før indførelsen af pensionsbeskatningsloven blev  

 det ifølge repræsentanten antaget i praksis, at beløb, der udbetales en gang  

 for  

 alle til afløsning af uafdækket pensionstilsagn, ikke var  

 indkomstskattepligtigt  

 for modtageren.
Synspunktet var, at der ikke var tale om en  

 fratrædelsesgodtgørelse,  

 men om konvertering af en formuerettighed, jf. statsskattelovens §  

 5 a.
 Repræsentanten henviser til Betænkning nr. 419  

 af 1966 om Beskatningen af pensionsordninger m.v., side 37.
Som bekendt er der blevet indført hjemmel for  

 beskatning af sådanne engangsbeløb.
Oprindeligt fandtes lovhjemlen i lov om  

 særlig indkomstskat.
Senere blev beskatningshjelmen overflyttet til  

 ligningslovens § 7 O, stk. 1, nr. 3 i forbindelse med ophævelsen af lov om  

 særlig indkomstskat i 1994/95.
 Som allerede anført i Betænkningen fra 1966 om  

 Beskatningen af pensionsordninger mv. er der grundlæggende tale om, at der  

 ved  

 udbetaling af engangsbeløb, der afløser et pensionsløfte fra arbejdsgiveren  

 sker konvertering af en rettighed for arbejdstageren, nemlig den rettighed,  

 der  

 er etableret ved, at arbejdsgiveren har afgivet et pensionstilsagn over for  

 arbejdstageren.
 I  


  

 SKM2003.515.LR  


  

 (TfS 2003,992) har Ligningsrådet afgivet bindende forhåndsbesked om, at  

 anvendelsen af ligningslovens § 7 O, stk. 1, nr. 3, jf. stk. 2 efter  

 Ligningsrådets opfattelse forudsætter, at det alene er arbejdsgiveren, der  

 forlanger pensionstilsagnet afløst for at blive frigjort fra sin  

 forpligtelse.
 Ligningsrådet har begrundet dette med, at  

 pensionstilsagnet ikke har karakter af et egentlig uafdækket pensionstilsagn,  

 hvis det er arbejdstageren, dvs. direktøren selv, der kan vælge, om han ved  

 pensionering  

 ønsker at få udbetalt et engangsbeløb til lav beskatning efter ligningslovens  

 §  

 7 O, stk. 1, nr. 3, jf. stk. 2.
I den bindende forhåndsbeskedsag var der tale  

 om, at der skulle oprettes en kapitalforsikring på direktørens liv.
Det var  

 videre forudsat, at direktøren fik forsikringspolicen i håndpant og derved  

 sikret i forhold til virksomhedens kreditorer.
I nærværende sag er der ikke, og vil ikke blive,  

 etableret nogen forsikringsmæssig afdækning af arbejdsgiverens økonomiske  

 risiko.
Det er derfor repræsentantens opfattelse, at den omstændighed, at X  

 kan  

 anmode om at få udbetalt et engangsbeløb, ikke bevirker, at engangsbeløbet af  

 denne grund ikke skulle kunne henføres til beskatning efter ligningslovens §  

 7  

 O, stk. 1, nr. 3, jf. stk. 2.
 I  


  

 SKM2006.263.SR  


  

 (TfS 2006,530) var der tale om, at arbejdsgiveren i et tillæg til  

 ansættelseskontrakten  

 havde tilkendegivet, at man var positivt indstillet med hensyn til at  

 konvertere tilsagnet om efterløn i 5 år til en fratrædelsesgodtgørelse.
 I forbindelse med at direktøren bliver 60 år, og  

 ansættelsesforholdet derfor ophører uden opsigelse, overvejede arbejdsgiveren  

 at tilbyde direktøren et engangsvederlag som afløsning af pensionstilsagnet.  

 Pensionstilsagnet var ikke afdækket i et pensionsinstitut.
 Skatterådet afgav bindende svar om, at der med  

 den indgåede aftale om efterløn samt eventuel afløsning af denne var tale om  

 et  

 tilsagn af ydelser, som har et sådant indhold, at det skulle have været  

 afdækket i et pensionsinstitut, såfremt det var afgivet over for en  

 funktionær,  

 der ikke er direktør eller ledende medarbejder.
 Skatterådet udtalte videre, at såfremt  

 pensionstilsagnet afløses af et engangsvederlag, ville engangsvederlaget være  

 omfattet af ligningslovens § 7 O, stk. 1, nr. 3.
 Man kan ifølge repræsentanten gå ud fra, at  

 direktøren i den ovennævnte sag over for arbejdsgiveren har udtrykt ønske om  

 at  

 få mulighed for at få pensionstilsagnet konverteret til et engangsbeløb, og  

 at  

 arbejdsgiveren på denne baggrund så har tilkendegivet over for direktøren at  

 ville være positivt indstillet på at konvertere pensionstilsagnet til et  

 engangsvederlag.
 Selv om direktøren, formelt set, ikke kunne  

 forlange at få pensionstilsagnet afløst af et engangsbeløb, var muligheden  

 for  

 at få udbetalt et engangsbeløb til afløsning af pensionstilsagnet formentlig,  

 ifølge repræsentanten i denne sag, opstået på baggrund af et ønske herom fra  

 arbejdstageren.
 Det bør efter repræsentantens opfattelse derfor  

 ikke kunne stilles som betingelse for, at engangsbeløbet kan beskattes efter  

 ligningslovens § 7 O, stk. 1, nr. 3, jf. stk. 2, at det kun må være  

 arbejdsgiveren,  

 der kan forlange pensionstilsagnet afløst af et engangsbeløb.
 Repræsentanten bemærker i øvrigt, at den  

 omstændighed, at X, som oplyst, efter aftale med bestyrelsen er fratrådt som  

 administrerende direktør, ikke kan bevirke, at udbetaling af et engangsbeløb  

 til afløsning af det afgivne tilsagn om efterløn skattemæssigt skal behandles  

 som en fratrædelsesgodtgørelse, og ikke som vederlag for afløsning af et  

 pensionstilsagn, jf. ligningslovens § 7 O, stk. 1, nr. 3.
 Repræsentanten henviser til, at engangsbeløbet i  

 henhold til Efterlønsordning for direktører i Y først kan udbetales, når X  

 fylder 60 år, hvilket sker i april 2007.
 Repræsentanten bemærker videre, at  

 repræsentanten i sin anmodning om bindende svar ovenfor har forudsat, at  

 engangsbeløbet  

 først udbetales, når X fylder 60 år.
Ad 2) Efter § 1, stk. 1 i lov om tilsyn med  

 firmapensionskasser skal ethvert løfte om pension (pensionstilsagn) i  

 forbindelse med et ansættelsesforhold afdækkes enten i et forsikringsselskab  

 eller en pensionskasse.
 Ved kravet om at pensionsløfter i  

 ansættelsesforhold som udgangspunkt skal afdækkes i pensionsinstitut sikres,  

 at  

 der, når pensionsløftet til sin tid bliver aktuelt, vil være midler til  

 honorering af pensionsløftet.
 Pligten til at afdække en pensionsordning i et  

 pensionsinstitut m.v. gælder dog ikke for pensionstilsagn afgivet over for  

 direktører og deres efterladte, jf. § 1, stk. 2 i lov om firmapensionskasser.
 For disse personer kan virksomhederne derfor  

 oprette uafdækkede pensionsordninger.
 Ved den uafdækkede pensionsordning er der ikke  

 indbetalt nogen kapital til sikkerhed for det afgivne pensionsløfte.  

 Pensionsudbetalingen afhænger derfor alene af, om virksomheden eksisterer på  

 pensionstidspunktet, og om virksomheden i øvrigt har økonomisk evne til at  

 honorere det afgivne pensionstilsagn på pensionstidspunktet.
 Sondringen mellem afdækkede pensionsordninger og  

 uafdækkede pensionsordninger beror med andre ord på, om arbejdsgiverens  

 pensionsløfte er sikret i form af en pensionskapital, der er opbygget ved  

 arbejdsgiverens indbetalinger til pensionsinstitut mv.
 Om arbejdstageren ifølge aftale med  

 arbejdsgiveren kan forlange at få pensionstilsagnet afløst på en gang ved  

 udbetaling af et engangsbeløb på pensioneringstidspunktet i stedet for  

 løbende  

 udbetalinger ses derimod ikke at være afgørende for spørgsmålet, om der er  

 tale  

 om en uafdækket eller afdækket pensionsordning.
Risikoen for, at arbejdsgivere - også i den  

 situation, hvor arbejdstageren ifølge aftalen kan vælge at få  

 pensionstilsagnet  

 udbetalt på en gang - ikke vil være i stand til at honorere  

 pensionstilsagnet,  

 bæres af arbejdstageren, da der ikke er indbetalt nogen pensionskapital til  

 sikring  

 af pensionsløftet.
Der er derfor i denne situation tale om en uafdækket  

 ordning.
 I den ovenfor omtalte afgørelse i  


  

 SKM2003.515.LR  


  

 (TfS 2003,992) afsagde Ligningsrådet bindende forhåndsbesked om, at  

 anvendelsen  

 af ligningslovens § 7 O, stk. 1, nr. 3, jf. stk. 2 om beskatning af vederlag  

 for afløsning af uafdækket pensionstilsagn ifølge Ligningsrådets opfattelse  

 forudsætter, at det er arbejdsgiveren, der forlanger pensionstilsagnet afløst  

 for at blive frigjort for sin forpligtelse.
Hvis det er direktøren selv, der kan vælge at få  

 pensionstilsagnet afløst af et engangsbeløb, foreligger der ifølge  

 Ligningsrådet ikke et egentligt uafdækket pensionstilsagn.
Ligningsrådet  

 anførte videre, at direktøren i denne situation anses som egentlig ejer af  

 forsikringen.
 Som allerede påpeget ovenfor, bevirker det  

 forhold, at direktøren kan vælge at få pensionen udbetalt på én gang efter  

 repræsentantens opfattelse ikke, at der ikke foreligger en uafdækket  

 pensionsordning.
 At direktøren selv kan vælge om han vil have  

 pensionen udbetalt som en løbende ydelse eller som et engangsbeløb bevirker  

 heller ikke, at direktøren anses for at være "egentlig ejer af  

 forsikringen"  

 eller at direktøren stilles på samme måde som havde der været tale om en  

 almindelig pensionsordning.
 Som anført var det i  


  

 SKM2003.515.LR  


  

 (TfS 2003,992) forudsat, at arbejdsgiveren afdækkede sin økonomiske risiko  

 ved  

 etablering af en forsikring på direktørens liv, idet direktøren fik  

 forsikringspolicen  

 i håndpant.
 Det er, som oplyst, ikke tilfældet i nærværende  

 anmodning om bindende svar.
 Ved lov nr. 1288 af 20. december 2004 (L33) blev  

 der vedtaget ændring af pensionsbeskatningslovens §  

 53 A, hvorefter en direktør i tilfælde, hvor en arbejdsgiver  

 tegner en forsikringspolice, der stilles til sikkerhed for et uafdækket  

 pensionstilsagn afgivet til en direktør, beskattes af indbetalinger på, og  

 afkast af, den håndpantsatte forsikring.
 Baggrunden var, at Ligningsrådet i en konkret  

 sag havde udtalt, at det ikke havde betydning for den skattemæssige  

 behandling  

 af et uafdækket pensionstilsagn, at direktøren fik en af arbejdsgiveren  

 tegnet  

 forsikringspolice på hans liv i håndpant, eller at arbejdsgiveren stillede  

 sikkerhed for pensionstilsagnet ved at tegne en garantiforsikring med  

 direktøren som begunstiget, selv om direktøren faktisk derved stilles lige så  

 sikkert som havde der være tale om en almindelig, afdækket pensionsordning.
 Tilsvarende gælder, hvis der tegnes en  

 garantiforsikring som sikkerhed for pensionstilsagnet med direktøren eller  

 dennes  

 efterladte som berettigede.
 De ovennævnte ændringer af  

 pensionsbeskatningsloven synes at illustrere ganske klart, hvad der skal  

 forstås ved uafdækkede pensionsordninger, nemlig at det er arbejdstageren,  

 der  

 bærer risikoen for, at pensionsløftet kan honoreres til sin tid.
I tilfælde, hvor arbejdstageren får en af  

 arbejdsgiveren tegnet forsikring på direktørens liv i håndpant, er dette  

 risikomoment imidlertid fjernet.
Som oplyst, har Y ikke her i sagen tegnet  

 nogen forsikring på X's liv.
Repræsentanten bemærker endvidere, at den  

 dagældende (d.v.s på tidspunktet for indgåelsen af direktørkontrakten og  

 efterlønsordningen  

 gældende lov) funktionærlovens § 18 fastslår, at aftalelovens §§ 36 og 38  

 også  

 finder anvendelse på funktionærforhold.
Herudover indeholder § 18 to  

 yderligere  

 begrænsninger i aftalefriheden, dels om, at funktionæren for at påtage sig en  

 konkurrenceklausul skal indtage en særlig betroet stilling, dels om betaling  

 for påtagelse af en klausul ud over et år.
Funktionærloven gælder imidlertid kun  

 funktionærer.
Der gælder derfor ikke noget lovkrav om vederlag for påtagelse  

 af  

 en klausul ud over et år for en direktør, medmindre det i den konkrete  

 situation  

 er aftalt, at funktionærloven skal finde anvendelse.
Det fremgår af direktørkontrakten mellem X og Y,  

 at X er ansat som administrerende direktør.
I henhold til direktørkontrakten  

 har X ansvaret for den daglige ledelse af selskabet i overensstemmelse med  

 bestyrelsens forretningspolitik, og X har til ansvar at drage omsorg for  

 gennemførelsen  

 af bestyrelsens beslutninger.
På baggrund heraf må det konkluderes, at X på  

 baggrund af sin funktion som direktør ikke har funktionærstatus.
Der gælder  

 dermed ikke noget krav om vederlæggelse for påtagelse af en  

 konkurrenceklausul  

 ud over et år i henhold til den dagældende funktionærlov.
 Baseret på gennemgangen ovenfor, er det  

 repræsentantens opfattelse, at svaret på det stillede spørgsmål skal være  

 ja.
SKATs indstilling og begrundelse Ifølge lov om tilsyn med pensionskasser skal et  

 løfte om pension til de i en privat virksomhed ansatte normalt være afdækket  

 ved indbetalinger til forsikring eller pensionskasse.
Undtaget herfra er  

 visse  

 tilfælde, hvor der gives direktører og lign. virksomhedsledere tilsagn om  

 pension i form af løbende pensionsydelser.
Hvis den, der har ret til løbende  

 pensionsydelser, der omfattes af pensionsbeskatningsloven, i stedet får  

 udbetalt  

 en samlet sum, skal der svares afgift heraf, jf. pensionsbeskatningslovens  

 afsnit I.
Sker kapitaludbetalingen imidlertid til afløsning af et uafdækket  

 pensionstilsagn, medregnes udbetalingen i den skattepligtige indkomst, jf.  

 afskrivningslovens § 40, stk. 9, jf. stk. 3 og ligningslovens § 7 O, stk. 1,  

 nr. 3.
Det vederlag, som afløser et pensionstilsagn,  

 skal ifølge afskrivningslovens § 45 omregnes til kontantværdi.
Ifølge  

 ligningslovens § 7 O, stk. 2 medregnes 85 pct. af den del af  

 afløsningssummen,  

 som overstiger et grundbeløb på 13.300 kr. i 2006, i den skattepligtige  

 indkomst.
Ligningsrådet har i  


  

 SKM2003.515.LR  


  

 taget stilling til spørgsmålet, om der er tale om vederlag for afløsning af  

 et  

 pensionstilsagn, når arbejdsgiveren, direktøren eller begge ved direktørens  

 fratræden har ret til at forlange pensionsforpligtelsen afløst af et  

 engangsvederlag.
Ligningsrådet svarede, at udbetaling af et engangsvederlag i  

 forbindelse med direktørens fratræden før pensioneringstidspunktet ikke  

 skattemæssigt kan sidestilles med pensionsudbetaling, men snarere har  

 karakter  

 af en fratrædelsesgodtgørelse, der beskattes efter ligningslovens § 7 U, dvs.  

 som personlig indkomst ud over en skattefri bundgrænse på 8.000 kr.
Som  

 begrundelse anføres, at det må anses som en forudsætning for at behandle det  

 som vederlag for afløsning af et pensionstilsagn, at indehaveren af tilsagnet  

 opfylder sin ansættelseskontrakt og sine arbejdsforpligtelser, samt at han  

 opnår den forudsatte pensionsalder.
 Denne udtalelse er kritiseret af Hanne Søgaard  

 Hansen i SR-Skat 2/2005.
 I  


  

 SKM2006.263.SR  


  

 fandt Skatterådet, at et engangsvederlag til en direktør for afløsning af et  

 pensionstilsagn,  

 der ikke er afdækket i et pensionsinstitut, anses for omfattet af  

 ligningslovens § 7 O, stk. 1, nr. 3.
 I  


  

 SKM2006.263.SR  


  

 var det kun arbejdsgiveren, som kunne beslutte, at pensionstilsagnet skulle  

 erstattes af et engangsvederlag.
Det fremgår af SKATs ligningsvejledning,  

 Almindelig del, afsnit A.B.1.4.4, at vederlag for påtagelse af en  

 konkurrenceklausul skal medregnes ved opgørelsen af den skattepligtige  

 indkomst, jf. afskrivningslovens § 40, stk. 9, jf. stk. 3. Beskatningen sker  

 som personlig indkomst.
Beløbet skal ifølge afskrivningslovens § 45 omregnes  

 til kontantværdi.
Det er SKATs opfattelse, at den indgåede aftale  

 om efterlønsordning for direktører ikke indeholder en kompensation for at  

 påtage sig en konkurrenceklausul på livstid, da efterlønsordningen  

 viderefører  

 punkt 12 i direktørkontrakten.
I direktørkontrakten er der ikke fastsat nogen  

 beløbsmæssig kompensation for indgåelse af konkurrenceklausulen.
 Det er derfor SKATs opfattelse, at hele  

 efterlønsordningen kan medregnes til den skattepligtige indkomst efter  

 ligningslovens  

 § 7 O, stk. 2.
 SKAT mener ikke, at det forhold at også X kan  

 bede om at få efterlønnen udbetalt som et engangsbeløb i sig selv medfører,  

 at  

 ordningen ikke kan blive omfattet af ligningslovens § 7 O, stk. 2.
 SKAT skal derfor indstille, at der svares  

 "ja" til det stillede spørgsmål.
Skatterådets afgørelse og begrundelse Skatterådet tiltræder SKATs indstilling og  

 begrundelse.
Svaret er bindende for  

 skattemyndighederne i følgende periode 5 år fra dateringen af Skatterådets afgørelse,  

 jf. skatteforvaltningslovens § 25, stk. 1.
