 I henhold til kgl. resolution af 4. november 1982 har Danmark ratificeret  

 en på en af De forenede Nationers Organisation for Uddannelse, Videnskab og  

 Kultur, UNESCO, afholdt international konference den 21. december 1979  

 vedtagen konvention om anerkendelse af studier, diplomer og grader inden for  

 de videregående uddannelser i de stater, der tilhører UNESCOs Europa-region.
 Konventionen, hvis russiske og spanske tekst udelades her, lyder som  

 følger:
KONVENTION om anerkendelse af studier, diplomer og grader inden for de videregående  

 uddannelser i de stater, der tilhører Europa-regionen Indledning Staterne i Europa-regionen, der er deltagere i denne konvention, som erindrer, at UNESCOs generalkonference ved flere lejligheder i sine  

 resolutioner vedrørende det europæiske samarbejde har gjort opmærksom på, at  

 »udviklingen af samarbejdet mellem nationerne inden for uddannelse,  

 videnskab, kultur og kommunikation i overensstemmelse med de principper, der  

 er fastlagt i UNESCOs vedtægter, spiller en væsentlig rolle for  

 bestræbelserne på at fremme fred og international forståelse«, som er opmærksomme på det nære forhold, der består mellem deres  

 kulturformer på trods af sprogforskelle og forskelle i økonomiske og sociale  

 systemer, og ønsker at styrke deres samarbejde inden for uddannelsesområdet  

 for at fremme deres folks velfærd og varige velstand, som erindrer, at de stater, der mødtes i Helsingfors, i Den Europæiske  

 Sikkerheds- og Samarbejdskonferences Slutakt (1. august 1975) udtrykte  

 hensigten om: »at forbedre adgangen, på gensidigt acceptable vilkår, for  

 studerende, lærere og videnskabsmænd fra de deltagende stater til de andre  

 landes undervisnings-, kultur- og forskningsinstitutioner ... særlig ved at  

 ... nå til en gensidig anerkendelse af akademiske grader og diplomer, enten  

 gennem regeringsaftaler, hvor dette måtte være nødvendigt, eller direkte  

 ordninger mellem universiteter og andre højere undervisnings- og  

 forskningsinstitutioner«, og også ved »at fremme en mere nøjagtig  

 definition af sammenlignings- og ligestillingsproblemerne med hensyn til  

 akademiske grader og diplomer«, som erindrer, at de fleste kontraherende stater for at fremme opnåelsen af  

 disse mål allerede indbyrdes har indgået bilaterale eller subregionale  

 aftaler vedrørende ligestilling eller anerkendelse af diplomer; men ønsker at  

 udvide deres samarbejde på dette felt til hele Europa-regionen, samtidig med  

 at de viderefører og intensiverer deres bestræbelser på det bilaterale og  

 subregionale plan, som er af den overbevisning, at de mange forskellige videregående  

 uddannelsessystemer inden for Europa-regionen udgør en usædvanlig rig og  

 bevaringsværdig kulturel værdi, som de ønsker, at alle deres respektive  

 befolkninger skal kunne få det fulde udbytte af, ved at man letter  

 adgangsmulighederne for indbyggerne i hver kontraherende stat til de andre  

 kontraherende staters uddannelsesmæssige ressourcer, især ved at give dem  

 tilladelse til at fortsætte deres uddannelse ved videregående  

 uddannelsesinstitutioner i disse andre stater, som tager i betragtning, at man med henblik på en sådan tilladelse til  

 videre studier bør anvende begrebet anerkendelse af studier, et begreb, som i  

 en social og international bevægelighedssammenhæng gør det muligt at vurdere  

 det opnåede uddannelsesniveau under hensyntagen til den viden, der ifølge de  

 erhvervede diplomer og grader er tilegnet, samt den enkeltes øvrige relevante  

 kvalifikationer, hvis de kompetente myndigheder anser dem for at være  

 acceptable, som tager i betragtning, at alle de kontraherende staters anerkendelse af  

 studier, beviser, diplomer og grader fra de enkelte stater har til formål at  

 udvikle den internationale bevægelighed for personer og udvekslingen af  

 ideer, viden samt videnskabelig og teknologisk erfaring, og at det ville være  

 ønskeligt at lade udenlandske studerende få adgang til videregående  

 uddannelsesinstitutioner under den forudsætning, at anerkendelse af deres  

 studier eller diplomer på intet tidspunkt skal kunne give dem flere  

 rettigheder end dem, der tilfalder det enkelte lands egne studerende, som er opmærksomme på, at en sådan anerkendelse er en af de nødvendige  

 forudsætninger for:
1. at de uddannelsesmæssige ressourcer, der findes i  

 de enkelte stater, udnyttes så effektivt som muligt, 2. at sikre større bevægelighed for lærere,  

 studerende, forskere og fagfolk, 3. at mindske de problemer, der opstår, når personer,  

 der er blevet uddannet i udlandet, vender tilbage til deres hjemland, som ønsker at sikre, at studier, beviser, diplomer og grader opnår den  

 bredest mulige anerkendelse under hensyntagen til principperne for fremme af  

 de livslange uddannelser, uddannelsernes demokratisering, samt indførelse og  

 anvendelse af en uddannelsespolitik, der tillader strukturelle, økonomiske,  

 teknologiske og sociale forandringer, og som passer til det enkelte lands  

 kulturelle sammenhæng, som er fast besluttede på at stadfæste og organisere deres fremtidige  

 samarbejde om disse forhold gennem en konvention, som skal være igangsættende  

 for en fælles aktiv indsats, der især skal effektueres gennem de nationale,  

 bilaterale, subregionale og multilaterale organer, som allerede eksisterer,  

 eller som måtte anses for nødvendige, som er opmærksomme på, at det endelige mål, der er opstillet af UNESCOs  

 generalkonference, er »at udarbejde en international konvention om  

 anerkendelse og gyldighed af grader, diplomer og beviser udstedt af højere  

 uddannelses- og forskningsinstitutioner i alle lande«, er blevet enige om følgende:
I.
Definitioner Artikel 1 1. I denne konvention betyder »anerkendelse«  

 af udenlandske beviser, diplomer eller grader fra de videregående  

 uddannelser, at de kompetente myndigheder i en kontraherende stat accepterer  

 disses gyldighed og tildeler indehaveren de rettigheder, der tilfalder  

 personer med nationale beviser, diplomer eller grader, hvormed de fremmede  

 bedømmes som sammenlignelige.
 Ved anerkendelse forstås endvidere følgende:
 2. I denne konvention betyder »dele af  

 studier« studie- eller uddannelsesperioder, som, til trods for at de  

 ikke udgør et fuldstændigt kursus, er af en sådan art, at de i væsentlig grad  

 forøger tilegnelsen af viden eller færdigheder.
II.
Mål Artikel 2 1. Det er de kontraherende staters hensigt gennem en  

 fælles indsats at fremme et aktivt samarbejde mellem landene i  

 Europa-regionen i fredens og den internationale forståelses tjeneste, samt at  

 udvikle et mere effektivt samarbejde med andre af UNESCOs medlemsstater for  

 at opnå en bedre udnyttelse af deres uddannelsesmæssige, teknologiske og  

 videnskabelige ressourcer.
 2. De kontraherende stater erklærer sig hermed fast  

 besluttet på at arbejde tæt sammen inden for rammerne af deres lovgivning og  

 forfatningsmæssige strukturer og inden for rammerne af eksisterende  

 internationale aftaler med henblik på:
 3. De kontraherende stater er enige om at tage alle  

 mulige skridt på det nationale, bilaterale og multilaterale plan, især gennem  

 bilaterale, subregionale, regionale eller andre aftaler, aftaler mellem  

 universiteter eller andre videregående uddannelsesinstitutioner samt aftaler  

 med de kompetente nationale eller internationale organisationer og andre  

 organer, således at de pågældende kompetente myndigheder gradvis kan nå frem  

 til de mål, der er angivet i denne artikel.
III.
Foranstaltninger til øjeblikkelig iværksættelse Artikel 3 1. Ud over eksisterende statslige forpligtelser er de  

 kontraherende stater enige om at tage alle mulige skridt for at tilskynde de  

 pågældende kompetente myndigheder til, som angivet i artikel 1, stk. 1, at  

 anerkende de i de andre kontraherende stater udstedte  

 studentereksamensbeviser og andre diplomer, der er adgangsgivende til  

 videregående uddannelser, for at gøre det muligt for indehaverne at studere  

 ved videregående uddannelsesinstitutioner i de kontraherende staters  

 landområder.
 2. Uden at være præjudicerende for bestemmelserne i  

 artikel 1, stk. 1, a), kan adgang til en bestemt videregående  

 uddannelsesinstitution imidlertid også være afhængig af antallet af  

 studiepladser samt de sproglige kvalifikationer, der kræves for med udbytte  

 at kunne gennemføre de pågældende studier.
Artikel 4 1. Ud over eksisterende statslige forpligtelser er de  

 kontraherende stater enige om at tage alle mulige skridt for at tilskynde de  

 pågældende kompetente myndigheder til:
 2. De i artikel 3, stk. 2, nævnte bestemmelser gælder  

 også for de tilfælde, der er omfattet af denne artikel.
Artikel 5 Ud over eksisterende statslige forpligtelser er de kontraherende stater  

 enige om at tage alle mulige skridt for at tilskynde de pågældende kompetente  

 myndigheder til at anerkende beviser, diplomer og grader udstedt af de  

 kompetente myndigheder i de andre kontraherende stater med henblik på at  

 udøve en profession som angivet i artikel 1, stk. 1 b).
Artikel 6 Hvis adgangen til uddannelsesinstitutioner inden for en kontraherende  

 stats landområde ikke kontrolleres af den pågældende stat, skal staten sende  

 konventionens tekst til de pågældende institutioner og gøre sit bedste for at  

 opnå sidstnævntes accept af de principper, der er angivet i kapitel II og III  

 i konventionen.
Artikel 7 1. Da anerkendelsen vedrører studier gennemført ved,  

 samt beviser, diplomer og grader erhvervet fra institutioner, der er godkendt  

 af de kompetente myndigheder i den kontraherende stat, hvori sådanne beviser,  

 diplomer og grader er erhvervet, er enhver person, som har fulgt sådanne  

 studier og erhvervet sådanne beviser, diplomer eller grader, uanset  

 nationalitet, politisk status og retlig stilling, berettiget til at komme i  

 betragtning med hensyn til bestemmelserne i artikel 3, 4 og 5.
 2. Enhver statsborger i en kontraherende stat, som i  

 en ikke-kontraherende stat har erhvervet et eller flere beviser og diplomer  

 eller en eller flere grader, der er sammenlignelige med dem, der er angivet i  

 artikel 3, 4 og 5, må udnytte de relevante bestemmelser, hvis vedkommendes  

 beviser, diplomer eller grader er blevet anerkendt i hjemlandet og i det  

 land, hvori vedkommende ønsker at fortsætte sine studier.
IV.
Organer for gennemførelse Artikel 8 De kontraherende stater forpligter sig til at arbejde for opfyldelsen af  

 de i artikel 2 omtalte mål og skal efter bedste evne sikre, at de i artikel  

 3, 4, 5 og 6 omtalte forpligtelser iværksættes gennem:
Artikel 9 1. De kontraherende stater anerkender, at opfyldelsen  

 af de i denne konvention omtalte mål og forpligtelser på nationalt plan vil  

 kræve mange forskellige nationale myndigheders, statslige eller  

 ikke-statslige, tætte samarbejde og koordinerede indsats, navnlig  

 universiteter, godkendelsesorganer og andre uddannelsesinstitutioner.
De er  

 derfor enige om at lade arbejdet med de problemer, der er forbundet med  

 anvendelsen af denne konvention, varetage af behørige nationale organer, som  

 alle de berørte områder vil være tilknyttet, og som vil få beføjelser til at  

 stille forslag om passende løsninger.
De kontraherende stater skal desuden  

 tage alle nødvendige skridt for at sikre, at sådanne nationale organer  

 hurtigst muligt kommer til at fungere effektivt.
 2. De kontraherende stater skal samarbejde med de  

 kompetente myndigheder i en anden kontraherende stat især ved at give dem  

 mulighed for at indsamle alle de oplysninger, de har brug for i deres arbejde  

 i forbindelse med studier, diplomer og grader inden for de videregående  

 uddannelser.
 3. Ethvert nationalt organ skal have rådighed over de  

 nødvendige midler til at indsamle, bearbejde og arkivere alle de oplysninger,  

 som det har brug for i sit arbejde i forbindelse med studier, diplomer og  

 grader inden for de videregående uddannelser, eller til med kort varsel at  

 indhente de i denne forbindelse nødvendige oplysninger fra et særskilt  

 nationalt oplysningskontor.
Artikel 10 1. Hermed nedsættes et regionaludvalg bestående af  

 repræsentanter fra de kontraherende staters regeringer.
Udvalgets sekretariat  

 varetages af UNESCOs generaldirektør.
 2. Ikke-kontraherende stater inden for  

 Europa-regionen, som er blevet opfordret til at deltage i den diplomatiske  

 konference til vedtagelse af denne konvention, skal kunne deltage i  

 regionaludvalgets møder.
3. Regionaludvalgets funktion skal være at fremme  

 anvendelsen af denne konvention.
Det skal modtage og undersøge periodiske  

 rapporter, som de kontraherende stater skal tilsende det vedrørende de  

 fremskridt, de har gjort, og de forhindringer, de har mødt, under  

 konventionens anvendelse, samt de undersøgelser, dets sekretariat har  

 gennemført i forbindelse med denne konvention.
De kontraherende stater  

 forpligter sig til at indsende en rapport til udvalget mindst en gang hvert  

 andet år.
 4. Regionaludvalget skal, når det finder det passende,  

 sende de kontraherende stater forslag af generel eller individuel karakter  

 vedrørende anvendelsen af denne konvention.
Artikel 11 1. Regionaludvalget skal vælge en formand for hver  

 enkelt samling samt vedtage en forretningsorden.
Det skal mødes til en  

 ordinær samling mindst en gang hvert andet år.
Udvalget skal første gang  

 afholde møde tre måneder efter deponeringen af det sjette ratifikations-  

 eller tiltrædelsesinstrument.
2. Regionaludvalgets sekretariat skal udfærdige en  

 dagsorden for udvalgets møder i overensstemmelse med de fra udvalget modtagne  

 instruktioner samt bestemmelserne i forretningsordenen.
Det skal hjælpe de  

 nationale organer med at indhente de oplysninger, der er nødvendige for deres  

 aktiviteter.
V.
Dokumentation Artikel 12 1. De kontraherende stater skal deltage i udvekslingen  

 af oplysninger og dokumentationer vedrørende studier, beviser, diplomer og  

 grader inden for de videregående uddannelser.
 2. De skal bestræbe sig på at fremme udviklingen af  

 metoder og systemer til brug ved indsamling, bearbejdning, klassificering og  

 udbredelse af alle nødvendige oplysninger vedrørende anerkendelsen af  

 studier, beviser, diplomer og grader inden for de videregående uddannelser  

 under hensyntagen til eksisterende metoder og systemer samt de oplysninger,  

 der er indsamlet af nationale, regionale, subregionale og internationale  

 organer, især UNESCO.
VI.
Samarbejde med internationale organisationer Artikel 13 For at sikre, at denne konvention finder størst mulig anvendelse, skal  

 regionaludvalget træffe alle nødvendige foranstaltninger for at delagtiggøre  

 de kompetente internationale statslige og ikke-statslige organisationer i  

 sine bestræbelser.
Dette gælder især de mellemstatslige institutioner og  

 organer, der er ansvarlige for anvendelsen af subregionale konventioner eller  

 aftaler vedrørende anerkendelsen af diplomer og grader i de stater, der  

 tilhører Europa-regionen.
VII.
Videregående uddannelsesinstitutioner underlagt en kontraherende  

 stats myndighed, men placeret uden for dens landområde Artikel 14 Bestemmelserne i denne konvention gælder for studier gennemført ved samt  

 beviser, diplomer og grader erhvervet fra enhver videregående  

 uddannelsesinstitution underlagt en kontraherende stats myndighed, også i de  

 tilfælde hvor en sådan institution er placeret uden for den pågældende stats  

 område, forudsat at de kompetente myndigheder i den kontraherende stat, hvor  

 institutionen er beliggende, ikke har indvendinger.
VIII.
Ratifikation, tiltrædelse og ikrafttræden Artikel 15 Denne konvention står åben for undertegnelse og ratifikation både for de  

 stater i Europa-regionen, der er blevet inviteret til at deltage i den  

 diplomatiske konference til vedtagelse af denne konvention, og for  

 Pavestolen.
Artikel 16 1. Det kan godkendes, at andre stater, som er  

 medlemmer af De forenede Nationer, en af særorganisationerne eller Det  

 Internationale Atomenergi Agentur, eller som er deltagere i statutten for Den  

 Internationale Domstol, tiltræder denne konvention.
 2. Enhver anmodning herom stiles til UNESCOs  

 generaldirektør, der videregiver den til de kontraherende stater mindst 3  

 måneder før det i stk. 3 omtalte ad hoc udvalg afholder møde.
3. De kontraherende stater mødes i et ad hoc udvalg  

 bestående af en repræsentant fra hver enkelt kontraherende stat, som har  

 udtrykkeligt mandat fra sin regering til at behandle en sådan anmodning.
I  

 sådanne tilfælde kræves, at 2/3 flertal blandt de kontraherende stater står  

 bag udvalgets beslutning.
 4. Denne procedure gælder først, når konventionen er  

 blevet ratificeret af mindst 20 af de stater, der er omtalt i artikel 15.
Artikel 17 Ratifikation eller tiltrædelse af denne konvention sker ved deponering af  

 et ratifikations- eller tiltrædelsesinstrument hos UNESCOs generaldirektør.
Artikel 18 Denne konvention træder i kraft 1 måned efter deponering af det femte  

 ratifikationsinstrument, men kun for de stater, der har deponeret deres  

 ratifikationsinstrumenter.
Konventionen træder i kraft for enhver af de andre  

 stater 1 måned efter, at vedkommende stat har deponeret sit ratifikations-  

 eller tiltrædelsesinstrument.
Artikel 19 1. De kontraherende stater har ret til at opsige denne  

 konvention.
 2. Opsigelsen skal ske i form af en skriftlig  

 erklæring, der deponeres hos UNESCOs generaldirektør.
3. Opsigelsen træder i kraft 12 måneder efter  

 modtagelsen af opsigelsesinstrumentet.
Personer, der har udnyttet  

 bestemmelserne i denne konvention, og som måtte være i gang med studier inden  

 for den opsigende stats landområde, vil dog kunne færdiggøre de påbegyndte  

 studier.
Artikel 20 UNESCOs generaldirektør skal informere de kontraherende stater og de i  

 artikel 15 og 16 andre nævnte stater samt De forenede Nationer om  

 deponeringen af alle de i artikel 17 nævnte ratifikations- og  

 tiltrædelsesinstrumenter samt om de af artikel 19 omfattede opsigelser.
Artikel 21 I medfør af artikel 102 i De forenede Nationers pagt skal denne konvention  

 efter anmodning fra UNESCOs generaldirektør registreres af De forenede  

 Nationers sekretariat.
TIL BEKRÆFTELSE HERAF har de nedenstående repræsentanter, som har behørig fuldmagt dertil,  

 undertegnet denne konvention.
Udfærdiget i Paris den 21. december 1979 på engelsk, fransk, russisk og  

 spansk, således at de fire tekster har samme gyldighed, i et enkelt  

 eksemplar, som skal deponeres i UNESCOs arkiv.
Bekræftede genparter skal  

 sendes til de stater, der er omtalt i artikel 15 og 16 og til De forenede  

 Nationer.
 Danmarks ratifikationsinstrument deponeredes den 9. december 1982 hos  

 UNESCOs generaldirektør, og i henhold til konventionens artikel 18 trådte  

 denne for Danmarks vedkommende i kraft den 9. januar 1983.
 Konventionen er foruden af Danmark blevet ratificeret eller tiltrådt af  

 Bulgarien, Finland, Den hviderussiske socialistiske Sovjetrepublik, Israel,  

 Italien, Jugoslavien, Malta, Nederlandene, Polen, San Marino, Sovjetunionen,  

 Spanien, Den tyske demokratiske Republik, Den ukrainske socialistiske  

 Sovjetrepublik, Ungarn og Vatikanstaten.
