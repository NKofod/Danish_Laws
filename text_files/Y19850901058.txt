Det kan ikke kræves, at mindretallets (efterfølgende) begrundelse  

 indskrænkes til de argumenter mindretallet har fremført under debatten i  

 kommunalbstyrelsen.
Det må endvidere overlades til mindretallet selv at  

 afgøre, hvilke argumenter, man finder relevante.
Derimod må det kræves, at der ikke i begrundelsen indeholdes  

 oplysninger, som er i strid med fakta.
Hvis borgmesteren ved modtagelsen af  

 begrundelsen mener at kunne konstatere sådanne forkerte oplysninger, må  

 mindretallet gøres opmærksomt herpå og anmodes om at rette fejlen.
Såfremt  

 mindretallet nægter at der er forkerte oplysninger eller nægter at rette  

 disse, må borgmesteren være berettiget og forpligtet til ved sagens  

 fremsendelse at gøre opmærksom på forholdet.
 I skrivelse af 19. februar 1984 klagede De til indenrigsministeriet over  

 Frederiksberg kommunes behandling af et svar ti miljøministeriet i en sag om  

 nedrivningstilladelse til bagbygningen Vodroffsvej 4 og villaen 6c.
De gjorde gældende, at kommunens svar til miljøministeriet ikke er i  

 overensstemmelse med kommunalbestyrelsens oprindelige beslutning.
Endvidere  

 finder De, at den tid, der er gået fra kommunalbestyrelsens vedtagelse til  

 svarets modtagelse i miljøministeriet, er alt for lang.
 I skrivelse af 7. marts 1984 fremsendte De en redegørelse fra  

 beboerforeningen Vodroffsvej 2c med anmodning om, at denne blev betragtet som  

 bilag til Deres klage af 19. februar 1984.
 Frederiksberg kommunalbestyrelse har i anledning af Deres klage afgivet  

 den i fotokopi vedlagte udtalelse.
 Efter de for indenrigsministeriet foreliggende oplysninger er sagens  

 kendsgerninger følgende:
Beboerforeningen Vodroffsvej 2c klagede til planstyrelsen over, at  

 Frederiksberg kommune har meddelt 2 nedrivningstilladelser, som foreningen  

 mener strider mod kommuneplanlovens principper.
Denne klageskrivelse sendte  

 miljøministeriet til udtalelse i Frederiksberg kommunalbestyrelse.
 Flertallet i Frederiksberg kommunes bygnings- og byplanudvalg vedtog den  

 21. november 1983 en indstilling fra teknisk direktorat om, at planstyrelsens  

 høring skulle besvares i overensstemmelse med et samtidigt forelagt forslag.
 På kommunalbestyrelsens møde den 28. november 1983 vedtog et flertal i  

 kommunalbestyrelsen flertalsindstillinegn fra bygnings- og byplanudvalget.  

 Ved besvarelsen skulle en mindretalsudtalelse fra VS medsendes til  

 miljøministeriet.
I Frederiksberg kommunes svar af 11. januar 1984 til miljøministeriet  

 refereres først kommunalbestyrelsens vedtagelse af 28. november 1983.  

 Derefter meddeles, at man vedlægger mindretalsudtalelsen fra VS.
Endelig  

 knyttes der i skrivelsen nogle korrigerende bemærkninger til  

 mindretalsudtalelsen.
Frederiksberg kommunalbestyrelse har i sin skrivelse af 27. april 1984 til  

 indenrigsministeriet med hensyn til Deres første klagepunkt henholdt sig til  

 det, der er anført herom i et responsum af 2. februar 1984 fra juridisk  

 direktorat.
Kommunalbestyrelsen har i øvrigt oplyst, at magistraten på sit  

 møde den 6. februar 1984 vedtog at tage responsummet til efterretning, idet  

 borgmesteren gav tilsagn om, at der i fremtidige tilfælde af lignende  

 karakter markeres en klar adskillelse mellem mindretalsudtalelserne og  

 eventuelle kommentarer hertil, som ikke er indeholdt i kommunalbestyrelsens  

 vedtagelse, og at der i såfald gives kopi af ekspeditionsskrivelsen til  

 vedkommende mindretal.
I det pågældende responsum gøres det gældende, at mindretallets  

 begrundelse normalt skal medsendes ukommenteret.
Afvigelse herfra må  

 imidlertid kunne forekomme, når der i begrundelsen indgår urigtige eller  

 vildledende påstande om faktiske forhold eller f.eks. urigtig brug af en  

 intern indstilling.
I sådanne tilfælde må det ligge inden for en borgmesters  

 kompetence at knytte nogle berigtigende bemærkninger hertil.
 I den foreliggende sag har man fundet, at mindretallets begrundelse  

 handlede om noget andet end det, der var behandlet i den indstilling af 11.  

 november 1983 teknisk fra direktorat, der blev tiltrådt af  

 kommunalbestyrelsen.
 Alternativet havde ifølge responsummet været påny at sætte sagen på  

 dagsordenen til debat om mindretalsudtalelsen, eventuelt via flere udvalg,  

 hvilket havde været upraktisk og yderligere forsinkende.
Med hensyn til den lange ekspeditionstid har kommunalbestyrelsen i sin  

 skrivelse af 27. april 1984 udtalt, at den skyldtes, at de nye spørgsmål, som  

 i mindretalsudtalelsen var draget ind i sagen vedrørende andre bygninger end  

 de nedrevne, ikke var kendt i teknisk direktorat, men var behandlet i  

 juridisk direktorat.
Juridisk direktorat undersøgte derfor disse sager og  

 bistod teknisk direktorat med udformningen af den korrigerende tilføjelse til  

 ekspeditionsskrivelsen.
Hermed gik en vis tid, også fordi julen kom imellem,  

 og juridisk direktorat i den periode var belastet af forberedelserne til  

 folketingsvalget.
I øvrigt er forretningsgangen i Frederiksberg kommune den,  

 at økonomidirektoratet, som administrativt forestår førelsen af  

 kommunalbestyrelsens beslutningsprotokol, meddeler vedkommende fagdirektorat  

 (i dette tilfælde teknisk direktorat) kommunalbestyrelsens beslutning, som  

 denne er tilført protokollen, og først derefter affattes udkastet til  

 ekspeditionsskrivelsen.
 I denne anledning skal indenrigsministeriet udtale følgende:
Hensigten med bestemmelsen i § 13, sidste punktum i lov om kommunernes  

 styrelse, er at ligestille mindretallet med komunalbestyrelsens flertal med  

 hensyn til muligheden for at begrunde sin mening om den sag, der fremsendes  

 til en anden myndighed.
Kommunalbestyrelsens flertal vi i selve skrivelsen,  

 hvormed sagen fremsendes til anden myndighed, kunne argumentere for sin  

 stillingtagen, hvorimod mindretallet ikke har krav på at dets begrundelse  

 fremgår af kommunalbestyrelsens skrivelse.
Det kan efter indenrigsministeriets opfattelse ikke kræves, at  

 mindretallets (efterfølgende) begrundelse indskrænkes til de argumenter  

 mindretallet har fremført under debatten i kommunalbestyrelsen.
Det må  

 endvidere overlades til mindretallet selv at afgøre, hvilke argumenter man  

 finder relevante. derimod må det kræves, at begrundelsen ikke indeholder  

 oplysninger, som er i strid med fakta.
Hvis borgmesteren ved modtagelsen af  

 begrundelsen mener at kunne konstatere sådanne forkerte oplysninger, må  

 mindretallet gøres opmærksom herpå og anmodes om at rette fejlene.
Såfremt  

 mindretallet bestrider, at der er forkerte oplysninger eller nægter at rette  

 disse, må borgmesteren være berettiget og forpligtet til ved sagens  

 fremsendelse at gøre opmærksom på forholdet.
 Borgmesteren vil ikke i andre situationer være berettiget til at fremsætte  

 kommentarer til mindretalsbegrundelsen.
 I den foreliggende sag har mindretallet efter indenrigsministeriets  

 opfattelse forsøgt at sandsynliggøre, at nedrivningen af 2 ejendomme var led  

 i successive nedrivninger.
 Med hensyn til de punkter i mindretalsudtalelsen, som er blevet  

 kommenteret ved sagens fremsendelse til miljøministeriet bemærkes følgende:
 1. Det er af det for indenrigsministeriet forelagte materiale ikke muligt  

 at se, hvad der har været kommunalbestyrelsens begrundelse for at give  

 nedrivningstilladelse til matr.nr. 4b.
 2. Oplysningerne i mindretalsudtalelsen om, at der ved fraflytninger ikke  

 vil ske genudleje af lejlighederne i ejendommen Vodroffsvej 2c er efter  

 kommunens kommentar rigtig. Årsagen til dette udlejestop er i  

 mindretalsudtalelsen kun fremsat som en hypotese.
 Med hensyn til Deres andet klagepunkt om ekspeditionstiden for kommunens  

 svar til miljøministeriet, bemærkes, at indenrigsministeriets tilsyn med  

 Frederiksberg kommune er et tilsyn med, om kommunen overholder lovgivningen.  

 Herunder hører langsom sagsbehandling i almindelighed ikke.
 Ministeriet har derfor ingen kommentarer til den pågældende sags  

 behandlingstid i Frederiksberg kommune.
 Indenrigsministeriet skal i øvrigt beklage ministeriets sene besvarelse af  

 Deres klage.
 P.M.V.
 E.B.
