 I medfør af § 60 og § 66 i lov om naturfredning, jfr. lovbekendtgørelse  

 nr. 435 af 1. september 1978, samt i fortsættelse af tidligere  

 bekendtgørelser, senest miljøministeriets bekendtgørelse nr. 145 af 29. marts  

 1977 om det videnskabelige reservat Hesselø, fastsættes:
 § 1.  Bekendtgørelsen omfatter den del af  

 søterritoriet samt de rev, som ligger inden for en afstand af 3 sømil fra  

 Hesselø.
 § 2.  Inden for det fredede område er enhver  

 nedlægning, indfangning eller forjagelse af vildtlevende pattedyr og fugle  

 samt indsamling af fugleæg forbudt hele året.
 § 3.  På alle rev er al færdsel forbudt i tiden 15/ 4  

 - 30/ 9.
 § 4.  Naturfredningsrådet kan dispensere fra de i §§ 2  

 og 3 nævnte bestemmelser.
 § 5.  Overtrædelse af §§ 2 og 3 straffes med bøde.
 § 6.  Bekendtgørelsen træder i kraft dagen efter  

 bekendtgørelsen i Lovtidende.
