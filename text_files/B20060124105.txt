 Bekendtgørelse om godkendelse af Oplysningsforbundenes  

 Fællesråds regler for fordeling af midler til de landsdækkende  

 oplysningsforbund m.fl.
 I medfør af §  

 6 C,  

 stk. 3, i lov om visse spil, lotterier og væddemål, jf. lovbekendtgørelse nr.  

 464  

 af 18. maj 2006, fastsættes:
 § 1.  

  

 Reglerne, som undervisningsministeren har godkendt den 8. oktober 2003, og  

 som  

 er rettet i november 2006 som en konsekvens af kommunalreformen, fremgår af  

 Bilag 1 til denne bekendtgørelse.
 § 2.  

  

 Bekendtgørelsen træder i kraft den 1. januar 2007 og gælder for fordeling af  

 midler, der træffes afgørelse om efter denne dag.
 Stk. 2.  

  

 Bekendtgørelse  

 nr. 835 af 8. oktober 2003 om godkendelse af Oplysningsforbundenes Fællesråds  

 regler for fordeling af midler til de landsdækkende oplysningsforbund m.fl.  

 ophæves.
Undervisningsministeriet, den 5. december  

 2006 P.M.Ve.b.Hanne BuchKontorchef /Johanne Bjerre Bilag 1 Regler  

 for Oplysningsforbundenes Fællesråds fordeling af midler til de landsdækkende  

 oplysningsforbund  

 m.fl., jf. §  

 6 C,  

 stk. 3, i lov om visse spil, lotterier og væddemål (tips- og lottoloven), jf.  

 lovbekendtgørelse nr. 464 af 18. maj 2006.
Kapitel 1 Landsdækkende oplysningsforbund § 1.  

  

 Af  

 overskuddet i Dansk Tipstjeneste A/S som fastsat og reguleret i henhold til  

 lovens §  

 6 A, stk.  

 1-5, fordeles i 2006 12,67 pct. til Undervisningsministeriet.
Af  

 Undervisningsministeriets pulje fordeles 24,08 pct. til de landsdækkende  

 oplysningsforbund m.fl.
 Stk. 2.  

  

 Tipsregnskabsåret og regnskabsåret for Oplysningsforbundenes Fællesråd er  

 kalenderåret.
Stk. 3.  

  

 På baggrund af  

 det forventede overskud i Dansk Tipstjeneste A/S udbetaler selskabet a  

 contotilskud  

 hver den 30. juni og 31. december til Finansstyrelsen.
Endeligt overskud  

 gøres  

 op i marts måned efter regnskabsårets afslutning.
 Stk. 4.  

  

 Puljen til  

 landsdækkende oplysningsforbund m.fl. fordeles af Oplysningsforbundenes  

 Fællesråd  

 efter regler godkendt af Undervisningsministeriet, jf. lovens § 6 C,  

 stk. 3.
Kapitel 2 Dansk Folkeoplysnings Samråd § 2.  

  

 Af  

 den samlede acontoudbetaling til landsdækkende oplysningsforbund m.fl.  

 fordeles  

 i 2007 3.799.944 kr. til Dansk Folkeoplysnings Samråd specielt med henblik på  

 de medlemsorganisationer, der står uden for Oplysningsforbundenes Fællesråd.  

 Beløbet reguleres herefter årligt svarende til den procent, hvormed  

 reguleringstallet efter personskattelovens § 20 er ændret i forhold til  

 reguleringstallet for 2003. Procenten beregnes med én decimal.
Kapitel 3 Tilskudsberettigede landsdækkende oplysningsforbund § 3.  

  

 Ved  

 et tilskudsberettiget landsdækkende oplysningsforbund forstås et  

 oplysningsforbund, som både i kalenderstøtteåret (det kalenderår, hvor  

 støtten  

 udbetales), kalenderansøgningsåret (det kalenderår, hvor ansøgning indgives  

 til  

 Oplysningsforbundenes Fællesråd) og kalenderåret før kalenderansøgningsåret  

 arrangerer og har arrangeret undervisning, studiekredse og  

 foredragsvirksomhed  

 omfattet af § 6, stk. 1, nr. 1, i lov om støtte til folkeoplysende  

 voksenundervisning m.v. (folkeoplysningsloven), i mindst 40 kommuner fordelt  

 i de  

 5 regioner med en samlet undervisningsvirksomhed på mindst 50.000  

 undervisningstimer årligt, jf. kapitel 4 i folkeoplysningsloven.
Stk. 2.  

  

 For  

 kalenderstøtteåret 2007 skal der i kalenderansøgningsåret (2006) og i  

 kalenderåret forud for kalenderansøgningsåret (2005) have været aktivitet i  

 10  

 amtsrådskredse.
For 2005 og 2006 sidestilles Frederiksberg og Københavns  

 Kommuner med amtsrådskredse.
Stk. 3.  

  

 For  

 kalenderstøtteåret 2008 skal der i kalenderåret forud for  

 kalenderansøgningsåret (2006) have været aktivitet i 10 amtsrådskredse.
For  

 2006 sidestilles Frederiksberg og Københavns Kommuner med amtsrådskredse.
 Stk. 4.  

  

 Der skal til  

 Oplysningsforbundenes Fællesråd inden udgangen af 2. kvartal i det  

 efterfølgende  

 år indsendes en af revisor, jf. § 7, stk. 1, attesteret erklæring om, at  

 ovennævnte betingelser har været opfyldt i det pågældende kalenderstøtteår.
Stk. 5.  

  

 Såfremt et tilskudsmodtagende  

 oplysningsforbund ikke længere opfylder kravene i stk. 1, standses  

 udbetalingen til det pågældende oplysningsforbund øjeblikkeligt.
Udbetalte  

 tilskud efter det kalenderstøtteår, hvor betingelserne ikke længere er  

 opfyldt,  

 tilbagebetales til Oplysningsforbundenes Fællesråd, der herefter foretager en  

 ny fordeling til de støtteberettigede oplysningsforbund, jf. § 5.
 § 4.  

  

 Ansøgning om andel i tips- og lottomidlerne indsendes til  

 Oplysningsforbundenes  

 Fællesråd senest den 15. oktober i kalenderansøgningsåret for det  

 efterfølgende  

 kalenderstøtteår.
 Stk. 2.  

  

 Det skal af  

 ansøgningen fremgå, at organisationen i kalenderåret før  

 kalenderansøgningsåret  

 opfylder kravene i § 3 for at være et tilskudsberettiget landsdækkende  

 oplysningsforbund.
 Stk. 3.  

  

 Ansøgningen skal  

 endvidere for kalenderåret før kalenderansøgningsåret indeholde oplysninger  

 om:
 1)  

 	  

 Antallet af  

 foreninger på landsplan og antallet af kommuner, hvori der er  

 støttemodtagende  

 foreninger omfattet af folkeoplysningslovens § 6, stk. 1, nr. 1.
 2)  

 	  

 Antal  

 undervisningstimer med tilskud i henhold til kapitel 4 i folkeoplysningsloven  

 om tilskud til den folkeoplysende voksenundervisning.
 3)  

 	  

 Antal  

 undervisningstimer med offentlige tilskud, som ikke er omfattet af nr.  

 2, f.eks. undervisningstimer efter lov om  

 undervisning i dansk som andetsprog for voksne udlændinge m.fl. og  

 sprogcentre,  

 lov om specialundervisning for voksne, lov om produktionsskoler.
 Stk. 4.  

  

 Der kan kun  

 medregnes undervisningstimer i henhold til stk. 3, nr. 2 og 3, såfremt  

 der  

 er betalt kontingent af undervisningstimerne til det pågældende landsdækkende  

 oplysningsforbunds landsorganisation.
 Stk. 5.  

  

 Tilskudsmodtagernes oplysninger attesteres af ansøgerens revisor, jf. § 7,  

 stk. 1.
 § 5.  

  

 Fordelingen af midlerne til de tilskudsberettigede landsdækkende  

 oplysningsforbund, jf. § 3, stk. 1, tager udgangspunkt i følgende  

 fordelingskriterier for kalenderåret før kalenderansøgningsåret:
 1)  

 	  

 Hvert landsdækkende  

 oplysningsforbund tildeles 1.000.000, - kr. i grundtilskud pr. år, jf. dog  

 stk.  

 4.
 2)  

 	  

 Hvert landsdækkende  

 oplysningsforbund tildeles 12.500, - kr. pr. år pr. kommune, hvori  

 oplysningsforbundets  

 foreninger har gennemført undervisning m.v. omfattet af folkeoplysningslovens  

 §  

 6, stk. 1, nr. 1. Dette gælder dog først for kalenderåret før  

 kalenderansøgningsåret.
 3)  

 	  

 Hvis et landsdækkende  

 oplysningsforbund har flere end én forening i en kommune, der har gennemført  

 undervisning omfattet af folkeoplysningslovens § 6, stk. 1, nr. 1, tildeles  

 det  

 landsdækkende oplysningsforbund 1.000,- kr. pr. år for hver af sådanne  

 efterfølgende foreninger.
 4)  

 	  

 Restbevillingen  

 anvendes til fordeling på grundlag af gennemførte undervisningstimer i  

 henhold  

 til § 4, stk. 3, nr. 2 og 3, således at en undervisningstime med støtte  

 i  

 henhold til folkeoplysningsloven, jf. § 4, stk. 3, nr. 2, tæller med  

 faktor 13, og en undervisningstime, jf. § 4, stk. 3, nr. 3, tæller med  

 faktor 6.
Stk. 2.  

  

 Oplysningsforbundenes Fællesråd beregner en procentvis fordeling med 2  

 decimaler for de enkelte tilskudsberettigede landsdækkende oplysningsforbunds  

 forventede andel af tipsmidlerne i kalenderstøtteåret.
Beregningen sker  

 senest  

 den 1. november i kalenderansøgningsåret på grundlag af:
 1)  

 	  

 Ansøgerens  

 oplysninger, jf. § 4.
 2)  

 	  

 Fordelingskriterierne,  

 jf. § 5.
 3)  

 	  

 Det forventede  

 overskud i Dansk Tipstjeneste A/S, jf.  

 §  

 1.
Stk. 3.  

  

 Den således  

 beregnede procentvise fordeling er den endelige fordelingsnøgle.
Således kan  

 ændringer i forudsætningerne vedrørende overskuddets størrelse og  

 tilskudskriterier ikke medføre efterregulering af de enkelte  

 tilskudsberettigede  

 landsdækkende oplysningsforbunds procentandel.
Fordelingsnøglen træder i  

 kraft  

 den 1. januar i kalenderstøtteåret.
Stk. 4. Hvis to eller flere tilskudsberettigede landsdækkende  

 oplysningsforbund, der hver især i minimum 3 år har oppebåret grundtilskud i  

 henhold til § 5, stk. 1, nr. 1, sammenlægges, således at de  

 tilskudsberettigede  

 aktiviteter videreføres under ét eksisterende eller ét til formålet nystiftet  

 landsdækkende oplysningsforbund, er det efter sammenlægningen fortsættende  

 oplysningsforbund berettiget til et grundtilskud svarende til det, de  

 sammenlagte oplysningsforbund hidtil oppebar.
Det således beregnede  

 grundtilskud oppebæres i en periode på 3 år fra og med det kalenderår, hvori  

 sammenlægningen fandt sted, således at grundtilskuddet i det 4. år efter  

 sammenlægningsåret fastsættes efter § 5, stk. 1, nr. 1.
Stk. 5.  

  

 I tilfælde af  

 sammenlægning af to eller flere tilskudsberettigede landsdækkende  

 oplysningsforbund,  

 som nævnt i stk. 4, træffes afgørelse om tilskudsberettigelse fra tidspunktet  

 for sammenlægningen i overensstemmelse med kriterierne i § 3, stk. 1, dog som  

 opgjort på baggrund af de sammenlagte oplysningsforbunds kumulerede  

 aktiviteter  

 i indtil 2 kalenderår forud for sammenlægningen.
Det efter sammenlægningen  

 fortsættende landsdækkende oplysningsforbund indtræder i samtlige de  

 rettigheder og forpligtelser i henhold  

 til disse regler, der påhviler henholdsvis tilkommer oplysningsforbund  

 omfattet  

 af sammenlægningen, herunder enhver rettighed og forpligtelse i relation til  

 de  

 af sådanne oplysningsforbund forud for sammenlægningen indsendte ansøgninger  

 om  

 tilskud samt i relation til fremtidige udbetalinger på grundlag heraf m.v.
Kapitel 4 Udbetaling af tips- og lottomidlerne § 6.  

  

 Undervisningsministeriet anviser inden den 10. i hver måned acontobeløb til  

 de  

 landsdækkende oplysningsforbund m.fl. til Oplysningsforbundenes Fællesråd,  

 der  

 herefter fordeler tilskuddet til de enkelte oplysningsforbund og Dansk  

 Folkeoplysnings Samråd.
 Stk. 2.  

  

 Det månedlige  

 acontobeløb til Dansk Folkeoplysnings Samråd beregnes som 1/12 af beløbet,  

 jf.  

 § 2. Det resterende acontobeløb  


  

 fordeles blandt de landsdækkende  

 oplysningsforbund efter fordelingsprocenterne, jf. § 5.
Stk. 3.  

  

 Endeligt tilskud  

 meldes ud i marts/april måned efter regnskabsårets afslutning.
Er det  

 endelige  

 beløb, jf. § 1 stk. 1, højere eller lavere end det udbetalte  

 acontobeløb,  

 reguleres  

 beløbet i førstkommende  

 acontoudbetaling.
Kapitel 5 Regnskabs- og revisionsregler § 7.  

  

 Tilskudsmodtagerne (Dansk Folkeoplysnings Samråd samt de landsdækkende  

 oplysningsforbund) aflægger et af registreret eller statsautoriseret revisor  

 revideret regnskab til Undervisningsministeriet, jf. bekendtgørelse om  

 regnskabsaflæggelse for og revision af tilskud m.v. til landsdækkende  

 oplysningsforbund m.fl., der får tilskud i henhold til lov om visse spil,  

 lotterier og væddemål.
 Stk. 2.  

  

 Tilskudsmodtagerne indsender desuden hver især en kortfattet beretning over  

 anvendelsen af tips- og lottomidlerne, herunder oplysning om  

 undervisningstimer  

 og aktiviteternes geografiske fordeling, til Undervisningsministeriet.
Kapitel 6 Revision § 8.  

  

 Disse fordelingsregler kan tages op til revision, hvis Oplysningsforbundenes  

 Fællesråd eller Undervisningsministeriet fremsætter ønske herom. Ønske om  

 revision skal fremsættes senest den 1. juli med henblik på ansøgning om og  

 udbetaling af tipsmidler fra det efterfølgende kalenderstøtteår.
 Stk. 2.  

  

 Fordelingskriterierne i § 5, stk. 1, nr.  

 1-4, kan tages op til revision inden den 1. november i kalenderansøgningsåret  

 med henblik på udbetaling af tipsmidler i det efterfølgende kalenderstøtteår,  

 såfremt der er enighed om det i Oplysningsforbundenes Fællesråd.
