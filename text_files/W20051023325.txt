Tvangsbehandling iværksat på 3.dagen  patienten væsentlig forpint Sundhedsvæsenets Patientklagenævn tiltrådte afgørelsen  

 fra det lokale nævn, idet nævnet fandt, at der var grundlag for  

 tvangsbehandling, og at behandlingen opfyldte kravet om mindst indgribende  

 foranstaltning.
Nævnet lagde herved vægt på, at patienten gennem 3 dage blev  

 forsøgt motiveret for frivillig behandling.
Trods den korte motivationstid  

 fandt nævnet ud fra en konkret vurdering, at patienten blev tilstrækkeligt  

 motiveret til frivillig behandling, før end beslutningen om tvangsbehandling  

 blev truffet.
Nævnet lagde herved vægt på, at patienten var væsentlig forpint  

 af sin tilstand, idet det fremgik af journalen, at hun ikke havde været i bad  

 under indlæggelsen, at hun intet havde spist eller drukket igennem et døgns  

 tid, samt at hun ikke havde sovet, men i stedet havde stået op hele natten  

 hæmmet af sine tanker.
Ved en lægesamtale virkede hun angst og forpint, og  

 hun  

 var i en svær psykotisk tilstand, hvor hun ikke var i stand til at tage vare  

 på  

 sig selv.
Endelig lagde nævnet lagt vægt på, at det ikke tidligere havde  

 været  

 muligt at fastholde patienten i antipsykotisk behandling, efter at hun var  

 blevet udskrevet, hvorved hendes tilstand atter var blevet forværret.
