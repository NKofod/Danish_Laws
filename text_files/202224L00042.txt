Betænkning afgivet af Udvalget vedrørende forslag til lov om ændring af lov om fremme af effektiv energianvendelse og drivhusgasreduktion og forslag til lov om ændring af lov om gasforsyning, lov om Energinet og lov om elforsyning den 21. december 2022 Betænkning over Forslag til lov om ændring af lov om gasforsyning, lov om Energinet og lov om elforsyning (Regulering af brint, omorganisering af Energinet, CO2-lagring m.v.) [af klima-, energi- og forsyningsministeren (Lars Aagaard)]:
1. Dispensation fra Folketingets forretningsorden Et flertal i udvalget (udvalget med undtagelse af ALT) indstiller, at der dispenseres fra bestemmelsen i Folketingets forretningsordens § 8 a, stk. 2, om, at der skal gå 2 dage fra offentliggørelsen af betænkningen, til lovforslaget kommer til 2. behandling, fra bestemmelsen i § 13, stk. 1, således at 3. behandling kan finde sted tidligere end 2 dage efter 2. behandling, og fra bestemmelsen i § 13, stk. 1, om, at der skal gå 30 dage fra lovforslagets fremsættelse, til det kan vedtages ved 3. behandling.
2. Ændringsforslag Klima-, energi- og forsyningsministeren har stillet 13 ændringsforslag til lovforslaget.
3. Indstillinger Udvalget indstiller lovforslaget til vedtagelse med de stillede ændringsforslag.
 Siumut, Inuit Ataqatigiit, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
4. Politiske bemærkninger Enhedslisten Enhedslistens medlemmer af udvalget tilslutter sig lovforslaget.
Enhedslisten har i spørgsmål 7 spurgt til, om der et lovforslag på vej, der vedrører direkte linjer mellem VE-anlæg og brintanlæg, borgerenergifælleskaber, geografisk differentierede forbrugstariffer og lokal kollektiv tarifering m.v.
I svaret på spørgsmål 7 fremgår historikken om flere høringer af et sådan lovforslag i 2022, og at der udestår afklaring om fremsættelse af lovforslaget.
Enhedslisten finder det vigtigt, at det afklares, hvilke rammevilkår der gælder for direkte linjer mellem et VE-anlæg og et brintanlæg og vilkår for borgerenergifællesskaber.
Enhedslisten forventer, at partierne bag henholdsvis aftalen om udvikling og fremme af brint og grønne brændstoffer (power-to-x-strategi) og klimaaftalen for energi og industri hurtigt bliver indkaldt for at drøfte, hvilke overvejelser der foregår i Klima-, Energi- og Forsyningsministeriet.
5. Ændringsforslag med bemærkninger Ændringsforslag Til § 1 Af klima-, energi- og forsyningsministeren, tiltrådt af udvalget:
1) I den under nr. 3 foreslåede ændring af § 2, stk. 1, ændres »dog stk. 2,« til: »dog stk.« [Lovteknisk ændring] 2) Efter nr. 3 indsættes som nyt nummer:
»01. I § 2, stk. 1, ændres »§ 6, nr. 24« til: »§ 6, nr. 26«.« [Lovteknisk ændring] 3) I nr. 7 ændres »3. pkt.« til: »2. pkt.« [Lovteknisk ændring] 4) Nr. 10-15 udgår, og i stedet indsættes:
 »02. I § 6 indsættes efter nr. 2 som nyt nummer:
»3) Brint af behørig kvalitet: Brint af behørig kvalitet, som injiceres og transporteres teknisk og sikkert i et system eller i klynger.« Nr. 3-13 bliver herefter nr. 4-14.
 03. I § 6 indsættes efter nr. 13, der bliver nr. 14, som nyt nummer:
»15) Klynger: Transmissionssystemer, distributionssystemer, LNG-faciliteter eller lagerfaciliteter omfattet af denne lov, men som ikke er en sammenkoblet del af et system.
Derudover systemer koblet sammen i ikke væsentlig grad.« Nr. 14-26 bliver herefter nr. 16-28.
 04. I § 6, nr. 25, der bliver nr. 27, udgår »for et transmissionsselskab«.
 05. I § 6 indsættes efter nr. 26, der bliver nr. 28, som nyt nummer:
»29) Systemoperatør: Enhver fysisk eller juridisk person, der varetager dele af et transmissionsselskabs opgaver.« Nr. 27-29 bliver herefter nr. 30-32.
 06. I § 6 indsættes efter nr. 29, der bliver nr. 32, som nyt nummer:
»33) Transmissionssystemejer: Enhver fysisk eller juridisk person, der ejer et transmissionssystem.« Nr. 30 bliver herefter nr. 34.
 07. § 6 affattes således:
 »§ 6. I denne lov forstås ved følgende:
1) Biogas: Gasformige brændsler produceret af biomasse.
Ved biogas i §§ 35 g og 35 h forstås dog gas, der dannes ved biologisk nedbrydning af biologisk materiale under iltfrie forhold.
 2) Biomasse: Den bionedbrydelige del af produkter, affald og restprodukter af biologisk oprindelse fra landbrug, herunder vegetabilske og animalske stoffer, fra skovbrug og tilknyttede erhvervsgrene, fra fiskeri, fra akvakultur og fra den bionedbrydelige del af affald, herunder industriaffald og kommunalt affald af biologisk oprindelse.
 3) Brint af behørig kvalitet: Brint af behørig kvalitet, som injiceres og transporteres teknisk og sikkert i et system eller i klynger.
 4) Direkte ledning: En gasrørledning, der supplerer det sammenkoblede system.
 5) Distribution: Transport af gas med behørig gaskvalitet i distributionssystemer med lavt tryk.
 6) Distributionsselskab: Enhver fysisk eller juridisk person, der varetager distribution og er ansvarlig for driften og vedligeholdelsen og om nødvendigt etablering og ændring af selskabets infrastruktur for at sikre, at distributionssystemet på lang sigt kan tilfredsstille en rimelig efterspørgsel efter distribution af gas.
 7) Distributionssystem: Lavtryksledninger med tilhørende nødvendige anlæg til transport af gas med behørig gaskvalitet, men ikke bygasnet.
 8) Forbruger: Kunde, som køber gas til eget forbrug.
 9) Forsyning: Salg, herunder videresalg, af gas, herunder af flydende gas (LNG), til kunder.
 10) Gas fra vedvarende energikilder: Gas, der fremstilles ved anvendelse af vedvarende energikilder som defineret i lov om fremme af vedvarende energi.
 11) Gasleverandør: Enhver fysisk eller juridisk person, der varetager forsyning med gas.
 12) Gasselskab: Enhver fysisk eller juridisk person, der varetager mindst én af følgende funktioner: Produktion, transmission, distribution, forsyning, køb eller oplagring af gas, herunder LNG, og som er ansvarlig for de kommercielle, tekniske eller vedligeholdelsesmæssige opgaver i forbindelse med disse funktioner, men ikke er forbruger.
 13) Hjælpefunktioner: Alle funktioner, der er nødvendige for adgang til og drift af et transmissions- eller distributionssystem, LNG-faciliteter eller lagre, herunder mængdebalancerings- og blandingsanlæg og anlæg til injicering af inerte gasser, men ikke faciliteter, der udelukkende er forbeholdt transmissionsselskaber, således at de kan udføre deres hverv.
 14) Husholdningsforbruger: En forbruger, der køber gas til eget eller hovedsagelig til eget husholdningsforbrug.
15) Klynger: Transmissionssystemer, distributionssystemer, LNG-faciliteter eller lagerfaciliteter omfattet af denne lov, men som ikke er en sammenkoblet del af et system.
Derudover systemer koblet sammen i ikke væsentlig grad.
 16) Kunde: Enhver fysisk eller juridisk person, som køber gas med henblik på videresalg eller eget forbrug.
 17) Lager: Et anlæg, der anvendes til oplagring af gas, og som ejes eller drives af et gasselskab, herunder den del af LNG-faciliteter, der benyttes til oplagring, bortset fra den del, der benyttes til produktionsformål, og bortset fra faciliteter, der udelukkende er forbeholdt transmissionsselskaber, således at de kan udføre deres hverv.
 18) Lagerselskab: Enhver fysisk eller juridisk person, der varetager oplagringsfunktionen.
 19) Linepack: Oplagring af gas ved kompression i gastransmissions- og distributionssystemer, men ikke faciliteter, der er forbeholdt transmissionsselskaber, således at de kan udføre deres hverv.
 20) LNG-facilitet: En terminal, som anvendes til flydendegørelse af gas eller import, losning og forgasning af LNG, herunder de hjælpefunktioner og de midlertidige lagerfaciliteter, der er nødvendige for forgasningsprocessen og den efterfølgende levering til transmissionssystemet, bortset fra de dele af LNG-terminaler, der benyttes til oplagring.
 21) LNG-selskab: Enhver fysisk eller juridisk person, der varetager funktionen med at gøre gas flydende eller med at importere, losse og forgasse LNG.
 22) Opgraderet biogas: Biogas, der opfylder de gældende krav til, at den teknisk og sikkert kan injiceres og transporteres gennem systemet, jf. § 2, stk. 1.
 23) Opstrømsanlæg: Opstrømsrørledningsnet og tilknyttet behandlingsanlæg på land, der drives samlet.
 24) Opstrømsrørledningsnet: Enhver rørledning eller ethvert net af rørledninger, der drives eller er anlagt som en del af et olie- eller gasproduktionsanlæg eller anvendes til at lede gas fra et eller flere af sådanne anlæg til et behandlingsanlæg, en behandlingsterminal eller en endelig kystlandingsterminal.
 25) Sammenkoblet system: Flere systemer, der er indbyrdes forbundne.
26) System: Alle transmissionssystemer, distributionssystemer, LNG-faciliteter eller lagerfaciliteter, som ejes eller drives af et gasselskab, herunder linepack og selskabets eller tilknyttede selskabers tilknyttede faciliteter, som leverer hjælpefunktioner, der er nødvendige for at give adgang til transmission, distribution og LNG.
De enkelte dele af systemet afgrænses over for hinanden ved brug af balanceringszoner og sammenkoblingspunkter.
 27) Systemansvarlig virksomhed: Opgaver, der indbefatter det overordnede ansvar for at varetage opgaver vedrørende forsyningssikkerheden og en effektiv udnyttelse af et sammenhængende system.
 28) Systembruger: Enhver fysisk eller juridisk person, der forsyner eller forsynes fra et system.
 29) Systemoperatør: Enhver fysisk eller juridisk person, der varetager dele af et transmissionsselskabs opgaver.
 30) Transmission: Transport af gas gennem transmissionssystemer, der hovedsagelig består af højtryksrørledninger, bortset fra opstrømsanlæg og bortset fra den del af højtryksrørledninger, der hovedsagelig anvendes i forbindelse med lokal distribution af gas, med henblik på levering af gas til kunder, men ikke forsyning.
 31) Transmissionsselskab: Enhver fysisk eller juridisk person, der varetager transmission og er ansvarlig for driften, vedligeholdelsen og om nødvendigt etablering og ændring af selskabets infrastruktur for at sikre, at transmissionssystemet på lang sigt kan tilfredsstille en rimelig efterspørgsel efter transmission af gas.
 32) Transmissionssystem: Højtryksrørledninger med tilhørende nødvendige anlæg til transport af gas med behørig gaskvalitet, men ikke opstrømsanlæg.
 33) Transmissionssystemejer: Enhver fysisk eller juridisk person, der ejer et transmissionssystem.
34) Årsnorm: Maksimal årlig mængde støtteberettiget opgraderet biogas.«« [Lovteknisk ændring] 5) I det under nr. 24 foreslåede § 10, stk. 3, ændres »af Energinet, eller« til: »af Energinet eller«.
[Lovteknisk ændring] 6) Nr. 29 affattes således:
»29. I § 10 b, stk. 4 og stk 5, 1. pkt., indsættes efter »transmissionsselskab«: », en transmissionssystemejer eller en systemoperatør«.« [Lovteknisk ændring] 7) Efter nr. 33 indsættes som nyt nummer:
»08. I § 12, stk. 1, indsættes efter »transmissionsselskab«: », en transmissionssystemejer og en systemoperatør«.« [Lovteknisk ændring] 8) I nr. 41 ændres »transmissionsselskabet, eller transmissionsselskabet og systemoperatøren,« til: »transmissionsselskabet, transmissionssystemejeren, systemoperatøren og«.
[Lovteknisk ændring] 9) Nr. 60 og 61 udgår, og i stedet indsættes:
 »09. Efter kapitel 6 a indsættes:
»Kapitel 6 b Udbud af pristillæg § 35 k.
Denne bestemmelse omhandler udbud af pristillæg for opgraderet biogas og andre gasser fra vedvarende energikilder, der leveres til gassystemet.
Stk. 2. Klima-, energi- og forsyningsministeren kan afholde udbud i perioden 2022-2030.«« [Lovteknisk ændring] Til § 6 10) Stk. 1 affattes således:
»Stk. 1. Loven træder i kraft den 1. januar 2023, jf. dog stk. 2 og 3.« [Lovteknisk ændring] 11) Stk. 2 affattes således:
»Stk. 2. § 1, nr. 07 og 71, træder i kraft den 1. april 2023.« [Lovteknisk ændring] 12) Stk. 3 udgår.
 Stk. 4 og 5 bliver herefter stk. 3 og 4.
[Lovteknisk ændring] 13) Stk. 4, der bliver stk. 3, affattes således:
»Stk. 3. Klima-, energi- og forsyningsministeren fastsætter tidspunktet for ikrafttrædelsen af § 1, nr. 09.« [Lovteknisk ændring] Bemærkninger Til nr. 1 Det foreslås, at den foreslåede indsættelse af en henvisning til § 2, stk. 2, 5 og 7, i den foreslåede ændring af § 2, stk. 1, i lovforslagets § 1, nr. 3, ændres, så henvisningen til § 2, stk. 2, i det fremsatte lovforslags § 1, nr. 3, udgår.
 Det foreslåede er af lovteknisk karakter.
Til nr. 2 Det foreslås, at henvisningen til § 6, nr. 24, i den gældende § 2, stk. 1, i lov om gasforsyning, ændres til en henvisning til § 6, nr. 26.
Henvisningen er ved en fejl ikke blevet indarbejdet i lovforslaget.
Det foreslåede er således en konsekvensrettelse, som følge af at der foreslås indsat nye bestemmelser i § 6 i lov om gasforsyning, der rykker de gældende numre i § 6, jf. det fremsatte lovforslags § 1, nr. 10-15.
 Det foreslåede er af lovteknisk karakter.
Til nr. 3 Det foreslås, at henvisningen til ændringen af § 35 a, stk. 2, 3. pkt., ændres til § 35 a, stk. 2, 2. pkt., jf. lovforslagets § 1, nr. 7.
 Henvisningen er ved en fejl blevet indsat til § 35 a, stk. 2, 3. pkt.
 Det foreslåede er af lovteknisk karakter.
Til nr. 4 Med det fremsatte lovforslags § 1, nr. 10-15, foreslås en række ændringer af § 6, herunder ophævelser og nyindsættelser.
Det fremsatte lovforslag indeholder forskellige ikrafttrædelsesdatoer, henholdsvis den 1. januar 2023 og den 1. april 2023.
 Der er konstateret lovtekniske fejl som følge af såvel ændringerne og de forskellige ikrafttrædelsesdatoer.
 Det foreslås derfor at lade det fremsatte lovforslags § 1, nr. 10-15, udgå, og i stedet indsætte nye numre.
 Ændringsforslagets nr. 02-06 vil indeholde ændringer til § 6 i lov om gasforsyning, som skal træde i kraft den 1. januar 2023.
 Ændringsforslagets nr. 07 vil nyaffatte § 6, som bestemmelsen ifølge det fremsatte lovforslag vil se ud pr. 1. april 2023.
 Det foreslåede er af lovteknisk karakter.
Til nr. 5 Det foreslås, at lovforslagets § 1, nr. 24, ændres, som følge af at der fremgik en kommateringsfejl i ordlyden af det foreslåede.
 Det foreslåede er en konsekvensrettelse til korrekt kommatering.
 Det foreslåede er af lovteknisk karakter.
Til nr. 6 Det foreslås, at lovforslagets § 1, nr. 29, nyaffattes, som følge af at der er konstateret behov for en anden sproglig ordlyd af bestemmelserne, der ikke passer med § 12, stk. 1.
 Den ændrede udformning af nr. 29 er en konsekvens af, at ordet »eller« ikke vil harmonere med udformningen af § 12, stk. 1, i lov om gasforsyning.
 Det foreslåede er af lovteknisk karakter.
Til nr. 7 Det foreslås, at der indsættes et nyt nummer, hvor der ændres i § 12, stk. 1.
 Det foreslåede er en konsekvens af, at ændringen af § 12, stk. 1, ikke længere fremgår af lovforslagets § 1, nr. 29, jf. ændringsforslag nr. 6. Det foreslåede vil sikre, at opremsningen i § 12, stk. 1, ikke ordlydsmæssigt indeholder ordet eller, men »og«.
 Det foreslåede er af lovteknisk karakter.
Til nr. 8 Det foreslås, at lovforslagets § 1, nr. 41, ændres, som følge af at der er konstateret en lovteknisk fejl i lovforslagets § 1, nr. 41. Flere steder i lovforslaget indsættes eller ændres omtalen af transmissionsselskab til varianter med transmissionssystemejer og systemoperatør.
Dette er ved en fejl ikke indeholdt i lovforslagets § 1, nr. 41.
 Det foreslåede er en konsekvensrettelse, som følge af at der ved udformningen af lovforslagets § 1, nr. 41, har været indeholdt en lovteknisk fejl.
 Det foreslåede er af lovteknisk karakter.
Til nr. 9 Det foreslås, at lovforslagets § 1, nr. 60 og 61, udgår, og at der i stedet indsættes et nyt nummer.
 Der er konstateret en lovteknisk fejl i forbindelse med udformningen af lovforslagets § 1, nr. 60 og 61, der ikke skulle være delt op i to selvstændige numre.
 Det foreslåede er en konsekvensændring som følge af den konstaterede lovtekniske fejl.
 Det foreslåede er af lovteknisk karakter.
Til nr. 10 Med det fremsatte lovforslags § 6, stk. 1, foreslås, at lovforslaget skal træde i kraft den 1. januar 2023, jf. dog stk. 2 og 3.
 Det foreslås, at lovforslagets § 6, stk. 1, nyaffattes.
 Det foreslåede er en konsekvens af, at lovforslagets § 6, stk. 3, udgår som følge af ændringerne i lovforslagets § 1, nr. 10-15, jf. ændringsforslag nr. 4.
 Det foreslåede er af lovteknisk karakter.
Til nr. 11 Med det fremsatte lovforslags § 6, stk. 2, foreslås, at lovforslagets § 1, nr. 11 og 71, skal træde i kraft den 1. april 2023.
 Det foreslås, at § 6, stk. 2, nyaffattes.
 Det foreslåede er en konsekvens af, at lovforslagets § 1, nr. 11, udgår, jf. ændringsforslag nr. 4, og ændringsforslaget indeholder et nyt nummer 07, der i stedet bør træde i kraft den 1. april 2023.
 Det foreslåede er af lovteknisk karakter.
Til nr. 12 Med det fremsatte lovforslags § 6, stk. 3, foreslås, at lovforslagets § 1, nr. 13, i lov om gasforsyning, som affattes ved lovforslagets § 1, nr. 12, træder i kraft den 1. april 2023.
 Det foreslås, at § 6, stk. 3, udgår.
 Det foreslåede er en konsekvens af, at lovforslagets § 1, nr. 12, udgår, jf. ændringsforslag nr. 4, og ændringsforslaget indeholder et nyt nummer 07, der i stedet bør træde i kraft den 1. april 2023.
 Det foreslåede er af lovteknisk karakter.
Til nr. 13 Med det fremsatte lovforslags § 6, stk. 4, foreslås, at lovforslagets § 1, nr. 60 og 61, træder i kraft, når klima-, energi- og forsyningsministeren fastsætter tidspunktet for ikrafttrædelsen.
 Ændringsforslaget indeholder ændringer til lovforslagets § 1, nr. 60 og 61, der udgår, og erstattes af ændringsforslagets nye nummer 09.
 Det foreslåede er af lovteknisk karakter.
6. Udvalgsarbejdet Lovforslaget blev fremsat den 19. december 2022 og var til 1. behandling den 20. december 2022. Lovforslaget blev efter 1. behandling henvist til behandling i Udvalget vedrørende forslag til lov om ændring af lov om fremme af effektiv energianvendelse og drivhusgasreduktion og forslag til lov om ændring af lov om gasforsyning, lov om Energinet og lov om elforsyning.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar To særskilte udkast til lovforslaget har inden fremsættelse været sendt i høring, og klima-, energi- og forsyningsministeren sendte henholdsvis den 8. juli 2022 og den 2. september 2022 disse udkast til udvalget, jf. (folketingsåret 2021-22) KEF alm. del  bilag 429 og 469. Den 17. december 2022 sendte klima-, energi- og forsyningsministeren høringssvarene og et høringsnotat til udvalget.
Spørgsmål Udvalget har under udvalgsarbejdet stillet 9 spørgsmål til klima-, energi- og forsyningsministeren til skriftlig besvarelse, som ministeren har besvaret.
Anne Paulin (S) Anders Kronborg (S) Bjarne Laustsen (S) Ida Auken (S) Jens Joel (S) Kasper Roug (S) Malte Larsen (S) Per Husted (S) Annette Lind (S) Kim Valentin (V) nfmd.
Torsten Schack Pedersen (V) Linea Søgaard-Lidell (V) Lars Christian Lilleholt (V) Karin Liltorp (M) Monika Rubin (M) Lise Bech (DD) Kenneth Fredslund Petersen (DD) Steffen W.
Frølund (LA) Carsten Bach (LA) Mona Juul (KF) Niels Flemming Hansen (KF) Peter Seier Christensen (NB) Nick Zimmermann (DF) Karsten Filsø (SF) Lisbeth Bech-Nielsen (SF) Marianne Bigum (SF) Søren Egge Rasmussen (EL) Samira Nawa (RV) fmd.
Theresa Scavenius (ALT) Siumut, Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
