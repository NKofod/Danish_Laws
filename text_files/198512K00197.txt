Nr LSF 197 Forslag til Lov om ændring af lov om kapitaltilførselsafgift Fremsat af ministeren for skatter afgifter den 12. marts 1986 § 1 I lov om kapitaltilførselsafgift, jfr. lovbekendtgørelse nr. 604 af 10. december 1975, som ændret ved § 4 i lov nr. 216 af 28. april 1976 og § 4 i lov nr. 193 af 3. maj 1978, foretages følgende ændringer:
 1. § 1, nr. 1, affattes således:
»1) Aktieselskaber, anpartsselskaber og  

 kommandit-aktieselskaber.« 2. § 9 affattes således:
»§ 9. Der svares ikke afgift, når et selskab m.v. indskyder den samlede selskabsformue eller en eller flere dele af sin virksomhed i et afgiftspligtigt selskab, der er under stiftelse eller allerede består.
Afgiftsfritagelsen er betinget af, at det overdragende selskab er afgiftspligtigt efter denne lov eller afgiftspligtigt i en stat, der er medlem af De europæiske Fællesskaber, og at mindst 90 pct. af indskuddene vederlægges med aktier eller andele i det modtagende selskab.
Stk. 2. Der svares ikke afgift ved udvidelse af egenkapitalen som nævnt i § 4, nr. 2 og nr. 3, i det omfang indskuddet modsvarer en tidligere foretagen nedskrivning af kapitalen til dækning af stedfundne tab.
Udvidelsen skal dog ske inden 4 år efter nedskrivningen.« § 2 Loven har virkning for selskaber m.v., hvor afgiftspligt er indtrådt den 1. januar 1986 eller senere.
Oprindeligt fremsat lovforslag Blad nr 593 § 1 I lov om kapitaltilførselsafgift, jfr. lovbekendtgørelse nr. 604 af 10. december 1975 som ændret ved § 4 i lov nr. 216 af 28. april 1976 og § 4 i lov nr. 193 af 3. maj 1978, foretages følgende ændringer:
 1. § 1, nr. 1, affattes således:
»1) Aktieselskaber, anpartsselskaber og  

 kommandit-aktieselskaber.« 2. § 9 affattes således:
»§ 9. Der svares ikke afgift, når et selskab m.v. indskyder den samlede selskabsformue eller en eller flere dele af sin virksomhed i et afgiftspligtigt selskab, der er under stiftelse eller allerede består.
Afgiftsfritagelsen er betinget af, at det overdragende selskab er afgiftspligtigt efter denne lov eller afgiftspligtigt i en stat, der er medlem af De europæiske Fællesskaber, og at mindst 90 pct. af indskuddene vederlægges med aktier eller andele i det modtagende selskab.
Stk. 2. Der svares ikke afgift ved udvidelse af egenkapitalen som nævnt i § 4, nr. 2 og nr. 3, i det omfang indskuddet modsvarer en tidligere foretagen nedskrivning af kapitalen til dækning af stedfundne tab.
Udvidelsen skal dog ske inden 4 år efter nedskrivningen.« § 2 Loven har virkning for selskaber m.v., hvor afgiftspligt er indtrådt den 1. januar 1986 eller senere.
BEMÆRKNINGER TIL LOVFORSLAGET Almindelige bemærkninger 1. Lovens formål Efter loven om kapitaltilførselsafgift skal der betales afgift, når der indskydes værdier i et aktieselskab eller lignende.
Afgiften udgør som hovedregel 1 pct. af indskuddets værdi.
Reglerne om kapitaltilførselsafgift er udformet under hensyn til et EF-direktiv 69/ 335/ EØF af 17. juli 1969, som tilsigter en harmonisering af de enkelte medlemslandes indirekte afgifter i forbindelse med stiftelse af erhvervsdrivende sammenslutninger samt kapitaludvidelse i sådanne sammenslutninger.
Som følge af Danmarks optagelse i De europæiske Fællesskaber indførtes kapitaltilførselsafgiften i Danmark med virkning fra 1. juli 1973.
Der var dog ikke tale om, at man af den grund øgede erhvervsbeskatningen i Danmark, idet kapitaltilførselsafgiften trådte i stedet for nogle tilsvarende stempelafgifter.
Som et led i EF-harmoniseringen blev afgiften senere nedsat fra 2 pct. til 1 pct. med virkning fra 1. januar 1976.
Ifølge EF-ændringsdirektiv 85/ 303/ EØF af 10. juni 1985 om kapitaltilførselsafgifter kan de enkelte medlemslande nu frit fastsætte en afgiftssats på mellem 0 og 1 pct.
Efter regeringens opfattelse må en eventuel nedbringelse eller afskaffelse af kapitaltilførselsafgiften afvente en gunstigere statsfinansiel situation.
Der skal imidlertid foretages en mindre lempelse i den danske lov om kapitaltilførselsafgift for at bringe denne i overensstemmelse med EF-ændringsdirektivet.
Til dette formål fremsættes det foreliggende lovforslag.
2. Forslagets indhold Ifølge EF-ændringsdirektivet skal der gælde obligatorisk afgiftsfritagelse i tilfælde, hvor det hidtil gældende direktiv foreskriver afgiftsnedsættelse, samt i tilfælde, hvor en medlemsstat har anvendt en mulighed i det hidtil gældende direktiv til at nedsætte afgiften.
I konsekvens heraf skal der efter lovforslaget gælde afgiftsfritagelse i følgende tilfælde:
a) Når et selskab under visse betingelser indskyder den samlede selskabsformue eller en eller flere dele af sin virksomhed i et afgiftspligtigt selskab, som er under stiftelse eller allerede består (fuldstændig eller delvis fusion af selskaber).
 b) Ved udvidelse af egenkapitalen under visse forudsætninger.
Efter de gældende regler svares der afgift med 1/2 pct. i de tilfælde, som er nævnt under punkt a.
Afgiftsfritagelsen for tilfældene under punkt b svarer til gældende praksis i Danmark.
3. Forslagets provenumæssige og administrative konsekvenser Det forventes, at lovforslaget ikke vil have mærkbare administrative virkninger.
 I 1985 indbetaltes 176 mill. kr. i kapitaltilførselsafgift.
Det skønnes, at den foreslåede afgiftsfritagelse i fusionstilfælde vil medføre et provenutab, som i 1986 ikke vil overstige 5 mill.
 kr.
4. Ikrafttrædelse Det er foreslået, at loven har virkning for selskaber m.v., hvor afgiftspligt er indtrådt den 1. januar 1986 eller senere.
I fusionstilfælde vil der således i 1986 fuldt ud kunne nydes godt af den begunstigelse, som Danmark ifølge EF-ændringsdirektivet er forpligtet til at efterkomme med virkning fra nævnte dato.
Bemærkninger til de enkelte bestemmelser Til § 1, nr. 1 Efter denne bestemmelse foretages en redaktionel ændring af lovens § 1, nr. 1, således at det fremgår af lovteksten, at anpartsselskaber også har pligt til at svare kapitaltilførselsafgift.
Anpartsselskaber har hidtil været omfattet af afgiftspligten i medfør af anpartsselskabslovens § 135, hvorefter anpartsselskaber i denne forbindelse sidestilles med aktieselskaber.
Til § 1, nr. 2 I den ny Artikel 7, stk. 1, i ændringsdirektivet er det bestemt, at der skal indrømmes fritagelse for kapitaltilførselsafgift for dispositioner, som den 1. juli 1984 var fritaget for afgift eller pålagt en afgift på 1/2 pct. eller derunder.
Fritagelsen skal være undergivet de betingelser, der på nævnte dato gjaldt for fritagelsen eller i givet fald for pålæggelsen af en afgift på 1/2 pct. eller derunder.
I overensstemmelse hermed foreslås det, at § 9, stk. 1, i kapitaltilførselsafgiftsloven ændres således, at der gives afgiftsfritagelse ved fusion af selskaber under samme vilkår, som hidtil har været gældende for nedsættelse af afgiften til 1/2 pct.
Det foreslås endvidere, at lovens § 9, stk. 2, affattes således, at der indrømmes fuldstændig afgiftsfritagelse ved udvidelse af egenkapitalen for så vidt angår den del af udvidelsen, der modsvarer kapitalnedskrivningen, hvis udvidelsen sker inden fire år efter nedskrivningen.
I disse tilfælde har ministeren for skatter og afgifter efter de gældende regler helt eller delvis kunnet fritage for kapitaltilførselsafgift.
Ifølge praksis indrømmes der fuldstændig afgiftsfritagelse, når ansøgeren opfylder de nævnte betingelser.
Den foreslåede udformning af § 9, stk. 2, svarer således til gældende praksis i Danmark.
Dog skal der ikke længere indgives ansøgning om afgiftsfritagelsen.
Bestemmelsen er udformet i overensstemmelse med den ny Artikel 7, stk. 3, i ændringsdirektivet, hvorefter der ikke længere kan gives delvis afgiftsfritagelse i ovennævnte tilfælde.
Til § 2 Efter forslaget skal loven have virkning for selskaber, foreninger og lignende, hvor afgiftspligten er indtrådt den 1. januar 1986 eller senere.
Derved er der taget hensyn til ændringsdirektivets Artikel 3, hvorefter medlemslandene skal træffe de nødvendige foranstaltninger for senest den 1. januar 1986 at efterkomme direktivets bestemmelser.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om kapitaltilførselsafgift, jfr. lovbekendtgørelse nr. 604 af 10. december 1975 som ændret ved § 4 i lov nr. 216 af 28. april 1976 og § 4 i lov nr. 193 af 3. maj 1978, foretages følgende ændringer:
 1. § 1, nr. 1, affattes således:
»1) Aktieselskaber, anpartsselskaber og  

 kommandit-aktieselskaber.« --/ § 1. Pligt til at svare kapitaltilførselsafgift påhviler:
 1) Aktieselskaber og kommandit-aktieselskaber.
 2) Andre erhvervsdrivende selskaber, i hvilke ingen af deltagerne hæfter  

 personligt for selskabets forpligtelser, og hvor deltagerne er berettiget til  

 uden forudgående godkendelse at afhænde deres andele til tredjemand.
 3) Andre selskaber eller foreninger, hvis kapital- eller formueandele er  

 optaget til notering på Københavns fondsbørs eller en børs i en anden stat,  

 der er medlem af De europæiske Fællesskaber.
/-- 2. § 9 affattes således:
»§ 9. Der svares ikke afgift, når et selskab m.v. indskyder den samlede selskabsformue eller en eller flere dele af sin virksomhed i et afgiftspligtigt selskab, der er under stiftelse eller allerede består.
Afgiftsfritagelsen er betinget af, at det overdragende selskab er afgiftspligtigt efter denne lov eller afgiftspligtigt i en stat, der er medlem af De europæiske Fællesskaber, og at mindst 90 pct. af indskuddene vederlægges med aktier eller andele i det modtagende selskab.
Stk. 2. Der svares ikke afgift ved udvidelse af egenkapitalen som nævnt i § 4, nr. 2 og nr. 3, i det omfang indskuddet modsvarer en tidligere foretagen nedskrivning af kapitalen til dækning af stedfundne tab.
Udvidelsen skal dog ske inden 4 år efter nedskrivningen.« --/ § 9. Afgiften nedsættes til halvdelen, når et selskab m.v. indskyder den  

 samlede selskabsformue eller en eller flere dele af sin virksomhed i et  

 afgifspligtigt selskab, der er under stiftelse eller allerede består.  

 Nedsættelsen er betinget af, at det overdragende selskab er afgiftspligtigt  

 efter denne lov eller afgiftspligtigt i en stat, der er medlem af De  

 europæiske Fællesskaber, og at mindst 90 pct. af indskuddene vederlægges med  

 aktier eller andele i det modtagende selskab.
Stk. 2. Ministeren for skatter og afgifter kan fritage helt eller delvis  

 for afgift ved udvidelse af egenkapitalen som nævnt i § 4, nr. 2 og nr. 3, i  

 det omfang indskuddet modsvarer en tidligere foretagen nedskrivning af  

 kapitalen til dækning af stedfundne tab.
Udvidelsen skal dog ske inden 4 år  

 efter nedskrivningen.
