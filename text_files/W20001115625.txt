Nyt fra Ankestyrelsen - vejledende udtalelser  

 fra Ankestyrelsen - om foranstaltninger over for børn og unge - af  

 fuldmægtig Dorte Enoksen Forvaltningslovens § 28 - Om videregivelse af  

 oplysninger Spørgsmål: Kan en kommune videregive  

 oplysning om beslutning af at anbringe 2 børn udenfor hjemmet til en  

 udenlandsk myndighed? Svar: Forvaltningsloven regulerer alene forholdet om  

 videregivelse af fortrolige oplysninger til anden dansk myndighed.
Forholdet  

 om videregivelse af fortrolige oplysninger til udenlandsk myndighed reguleres  

 af Straffelovens § 152. Om videregivelse af oplysninger er berettiget  

 beror bl.a. på formålet med videregivelsen, forholdene i  

 modtagerlandet, karakteren af oplysninger herunder risiko for evt.  

 misbrug.
 Oplysninger, der ikke kan videregives til dansk  

 forvaltningsmyndighed efter Forvaltningslovens § 28 bør ikke  

 videre-gives til udenlandsk myndighed.
Servicelovens § 123, stk. 3 - om opsættende  

 virkning Spørgsmål: Når der umiddelbart efter  

 mødet i Børn- og ungeudvalget oplyses, at sagen vil blive anket  

 og at der vil blive anmodet om opsættende virkning, kan kommunen  

 så vente med iværksættelsen til Ankestyrelsen har besvaret  

 anmodningen om opsættende virkning.
 Svar:  Nej, selve anmodningen om opsættende virkning  

  berettiger ikke til udsættelse af iværksættelsen.
Servicelovens § 40, stk. 2, nr. 5 og 11 - Om  

 aflastning eller anbringelse Spørgsmål: Et barn, der opholder sig i  

 hjemmet 14 dage og uden for hjemmet i 16 dage om måneden, skal det  

 tilrettelægges som aflastning efter  servicelovens § 40, stk. 2,  

 nr. 5 eller som en anbringelse efter § 40, stk. 2, nr. 11? Svar: Forskellen mellem aflastning og anbringelse uden for  

 hjemmet kan ikke besvares alene på grundlag af antal dage ude og  

 hjemme.
Det afgørende er formålet med foranstaltningen, som  

 bør fremgå af den forudgående socialfaglige  

 undersøgelse, jf. § 38. Vejledende er om forældrene fortsat  

 selv træffer de væsentligste dispositioner i forhold til barnet  

 eller om kommunen har udformet en handleplan, jf. § 53 for anbringelsen  

 og derved overtaget tilsynet med barnet, jf. § 55.
Forvaltningslovens § 3 / Forretningsordenen for  

 Børn og unge-udvalg § 4 - Om inhabilitet Spørgsmål: Er formanden, der har truffet  

 formandsafgørelse, inhabil, når sagen forelægges for  

 udvalget inden 7 dage? Svar: Nej, formanden har truffet en afgørelse  

 på udvalgets vegne og det samlede udvalg incl. formanden skal tage  

 stilling til, om betingelserne var opfyldt på det tidspunkt formanden  

 traf sin afgørelse.
Servicelovens kap. 8 - Om iværksættelse af  

 tvangsmæssige foranstaltninger Spørgsmål: Der er møde i Børn  

 og unge-udvalget en tirsdag, hvor det besluttes, at et barn, der fylder 11  

 år om onsdagen skal anbringes uden for hjemmet? Kan  

 iværksættelsen vente til torsdag? Svar: Der er to hensyn.
På den ene side skal  

 afgørelsen iværksættes i umiddelbar tilknytning til  

 afgørelsens vedtagelse for at bevare sin retsvirkning.
På den  

 anden side skal afgørelsen gennemføres på en måde,  

 der belaster barnet mindst muligt.
Der skal udvises hensynsfuldhed i det  

 enkelte tilfælde, og det er en konkret afvejning.
Servicelovens § 62, stk. 2 (SM O-20-97) - Om  

 bisidders rettigheder Spørgsmål: Kan der ydes tabt  

 arbejdsfortjeneste til moderens samlever, for at han kan være bisidder  

 for moderen i børn og unge-udvalget? Svar: Nej.
Adgangen til at tage en bisidder med,  

 medfører ikke ret til at få udgifter dækket i den  

 forbindelse.
