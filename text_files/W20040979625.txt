Landsskatteretskendelse vedr. beregningsgrundlag for  

 straksfradrag for tilbygninger til eksisterende svinestalde Klagen vedrører  

 opgørelsen af beregningsgrundlagene for straksfradrag  

 for udgifterne afholdt til opførelse af tilbygninger til eksisterende  

 svinestalde.
Landsskatterettens afgørelse Beregningsgrundlagene for de i 2002  

 opførte tilbygninger i form af henholdsvis polteafdeling  

 2002/poltetræning  

 2002 og løbeafdeling 2002/drægtighedsafdeling 2002 udgør  

 afskrivningsgrundlagene  

 ultimo 2001 for henholdsvis den eksisterende polteafdeling og den  

 eksisterende løbeafdeling.
Sagens oplysninger Herom fremgår af skattemyndighedens  

 sagsfremstilling følgende:
2. Sagens faktiske forhold Aktiviteterne er produktion og salg af  

 smågrise.
Selskabet ejer produktionsbygninger opført på lejet grund.
Selskabet fratrækker straksfradrag med  

 664.563 kr. vedrørende bygninger.
Tilgang bygninger er på i alt 9.730.285 kr.
 Straksfradrag er beregnet således:
Afskrivningsgrundlag primo 13.622.924 kr.
5 % heraf = 681.146 kr.
-vedligeholdelse af bygninger 16.583 kr.
Straksfradrag 664.563 kr.
Tilgangen på 9.730.285 kr. er ikke  

 nærmere specificeret.
Selskabets revisor oplyser i brev af 3/12 2003, at det  

 ikke er muligt at specificere den samlede anskaffelsessum på løbeafdeling,  

 drægtighedsafdeling polteafdeling og poltetræning, da der er tale om  

 tilbygning  

 til et samlet produktionsanlæg til en samlet aftalt byggesum.
 Selskabet har på en bygningstegning  

 markeret, hvilke bygninger, der er forbedret/udvidet.
 Det drejer sig om følgende bygninger:
Eksisterende løbeafdeling er udvidet med  

 ny løbeafdeling og drægtighedsafdeling.
Areal før udvidelsen var 880  

 m2,  

 areal efter udvidelse 2.064 m2. Bygningens areal er således  

 forøget  

 med 1.184 m2.
 Den nye bygning er opført i forlængelse  

 af den eksisterende bygning og udgør samlet en bygning for sig.
Eksisterende polteafdeling er udvidet  

 med en ny polteafdeling og poltetræning.
Areal før udvidelsen var 344  

 m2,  

 areal efter udvidelsen er på 1.196 m2. Bygningens areal er således  

 forøget med 852 m2.
 Den nye bygning er opført i forlængelse  

 af den eksisterende bygning og udgør samlet en bygning for sig.
Der er opført ny gyllebeholder med en  

 kapacitet på 3.100 m3. Selskabets revisor oplyser, at udgifter  

 vedrørende gyllebeholder udgør ca. 285.000 kr.
Der er i forvejen 2  

 gyllebeholdere på ejendommen.
 På ejendommen er der yderligere 2  

 bygninger, nemlig 1 foderlade og drægtighedsafdeling i én bygning og 1  

 fareafdeling  

 i én bygning.
 Alle bygninger er forbundet med hinanden  

 via mellemgange.
 Revisor oplyser, at de foretagne  

 tilbygninger ikke kan fungere selvstændigt, da der er tale om udvidelse af  

 eksisterende staldafsnit og processen skal ses i sammenhæng.
Ifølge ledelsens beretning er sohold før  

 udvidelsen på 1.050 årssøer.
Efter udvidelsen er soholdet på 2.000 årssøer.  

 Den  

 årlige produktion af smågrise forøges som følge heraf fra 28.000 stk. til  

 52.000 stk. Skattemyndighedens afgørelse Straksfradraget er er godkendt med  

 285.000 kr. mod selvangivet 664.563 kr.
Efter de foreliggende oplysninger  

 vedrører det godkendte straksfradrag alene en gyllebeholder.
Klagerens påstand og argumenter I klagen er anført følgende:
 Forhøjelsen vedrører ej godkendt  

 straksfradrag på tilbygning til staldanlæg i 2002.
 I 2002 er der foretaget tilbygning til  

 en eksisterende poltestald, som er forlænget i begge ender.
 Endvidere er den eksisterende  

 løbeafdeling forlænget med tilbygning af løbeafdeling og drægtighedsafdeling  

 i  

 2002.
 Endelig er anlægget udvidet med ny  

 gyllebeholder i 2002.
 De foretagne tilbygninger fremgår af  

 vedlagte kopi af tegning af 06.01.2002 samt billedmateriale.
 Der er tale om direkte tilbygninger til  

 eksisterende bygninger, som ikke kun er forbundne ved mellemgang, gennemført  

 i  

 nøjagtig samme dimensioner, som de eksisterende bygninger og med direkte  

 adgang  

 mellem eksisterende og tilbyggede dele af bygningen i modsætning til sagen  

 SKM2002.589.LSR /TfS 2002.1044.
 Vi vedlægger kopi af vor påklage af  

 agterskrivelsen.
 På denne baggrund påstås det selvangivne  

 straksfradrag godkendt.
 Subsidiært påstås godkendt straksfradrag  

 beregnet således:
Gyllebeholdninger, 100 % 285.000 kr.
 Straksfradrag beregnet som 5 % af  

 afskrivningsgrundlaget for de 2 bygninger, som der bygges til i 2002, skønnet  

 til 5 % af 1/3 af 13.622.924 kr. = 227.000 kr.
 227.000 kr.
I alt 512.000 kr. Landsskatterettens bemærkninger og  

 begrundelse Ifølge afskrivningslovens § 18, stk. 2,  

 3. pkt., kan udgifter til tilbygning kun behandles som ombygnings- og  

 forbedringsudgifter,  

 når tilbygningen udgør en naturlig del af en eksisterende bygning.
 Ved opgørelsen af beregningsgrundlaget  

 for straksfradrag skal der efter ændringerne i afskrivningsloven i 1998 tages  

 hensyn til eksistensen af de såkaldte afskrivningsbroer.
 Efter det forelagte tegnings- og  

 fotomateriale er det rettens opfattelse, at ejendommens driftsbygninger  

 ultimo  

 2001 bestod af 4 selvstændige staldbygninger, der er indbyrdes forbundne med  

 afskrivningsbroer.  

 Beregningsgrundlagene for straksfradrag kan derfor som udgangspunkt kun  

 opgøres  

 som omfattende afskrivningsgrundlaget for hver enkelt af de selvstændige  

 bygninger, hvor der er sket tilbygninger.
 Hvis en tilbygning er meget væsentlig og  

 den kan fungere selvstændigt, anses den i afskrivningslovens forstand ikke  

 som  

 en tilbygning eller ombygning, men må behandles som en selvstændig ny  

 bygning,  

 jf. bemærkningerne til afskrivningslovens § 18, stk. 2, 3. pkt. i L 102  

 fremsat  

 den 2. juni 1998.
 Retten kan i det foreliggende tilfælde  

 tiltræde repræsentantens subsidiære synspunkt, hvorefter  

 beregningsgrundlagene  

 udgør afskrivningsgrundlagene ultimo 2001 for de staldbygninger, der  

 tilbygges.  

 Der er derved lagt vægt på, at tilbygningerne sammen med de eksisterende  

 bygninger i henhold til det fremlagte tegnings- og billedmateriale efter  

 tilbygningernes  

 færdiggørelse udgør samlede bygningsmasser, der hver for sig udvendig og  

 indvendig fremtræder som selvstændige sammenhængende bygninger.
 Selvom tilbygningerne isoleret set  

 arealmæssigt må anses for væsentlige tilbygninger har retten imidlertid i det  

 foreliggende tilfælde lagt vægt på, at tilbygningerne ikke fungerer  

 selvstændigt men som en udvidelse af de eksisterende tilbyggede bygninger.
 Beregningsgrundlagene vil under disse  

 forudsætninger være at opgøre af den stedlige skattemyndighed, der, således  

 som  

 ansættelsen er foretaget, ikke ses at have taget konkret stilling hertil  

 tidligere.
 Endelig bemærkes, at retten ikke har  

 taget stilling til straksafskrivningsgrundlaget for den i 2002 opførte  

 gyllebeholder.
