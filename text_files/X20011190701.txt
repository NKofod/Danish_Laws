Skattefrihed for indsamlet beløb til  

 kræftsyg, ligningslovens § 7, litra a, bindende  

 forhåndsbesked Spørgsmål Vil midler, der bliver indsamlet til NN til anvendelse til et  

 hospitalsophold i Tyskland til behandling af hendes kræftsygdom  

 være skattefri? Svar Ja, se sagsfremstilling og begrundelse.
Beskrivelse af de faktiske forhold NN fik i 1996  konstateret kræft og kom bl.a. i  

 strålebehandling.
I 1999 fik hun konstateret en kræftsvult i  

 underlivet, som blev behandlet med kemoterapi.
 I 2000 har NN været indlagt på Århus  

 Universitetshospital, af udskrivelsespapirerne fremgår det, at hun er  

 inoperabel for den konstaterede cancer.
Da det danske sundhedsvæsen ikke kan tilbyde yderligere behandling,  

 ønsker NN at lade sig behandle på et hospital i Tyskland.  

 Behandlingen skønnes med rejseomkostninger, ophold og eventuelt ophold  

 for pårørende at ville koste ca. 200.000 - 250.000 kr.
NN er  

 indkaldt til den 1. behandling primo 2001.
Der er ikke mulighed for, at det danske sundhedsvæsen vil afholde  

 udgifterne til behandlingen på det tyske hospital.
Sundhedsudvalget i  

 amtet har afvist at afholde udgifterne, da man i Danmark betragter  

 behandlingen som eksperimentel og dermed  ikke  omfattet af sygehusloven.
NN oppebærer for øjeblikket en pension på 1.500 kr. pr.  

 måned, og ægtefællen  har en månedlig nettoløn  

 på ca. 10.000 kr.
Parret bor i lejebolig og har ingen formue.
 En avis, som har fulgt sagen nøje, har startet en indsamling,  

 således at NN har økonomisk mulighed for at betale for  

 behandlingen i Tyskland.
Det er oplyst, at der pr. 10. januar 2001 er indsamlet 257.771 kr.
En stor  

 del af pengene stammer fra anonyme givere, herunder også givere i  

 Tyskland.
Indsamlingen er påbegyndt primo september 2000 og der har  

 været ca. 200 bidragydere.
Der er indgået en aftale mellem NN, hendes ægtefælle og  

 deres  advokat, om  at der kun kan hæves på kontoen til  

 formål, der relaterer sig til  behandlings-, rejse-,  

 opholdsomkostninger etc.
Af aftalen fremgår det endvidere, at når  

 der måtte foreligge endelig lægeerklæring om, at yderligere  

 behandling, herunder efterbehandling i Danmark, og afholdelse af yderligere  

 omkostninger er ufornøden, er advokaten bemyndiget til at  

 overføre et eventuelt overskydende beløb på kontoen til  

 Patientforeningen for Kræftbehandling i Udlandet.  NN har endvidere  

 oprettet testamente, hvoraf det fremgår, at de midler, der måtte  

 indestå på kontoen, skal tilfalde denne forening.
 Anmodningen om skattefrihed for det indsamlede beløb er begrundet i  

 bestemmelsen i ligningslovens § 7, litra a, og der er endvidere henvist til  

 det anførte om bestemmelsen i den kommenterede ligningslov, herunder  

 afgørelserne TfS 1998, 691 og TfS 1997, 397.
 Told- og Skattestyrelsens indstilling og begrundelse:
 En gennemgang af den hidtidige praksis vedrørende ligningslovens §  

 7, litra a, viser, at de indsamlinger, der er anset for omfattet af  

 ligningslovens § 7, litra a, kan opdeles i følgende grupper:
 Den konkrete sag adskiller sig efter Told- og Skattestyrelsens opfattelse  

 fra de sager, der hidtidig er blevet taget stilling til af henholdsvis  

 Ligningsrådet og Landsskatteretten, idet beløbet skal  

 dække udgifter i forbindelse med sygdomsbehandling.
 Told- og Skattestyrelsen finder derfor ikke, at indsamlingen til NN er  

 omfattet af ligningslovens § 7, litra a.
Ligningsrådet kan ikke tiltræde Told- og Skattestyrelsens  

 indstilling.
Ligningsrådet finder, at det indsamlede beløb er  

 omfattet af skattefriheden i ligningslovens § 7, litra a.
