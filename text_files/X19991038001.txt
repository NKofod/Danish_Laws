Den 16. marts 1999 afsagde Revisornævnet i sagen j.nr. 98-10.637  

 - Statsautoriseret revisor Jens Høgsberg Kristensen mod de  

 statsautoriserede revisorer John Gath, Erik B.
S.
Kjerri Hansen og Christian  

 Fløistrup samt KPMG C.
Jespersen Statsautoriserede revisorer og  

 Grothen & Perregaard Statsautoriseret revisionsaktieselskab  

 sålydende Retlig interesse KENDELSE:
 Den 3. oktober 1997 traf formanden for  

 Disciplinærnævnet for Statsautoriserede Revisorer (sag nr.  

 S-12/1997) beslutning om, at klagen skulle afvises, da klageren ikke havde  

 godtgjort at have nogen konkret, individuel interesse i sagen.
Ved skrivelse af 2. januar 1998 har klageren indbragt  

 beslutningen for Revisornævnet med principal påstand om, at sagen  

 tages under realitetsbehandling af Disciplinærnævnet for  

 Statsautoriserede Revisorer på det for Disciplinærnævnet  

 foreliggende grundlag.
Subsidiært påstås  

 Disciplinærnævnets afgørelse kendt ugyldig, og sagen  

 hjemvist til Disciplinærnævnet til fornyet behandling.
Mest  

 subsidiært nedlægges påstand om, at sagen tages under  

 realitetsbehandling af Disciplinærnævnet for Statsautoriserede  

 Revisorer på  det yderligere for Revisornævnet tilvejebragte  

 grundlag.
 I indbringelsesskrivelsen anførte klageren vedr.  

 den principale påstand blandt andet, at det, han havde fremført  

 og oplyst for Disciplinærnævnet, suppleret med det, som det  

 tilkommer Disciplinærnævnet selv at tilvejebringe, udgør  

 en tilstrækkelig retlig interesse for klageren i at få sagen  

 realitetsbehandlet af Disciplinærnævnet.
Vedrørende den subsidiære påstand  

 anførte klageren, at Disciplinærnævnet ikke havde  

 overholdt en række bestemmelser i forvaltningsloven.
Han mente  

 således at være blevet stillet et mødenotat i udsigt fra  

 et møde med Disciplinærnævnets formand, inden der blev  

 truffet afgørelse i sagen.  Det fik han ikke.
Han mente ikke, at  

 mødet, der var af vejledende karakter, kunne erstatte en  

 partshøring.
Sagen burde have været stillet i bero i hvert fald  

 til efter generalforsamlingen i maj 1998 i Foreningen af Statsautoriserede  

 Revisorer (FSR), og afgørelsen indeholder ikke en begrundelse, som  

 opfylder forvaltningslovens krav.
Vedrørende den mest subsidiære påstand  

 anførte klageren, at han fra et familiemedlem, som ikke ønsker  

 offentlighed om sin person, ved aftale indgået inden klageskrivelsen af  

 10. juni 1997 til Disciplinærnævnet, har erhvervet en post aktier  

 i Hafnia Holding, tegnet af dette familiemedlem under emissionen i 1992.  

 Klageren er samtidig hermed indtrådt i aktietegnerens interesse og i  

 medlemsskabet af den aktionærforening, som har anlagt erstatningssag  

 III mod blandt andet revisorerne.
Klageren anførte endvidere, at han  

 har hele sin pensionsopsparing i Hafnia Liv, hvis regnskabsmæssige  

 forhold også er omfattet af prospektet og de heri refererede  

 revisionspåtegninger samt koncerntransaktionerne mellem  

 Hafnia-selskaberne.
 De indklagede har ikke haft yderligere kommentarer til  

 sagen, som påstås afvist.
Sagen blev den 20. august 1998 berammet  til foretagelse  

 på et møde den 24. september 1998 i  Revisornævnet.
Her  

 gav klageren møde.
Forinden havde han med skrivelse af 18. september  

 1998 fremsendt en del yderligere materiale.
Det fremgår heraf blandt  

 andet, at klageren ved Københavns Byret har anlagt sag mod dels FSR  

 dels dirigenten på FSR's generalforsamling den 2. maj 1998. Det  

 fremgår videre, at klageren har klaget over dirigenten, der er advokat,  

 til advokatnævnet.
 På mødet den 24. september 1998 uddybede  

 klageren sin principale og subsidiære påstand, og klageren  

 overlod derefter til nævnet det talepapir, han havde anvendt.
Materialet fra den 18. september 1998 indeholdt endvidere  

 kopi af en skrivelse af 25. august 1998 fra advokat Mikael Bernhoft til  

 "[N.
N.], c/o Statsautoriseret revisor J.  

 Høgsberg Kristensen" vedrørende to aktionærforeningers  

 retsager.
På mødet den 24. september 1998 bekræftede  

 klageren, at [N.
N.]er det familiemedlem, hvis aktier han havde erhvervet jf.  

 den mest  subsidiære påstand.
Sagen blev på mødet udsat blandt andet  

 på, at klageren, der ikke på mødet var i besiddelse af  

 overdragelsesaftalen mellem [N.
N.]og ham, ved personligt fremmøde i  

 Erhvervs- og Selskabsstyrelsen kunne fremlægge den originale  

 overdragelsesaftale, som han ikke ønskede at sende med  

 postvæsnet.
 Sagen blev i øvrigt udsat på indhentelse af  

 en udtalelse fra formanden for Disciplinærnævnet.
 Denne har i skrivelse af 1. oktober 1998 udtalt bl.a.:
"Samtlige parter i klagesagen ved  

 Disciplinærnævnet blev ved skrivelse af 29. august 1997 indkaldt  

 til et møde den 1. oktober 1997 til en "nærmere  

 drøftelse af sagens formalitet", uanset at afholdelsen af et  

 sådant møde efter min opfattelse ikke var obligatorisk.  

 Nævnene må således efter omstændigheder kunne  

 forhåndsafvise sager på skriftligt grundlag, når det f.eks.  

 klart fremgår af sagen, at klager ikke er  klageberettiget.
I  

 nærværende sag kunne det imidlertid ikke umiddelbart udelukkes,  

 at klageren   f.eks. gennem en aktiepost   kunne have den fornødne  

 retlige interesse i sagen.
Under mødet den 1. oktober 1997 havde klageren  

 lejlighed til at fremføre samtlige sine anbringender for, hvorfor  

 sagen efter hans opfattelse skulle tages under realitetsbehandling.
Klageren  

 læste i den anledning op af et talepapir, som stort set  

 fuldstændigt svarede til det af Revisornævnet fremsendte  

 materiale (klageskrivelsen af 2. januar 1998 og talepapiret af 24. september  

 1998), og som nøje, punkt for punkt detaljeret gennemgik alle  

 klagerens anbringender.
Ved mødets afslutning meddelte jeg klageren,  

 at spørgsmålet, om sagen skulle tages under realitetsbehandling  

 eller ej, nu var optaget til afgørelse.
At anse mødet som  

 værende af "vejledende karakter" er aldeles misvisende.
Der  

 var ingen tvivl om, at jeg anså spørgsmålet for  

 uddebatteret   og at klageren var klar herover og indforstået hermed.  

 Der blev kort efter truffet beslutning om, at sagen skulle afvises på  

 grund af klagerens manglende retlige interesse, jf. beslutningen af 3.  

 oktober 1997.
Det er korrekt, at klageren under mødet den 1.  

 oktober 1997 ytrede ønske om eventuelt at få sagen udsat  

 på, at FSR skulle indtræde i sagen efter en beslutning truffet  

 på den kommende generalforsamling i maj 1998. Jeg meddelte hertil  

 klageren, at dette ville blive overvejet i forbindelse med  

 formalitetsafgørelsen i sagen.
Som det fremfår af  

 Disciplinærnævnets beslutning, havde FSR imidlertid inden  

 mødet meddelt, at man ikke ville have noget med sagen at gøre  

 (hvilket   så vidt jeg er orienteret   fortsat er tilfældet). Jeg  

 fandt derfor intet grundlag for at udsætte sagen i adskillige  

 måneder på et mere end usikkert grundlag.
I øvrigt  

 måtte sagen   såfremt den nu måtte blive rejst af andre end  

 klageren   anses som forældet, idet de påklagede forhold  

 ifølge klageren anses begået i juni/juli  1992.
 ..
 Det er i øvrigt ikke på noget tidspunkt  

 stillet klager i udsigt, at han ville modtage et  

 "mødenotat" fra nævnet, endsige at han herefter ville  

 få lejlighed til  at fremkomme med yderligere "faktuelle  

 oplysninger og anbringender" Det blev derimod som anført ovenfor  

 udtrykkeligt sagt til klageren under mødet den 1. oktober 1997, at han  

 ville modtage en afgørelse om sagens fremme eller ej snarest muligt.  

 Afgørelsen blev i overensstemmelse hermed fremsendt til klageren  

 ganske få dage senere.
Beslutningen er efter min opfattelse klart og tydeligt  

 begrundet.
Præmisserne forklarer, hvorfor sagen ikke kan tages under  

 behandling, og må anses at opfylde de krav, som følger af  

 såvel forvaltningsloven og sagens natur.
 Jeg mener ikke, at Disciplinærnævnet har pligt  

 til generelt at foretage nogen høringer af andre myndigheder i en  

 klagesag, ud over at nævnet altid forespørger Erhvervs- og  

 Selskabsstyrelsen, hvorvidt den indklagede revisor er statsautoriseret (eller  

 registreret).
Ex tuto bemærkes, at klageren nu tilsyneladende har  

 oplyst, at han allerede inden sagens indbringelse for  

 Disciplinærnævnet  havde erhvervet en aktiepost i Hafnia  

 Holding, lige som han angiveligt har "hele sin pensionsopsparing i  

 Hafnia Liv", hvorfor han også af den grund nu angiver at have  

 retlig interesse i klagen.
Såfremt dette lægges til grund, har  

 klageren -  på trods af min udtrykkelige opfordring, jf.  

 beslutningen af 3. oktober 1997   forholdt nævnet væsentlige  

 oplysninger.
.." Klageren har i skrivelse af 5. november 1998 kommenteret  

 denne skrivelse og gentaget kritikken af sagsbehandlingen i  

 Disciplinærnævnet, jf. den subsidiære påstand.
På et møde i Erhvervs- og Selskabsstyrelsen  

 den 13. november 1998 afleverede klageren kopi af tegningsnota, udskrevet den  

 7. juli 1992, hvorefter [N.
N.]tegnede nominelt 200 stk. aktier i Hafnia  

 Holding, og af en beholdningsoversigt af 5. november 1998 vedrørende  

 et depot tilhørende klageren, hvoraf fremgår, at der i depotet  

 er nominelt 200 stk. aktier i Hafnia.
Klageren foreviste en række  

 dokumenter, som han  imidlertid ikke ville acceptere, der blev taget kopi af  

 til sagen.
Styrelsens medarbejdere  gjorde klageren opmærksom på,  

 at det sandsynligvis ikke ville være tilstrækkeligt grundlag for  

 Revisornævnets sagsbehandling, at han havde forevist dokumenterne for  

 medarbejdere i styrelsen.
 På opfordring fra Revisornævnets formand har  

 klageren herefter på et møde i nævnet den 18. januar 1999  

 fremlagt kopi af nogle dokumenter til belysning af den af ham nævnte  

 aktie- erhvervelse.
 I en skrivelse af 9. juni 1997 fra klageren til [N.  

 N.]hedder det bl.a.:
" Jeg henviser til vor telefonsamtale fredag.
Som  

 meddelt har jeg det ikke godt, på revisorstandens vegne, med det  

 revisionsarbejde, der tilsyneladende er lavet i forbindelse med Hafnia  

 Holding A/S  børsprospekt i juni/juli 1992, hvor en del private,  

 intetanende, kom til at bidrage med deres sparepenge i forbindelse med en  

 større finanstransaktion, som burde have været ordnet uden om  

 Fondsbørsen.
 For dog at kunne se den nærmeste familie i  

 øjnene, besluttede jeg derfor, at give dig følgende tilbud, som  

 jeg kan forstå, du er sindet at acceptere, idet jeg forudsætter,  

 at vor telefoniske forståelse herom er som nedenfor skitseret, og ikke  

 indeholder misforståelser fra min side:
 Jeg har købt dine Hafnia-aktier, som af dig er  

 erhvervet for en kursværdi på ca. kr. 21.000, ved nytegning  

 på grundlag af 1992 juni/juli - prospektet.
 Samtidig hermed er jeg indtrådt i samtlige  

 rettigheder vedrørende aktierne og den bagved liggende aktietegning,  

 ligesom jeg forpligter mig til at opretholde medlemskabet af den  

 aktionærforening, som har bebudet at ville indlede erstatningssag mod  

 Den Danske Bank, revisorerne og visse bestyrelsesmedlemmer.
Min købesum andrager kr. 5.000 kontant.
Hvis den  

 påtænkte retssag eller andre tiltag måtte bevirke, at der  

 ydes erstatning til de oprindelige aktietegnere fra enten Den Danske Bank,  

 revisorerne eller bestyrelsen, afregnes nettoprovenuet heraf (det vil sige  

 erstatningsbeløbet   de omkostninger, som er medgået ved  

 gennemførelse af kravet, af hvad art disse omkostninger end  

 måtte være) med fradrag af ovennævnte kr. 5.000.
 Den praktiske fremgangsmåde er som  

 følger:
 Jeg har skrevet til advokat Mikael Bernhoft, som der  

 fremgår af vedlagte skrivelse.
 Når advokaten har meddelt, hvad erstatningssagerne,  

 i best case, vil betyde for dig, indsætter jeg hele dette beløb  

 på en klientkonto hos Mikael Bernhoft klausuleret til dig.
 Når aktierne er overført fra dit til mit  

 depot frigøres fra denne konto, til din fri disposition, kr. 5.000, og  

 restbeløbet på kontoen forbliver indestående indtil  

 Hafnia-sagen er sluttet, eller vi indgår anden aftale herom.
 Når Hafnia-sagen er sluttet afregnes et eventuelt  

 ekstra provenue til dig, hvorefter resten af kontoen igen er til min  

 disposition.
 På denne måde vil du hele tiden have fuld  

 sikkerhed for, at du får det samme ud af sagen, som uden  

 nærværende aftale, og hvis erstatningssagen mv. af en eller anden  

 grund måtte blive tabt, har du under alle omstændigheder  

 fået et plaster på såret i form af de kr. 5.000, som  

 udbetales til dig up front.
.." Skrivelsen bærer følgende påtegning,  

 dateret 10. juni 1997 og underskrevet af N.
N.:
"Accepteret, dog skal de af mig betalte 315,- kr. til  

 advokat Mikael Bernhoft ikke trækkes fra som omkostning ved  

 opgørelse af nettoprovenuet" I et brev af samme dato fra klageren til advokat Mikael  

 Bernhoft hedder det bl.a.:
"Vedlagt følger genpart af skrivelse til min  

 fætter [N.
N.]Brevet taler for sig selv.
Jeg håber, at du vil være mellemmand i denne  

 handel, hvilket indebærer, at jeg noteres som medlem af din Hafnia-forening i stedet  

 for [N.
N.] at du modtager de ca. kr. 21.000 til opbevaring på  

 en klientkonto deponeret til sikkerhed for min opfyldelse af den  

 indgåede aftale.
at du fra denne konto til [N.
N.]afregner kr. 5.000  

 når aktierne er registreret på min konto i  

 værdipapircentralen.
at du eventuelt udarbejder et mere juridisk dokument end  

 min skrivelse af dags dato til [N.
N.]herunder en eventuel transport  

 vedrørende aktierne samt, hvad du ellers måtte finde  

 fornødent af at iagttage af formalier i sagens anledning.
." Den 30. juni 1997 skrev advokat Bernhoft bl.a.  

 således til  "[N.
N.]c/o J.
Høgsberg Kristensen":
 For en ordens skyld bekræfter jeg, at De er optaget  

 som medlem nr.  . i ovennævnte forening med et erstatningskrav på  

 kr. 21.000.
 .
 Det må allerede nu forudses, at der under sagen vil  

 blive stillet krav om forevisning af dokumentation for, at  

 foreningsmedlemmerne ikke har solgt deres Hafnia aktier.  Jeg beder Dem  

 derfor venligst sende mig kopi af den seneste udskrift fra Deres  

 værdipapirdepot, såfremt jeg ikke allerede tidligere har  

 modtaget den fra Dem.
 Skulle De af en eller anden grund afhænde Deres  

 Hafnia aktier, skal jeg have besked om en eventuel salgssum, således at  

 Deres erstatningskrav kan reduceres tilsvarende.
.." I stedet for at sende kr. 21.000 til advokat Bernhoft,  

 sendte klageren den 8. juli 1997 5.000 kr.  til [N.
N.]og. 16.000 kr.  til  

 advokat Bernhoft.
Det hedder i skrivelse af 8. juli 1997 fra klageren til  

[N.
N.]bl.a. :
 "Vedlagt følger kopi af min skrivelse til  

 advokat Mikael Bernhoft, til hvem du herefter vil kunne holde dig, når  

 Hafnia-sagen på et tidspunkt er afsluttet.
 Du løber derfor ingen kredit- eller andre risici  

 ved at have overladt styring til undertegnede.
 Jeg vedlægger i check kr. 5.000 og håber, ar  

 der er mere i vente.
 Hvis det er muligt, vil jeg gerne have  

 "aktierne" overført til mit depot nr.  ..
Det burde være en relativ enkel operation, hvis du  

 giver din bank besked om dette.
Men selvfølgelig er det lidt  

 usædvanligt, at flytte nogle, utvivlsomt værdiløse,  

 værdipapirer på denne måde, med sådan vil jeg nu  

 gerne have det.
" I et brev af samme dato fra klageren til advokat Bernhoft  

 hedder det bl.a. :
" Jeg vedlægger, for en ordens skyld, kopi af  

 min skrivelse af 9. juni 1997 med [N.
N. s] acceptpåtegning.
Samtidig vedlægger jeg i check kr. 16.000, som jeg  

 beder Jer have ulejligheden med at indsætte på en spærret  

 klientkonto til sikkerhed for opfyldelse, af min del af aftalen til  

 fætter [N.
N.].
Kr. 5.000 har jeg afregnet direkte til [N.
N.] jf.  

 vedlagte.
Jeg har forstået, at der ikke overføres  

 "ejendomsret" til foreningen, men at denne alene er indtrådt  

 i medlemmernes erstatningskrav.
Jeg vil således selv tage initiativet  

 til den fornødne depotmæssige regulering omkring aktierne.
 Endelig skal jeg venligst igen anmode om, at måtte  

 modtage en kopi af vedtægter m.v. for foreningen.
" I et brev af 24. september 1997 fra [N.
N.]til klageren  

 hedder det bl.a.:
" Hoslagt kopi af mit brev til BG Bank ang.  

 overførsel af aktierne.
Når jeg tøvede, var det jo fordi  

 der i seneste brev fra Mikael Bernhoft opstod mulighed for tvivl mht. om  

 Danske Bank ville kunne smøge sig udenom erstatningskravet til skade  

 for både dig og mig.
 M.h.t. købsnota blev den sammen med depotudskrift  

 for ultimo 1992 afleveret til Mikael Bernhoft i forbindelse med indmeldelse i  

 foreningen. (Hvilket var, hvad sekretæren bad om). I det sidste brev  

 taler han om seneste depotudskrift, og jeg har naturligvis den fra ultimo  

 1996, men dette er vel næppe relevant nu, hvor aktierne overgår  

 til dig.
.." Revisornævnets bemærkninger:
Ad den principale påstand Som anført i Disciplinærnævnets  

 beslutning følger det af § 18, stk. 4, i lov om Statsautoriserede  

 revisorer, at klager indbragt af Erhvervs- og Selskabsstyrelsen,  

 Finanstilsynet, skatteministeren, anklagemyndigheden eller Foreningen af  

 Statsautoriserede revisorer (altid) skal behandles af  

 Disciplinærnævnet.
I overensstemmelse med lovens forarbejder  

 må det antages, at der hermed er gjort op med, i hvilke tilfælde  

 Disciplinærnævnet er forpligtet til at behandle en klage indbragt  

 for nævnet, uden at der for klageren behøver at foreligge en  

 individuel, retlig interesse i det forhold, klagen angår.
 I øvrigt er det en betingelse for, at  

 Disciplinærnævnet er forpligtet til at tage en klage under  

 behandling, at klageren dokumenterer at have retlig interesse, det vil sige  

 en konkret og individuel interesse, i det forhold, som klagen angår,  

 jf. lovens § 18, stk. 4, 1. punkt.
De omstændigheder, som klageren havde  

 påberåbt sig for Disciplinærnævnet, og som er  

 anført for Revisornævnet til støtte for den principale  

 påstand, udgør ikke en sådan retlig interesse.
Det  

 tiltrædes derfor, at klagen er afvist fra  

 Disciplinærnævnet, og der kan ikke gives klageren medhold i den  

 principale påstand.
 Ad den subsidiære påstand.
For så vidt angår klagerens subsidiære  

 påstand bemærkes, at Revisornævnet efter det, der er oplyst  

 i sagen, herunder redegørelsen fra formanden for  

 Disciplinærnævnet, ikke kan lægge til grund, at  

 mødet med formanden alene var af vejledende karakter, eller at der  

 skulle være stillet ham et mødenotat i udsigt, inden der blev  

 truffet afgørelse.
Beslutningen er tilstrækkeligt begrundet, og  

 Revisornævnet finder ikke grundlag for at kritisere, at  

 sagsbehandlingen i Disciplinærnævnet ikke blev stillet i bero,  

 som ønsket af klageren.
 Der er derfor ikke grundlag for at give klageren medhold i  

 den subsidiære påstand.
 Ad den mest subsidiære påstand:
Revisornævnet finder ikke, at transaktionen i  

 1997 mellem klageren og [N.
N] med hensyn til de af [N.
N.]i 1992 erhvervede  

 aktier i Hafnia er dokumentation for, at klageren ved klagens indgivelse til  

 Disciplinærnævnet den 10. juni 1997 i kraft af aktiebesiddelse  

 havde den nødvendige retlige interesse i disciplinærsagen.
 Det bemærkes herved, at spørgsmålet om,  

 hvorvidt klageren på det grundlag eventuelt måtte have erhvervet  

 en adgang til at gøre et erstatningskrav gældende mod de  

 indklagede eller andre hører under domstolenes afgørelse.
 Den omstændighed, at klageren muligt har sin  

 pensionsopsparing i Hafnia Liv, bevirker ikke, at klageren har retlig  

 interesse i nærværende sag.
 Revisornævnet har ikke fundet anledning til at  

 udsætte sagens afgørelse på resultatet af de verserende  

 retssager.
 Revisornævnet tiltræder derfor, at sagen er  

 afvist, jf. lov om Statsautoriserede revisorer § 18 stk. 4, jf.  

 bekendtgørelse om Disciplinærnævnet for Statsautoriserede  

 revisorer § 7.
 I medfør af bekendtgørelse om  

 Revisornævnet § 11, stk. 3, er det bestemt, at kendelsen skal  

 offentliggøres.
 Thi bestemmes:
 Den trufne beslutning om sagens afvisning  

 stadfæstes.
