Nr LSF 217 Forslag til Lov om ændring af lov om miljøbeskyttelse Fremsat af miljøministeren (Svend Auken) den 10. marts 1993 Vedtaget ved tredjebehandling den 18. juni 1993 Lov nr. 477 af 30/06/1993 § 1 I lov nr. 358 af 6. juni 1991 om miljøbeskyttelse, som senest ændret ved  

 lov nr. 484 af 24. juni 1992, foretages følgende ændringer:
 1. Efter § 9 indsættes:
» § 9 a.
Miljøministeren kan med henblik på at fremme  

 genanvendelse og renere teknologi og med henblik på at begrænse problemerne i  

 forbindelse med affaldsbortskaffelse fastsætte regler om, at bestemte  

 materialer, produkter eller varer, herunder emballage, efter endt brug skal  

 foranstaltes tilbagetaget af den for markedsføringen ansvarlige producent  

 eller importør, samt at den for markedsføringen ansvarlige producent eller  

 importør forpligtes til for egen regning at foranstalte det tilbagetagne  

 genanvendt eller særligt håndteret.
 Stk. 2. Ministeren kan tillige fastsætte regler om, at enhver, der  

 markedsfører materialer, produkter eller varer, herunder emballage, jf. stk.  

 1, forpligtes til at foranstalte tilbagetagning samt genanvendelse eller  

 særlig håndtering af tilsvarende produkter, uanset at den pågældende ikke har  

 været ansvarlig for markedsføringen, jf. stk. 1.
 Stk. 3. Når der er iværksat en ordning i henhold til stk. 1, kan  

 ministeren fastsætte regler om borgeres, grundejeres og virksomheders pligt  

 til efter endt brug at aflevere bestemte materialer, produkter eller varer,  

 herunder emballage, hos producenten, importøren og/eller forhandleren, jf.  

 stk. 1 og 4.
 Stk. 4. Ministeren kan fastsætte regler om forhandlerens pligt til  

 at modtage og opbevare de af en ordning iværksat i henhold til stk. 1  

 omfattede materialer, produkter eller varer, herunder emballage.
 Stk. 5. Til gennemførelse af de i stk. 1 nævnte  

 tilbagetagningsordninger kan ministeren bestemme, at tilbagetagningen skal  

 sikres ved en pante- eller rabatordning, jf. § 9, stk. 2-4.
Stk. 6. Inden en ordning i henhold til stk. 1-5 iværksættes, skal  

 den forhandles med de i § 11 nævnte myndigheder og organisationer.« 2. I § 17 indsættes som stk. 5:
»Stk. 5. Kommunalbestyrelsen kan lade foranstaltninger som nævnt i  

 stk. 2 eller i regler fastsat efter stk. 3 udføre for den ansvarliges  

 regning, jf. §§ 69, stk. 1, nr. 3, og 70. De herved afholdte udgifter hæfter  

 på vedkommende ejendom med fortrinsret som for kommunale  

 ejendomskatter.« 3. § 45, stk. 5, affattes således:
»Stk. 5. I regler, der vedrører indsamling af materialer og  

 produkter til genanvendelse, bortset fra olie- og kemikalieaffald, skal det  

 bestemmes, 1) at kommunalbestyrelsen skal fritage en virksomhed fra pligten til at  

 benytte en kommunal indsamlingsordning, såfremt virksomheden godtgør, at den  

 senest samtidig med den kommunale indsamlingsordnings iværksættelse har  

 indgået aftale om, at affaldstyper, der er omfattet af indsamlingsordningen,  

 afleveres til anden side til genanvendelse, og 2) at virksomheder etableret efter iværksættelse af en kommunal  

 indsamlingsordning ved etableringen er berettiget til at blive fritaget for  

 benyttelse af den kommunale indsamlingsordning, såfremt virksomheden godtgør,  

 at den har indgået aftale om, at affaldstyper, der er omfattet af  

 indsamlingsordningen, afleveres til anden side til genanvendelse.« 4. I § 51, nr. 5, ændres »og« til: »,».
 5. I § 51 indsættes efter nr. 5 som nyt nummer:
 »6) bestemte materialer og produkter, herunder emballage, skal mærkes  

 på en bestemt måde, samt at anden mærkning skal begrænses eller forbydes  

 og«.
 Nr. 6 bliver herefter nr. 7.
 6. § 53 affattes således:
 »§ 53. Miljøministeren kan fastsætte regler om, at importører  

 eller producenter af nærmere angivne materialer, produkter eller varer,  

 herunder emballage, skal betale et gebyr til staten, til kommunerne eller til  

 kommunale fællesskaber for affaldsbortskaffelse til hel eller delvis dækning  

 af omkostningerne i forbindelse med materialets, produktets eller varens  

 bortskaffelse.
 Stk. 2. Administration og opkrævning af det i stk. 1 nævnte gebyr  

 kan henlægges til de statslige told- og skattemyndigheder.
 Stk. 3. Såfremt administration og opkrævning, jf. stk. 2,  

 henlægges til de statslige told- og skattemyndigheder, kan de statslige told-  

 og skattemyndigheder foretage en skønsmæssig ansættelse af gebyrtilsvaret,  

 såfremt størrelsen af det gebyrbeløb, som påhviler en virksomhed, ikke kan  

 opgøres på baggrund af virksomhedens regnskaber.
 Stk. 4. Statslige myndigheder har udpantningsret for gebyrer efter  

 stk. 1.
Stk. 5. Ministeren kan fastsætte nærmere regler om gebyrets  

 opkrævning og anvendelse, herunder regler, som tager højde for, at der kan  

 være en væsentlig forskydning imellem tidspunktet for gebyrets opkrævning og  

 tidspunktet for afholdelse af de modsvarende udgifter.« 7. § 54, stk. 1, affattes således:
»Tilskud kan gives til udrednings- og udviklingsprojekter samt til  

 formidlings- og informationsvirksomhed, der har til formål at fremme  

 genanvendelse eller at nedsætte miljøbelastningen væsentligt ved omstilling  

 til renere teknologi eller at begrænse problemerne i forbindelse med  

 affaldsbortskaffelse.
Tilskud kan gives såvel til projekter med almennyttigt  

 formål som til virksomhedens egne projekter, hvis projekterne har  

 nyhedsværdi.« 8. I § 88 indsættes efter »gebyrer til«:  

 »hel eller delvis«.
 9. I § 107, stk. 1, indsættes efter »100«:  

 »samt af den myndighed, der har truffet afgørelsen i 1. instans«.
 10. § 110, stk. 1, nr. 3, affattes således:
 »3) undlader at efterkomme krav fastsat i medfør af § 9 a og § 10,  

 stk. 4,».
 11. I § 110, stk. 1, nr. 8, ændres »og« til:  

 »,», og i nr. 9 ændres ».« til:  

 »,eller«.
 12. I § 110, stk. 1, indsættes som nr. 10:
»10) overtræder bestemmelser fastsat i De Europæiske Fællesskabers  

 forordninger vedrørende forhold, der er omfattet af denne lov, jf. § 2.« 13. Efter § 110 indsættes:
» § 110 a.
Skønnes en overtrædelse af regler eller  

 forskrifter, der er udstedt i medfør af § 53, ikke at ville medføre højere  

 straf end bøde, kan miljøministeren eller, såfremt administration og  

 opkrævning er henlagt til de statslige told- og skattemyndigheder,  

 skatteministeren eller den, ministeren bemyndiger dertil, tilkendegive den  

 pågældende, at sagen kan afgøres uden retslig forfølgning, såfremt denne  

 erkender sig skyldig i overtrædelsen og erklærer sig rede til inden for en  

 nærmere angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelserne om tiltalerejsning i retsplejelovens § 930, jf. § 926,  

 tilsvarende anvendelse.
Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag I lov nr. 358 af 6. juni 1991 om miljøbeskyttelse, som ændret ved lov nr. 484 af 24. juni 1992 foretages følgende ændringer:
§ 1 1. Efter § 9 indsættes:
» § 9a.
Miljøministeren kan med henblik på at fremme  

 genanvendelse og renere teknologi og med henblik på at begrænse problemerne i  

 forbindelse med affaldsbortskaffelse fastsætte regler om, at bestemte  

 materialer, produkter eller varer, herunder emballage, efter endt brug skal  

 foranstaltes tilbagetaget af den for markedsføringen ansvarlige producent  

 eller importør, samt at den for markedsføringen ansvarlige producent eller  

 importør forpligtes til for egen regning at foranstalte det tilbagetagne  

 genanvendt eller særligt håndteret.
 Stk. 2. Ministeren kan tillige fastsætte regler om, at enhver, der  

 markedsfører materialer, produkter eller varer, herunder emballage, jf. stk.  

 1, forpligtes til at foranstalte tilbagetagning samt genanvendelse eller  

 særlig håndtering af tilsvarende produkter, uanset den pågældende ikke har  

 været ansvarlig for markedsføringen, jf. stk. 1.
 Stk. 3. Når der er iværksat en ordning i henhold til stk. 1, kan  

 ministeren fastsætte regler om borgeres, grundejeres og virksomheders pligt  

 til efter endt brug at aflevere bestemte materialer, produkter eller varer,  

 herunder emballage, hos producenten, importøren og/eller forhandleren, jf.  

 stk. 1 og 4.
 Stk. 4. Ministeren kan fastsætte regler om forhandlerens pligt til  

 at modtage og opbevare de af en ordning iværksat i henhold til stk. 1  

 omfattede materialer, produkter eller varer, herunder emballage.
 Stk. 5. Til gennemførelse af de i stk. 1 nævnte  

 tilbagetagnings-ordninger kan ministeren bestemme, at tilbagetagningen skal  

 sikres ved en pant- eller rabatordning, jf. § 9, stk. 2-4.
Stk. 6. Inden en ordning i henhold til stk. 1-5 iværksættes, skal  

 den forhandles med de i § 11 nævnte myndigheder og organisationer.« 2. I § 17 indsættes som stk. 5:
»Stk. 5. Kommunalbestyrelsen kan lade foranstaltninger, som nævnt i  

 stk. 2 eller i regler fastsat efter stk. 3, udføre for den ansvarliges  

 regning, jf. §§ 69, stk. 1, nr. 3 og 70. De herved afholdte udgifter hæfter  

 på vedkommende ejendom med fortrinsret som for kommunale  

 ejendomskatter.« 3. § 53 affattes således:
 »§ 53. Miljøministeren kan fastsætte regler om, at importører  

 eller producenter af nærmere angivne materialer, produkter eller varer,  

 herunder emballage, skal betale et gebyr til staten, til kommunerne eller til  

 kommunale fællesskaber for affaldsbortskaffelse til hel eller delvis dækning  

 af omkostningerne i forbindelse med materialets, produktets eller varens  

 bortskaffelse.
 Stk. 2. Administration og opkrævning af det i stk. 1 nævnte gebyr  

 kan henlægges til de statslige told- og skattemyndigheder.
 Stk. 3. Såfremt administration og opkrævning, jf. stk. 2,  

 henlægges til de statslige told- og skattemyndigheder, kan de statslige told-  

 og skattemyndigheder foretage en skønsmæssig ansættelse af gebyrtilsvaret,  

 såfremt størrelsen af det gebyrbeløb, som påhviler en virksomhed ikke kan  

 opgøres på baggrund af virksomhedens regnskaber.
 Stk. 4. Statslige myndigheder har udpantningsret for gebyrer efter  

 stk. 1.
Stk. 5. Ministeren kan fastsætte nærmere regler om gebyrets  

 opkrævning og anvendelse, herunder regler, som tager højde for, at der kan  

 være en væsentlig forskydning imellem tidspunktet for gebyrets opkrævning og  

 tidspunktet for afholdelse af de modsvarende udgifter.« 4. § 54, stk. 1, affattes således:
»Tilskud kan gives til udrednings- og udviklingsprojekter samt til  

 formidlings- og informationsvirksomhed, der har til formål at fremme  

 genanvendelse, eller at nedsætte miljøbelastningen væsentligt ved omstilling  

 til renere teknologi eller at begrænse problemerne i forbindelse med  

 affaldsbortskaffelse.
Tilskud kan gives såvel til projekter med almennyttigt  

 formål som til virksomhedens egne projekter, hvis projekterne har  

 nyhedsværdi.« 5. I § 88 indsættes efter »gebyrer til« :  

 »hel eller delvis«.
6. I § 107, stk. 1, indsættes efter »100« :  

 »samt af den myndighed, der har truffet afgørelsen i 1. instans« 7. § 110, stk. 1, nr. 3, affattes således:
 »3) undlader at efterkomme krav fastsat i medfør af § 9a og § 10,  

 stk. 4,».
8. I § 110, stk. 1, nr. 8 ændres »og« til:  

 »,» og i nr. 9 ændres ».« til: »eller.« 9. I § 110, stk. 1, indsættes som nr. 10:
 »10) overtræder bestemmelser fastsat i De Europæiske Fællesskabers  

 forordninger vedrørende forhold, der er omfattet af denne lov, jf.
§ 2.« 10. Efter § 110 indsættes:
» § 110a.
Skønnes en overtrædelse af regler eller forskrifter,  

 der er udstedt i medfør af § 53, ikke at ville medføre højere straf end bøde,  

 kan miljøministeren, eller såfremt administration og opkrævning er henlagt  

 til de statslige told- og skattemyndigheder, skatteministeren eller den,  

 ministeren bemyndiger dertil, tilkendegive den pågældende, at sagen kan  

 afgøres uden retslig forfølgning, såfremt denne erkender sig skyldig i  

 overtrædelsen og erklærer sig rede til inden for en nærmere angivet frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelserne om tiltalerejsning i retsplejelovens § 930, jf. § 926,  

 tilsvarende anvendelse.
Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.« § 2 Loven træder i kraft dagen efter bekendtgørelsen i lovtidende.
Bemærkninger til lovforslaget Almindelige bemærkninger Det foreliggende lovforslag indeholder en hjemmel til fastsættelse af  

 regler om tilbagetagningspligt og producentansvar som et supplement til  

 eksisterende styringsmidler, og forslaget udgør en af flere initiativer i  

 beslutningsforslag B 31 om øget genanvendelse, som Folketingets flertal  

 besluttede at iværksætte ved Folketingsbeslutning af den 7. maj 1992 om øget  

 genanvendelse.
 Herudover indgår de styringsinstrumenter, som udgøres af  

 tilbagetagningspligten og producentansvaret som en vigtig del af  

 handlingsplanen for affald og genanvendelse 1993-97.
 En generel hjemmel til at fastsætte regler om tilbagetagningspligt med  

 tilhørende krav om genanvendelse eller særlig affaldshåndtering, knyttet til  

 et krav om producentansvar, er en nyskabelse.
 Udover disse bestemmelser indeholder forslaget en tilføjelse til  

 bortskaffelsesgebyr-hjemmelen i § 53. Tilføjelsen giver mulighed for  

 skønsmæssige ansættelser samt tvangsmæssig inddrivelse af disse gebyrer,  

 ligesom der hjemles mulighed for at gebyrindtægterne og de hertil knyttede  

 udgifter balancerer over en længere årrække.
 Ændringerne er fundet påkrævet med henblik på tilrettelæggelse af en  

 hensigtsmæssig administration.
 Endvidere sker der ved forslaget i overensstemmelse med handlingsplanen  

 for affald og genanvendelse 1993-97 en udvidelse af det tilskudsberettigede  

 område, således at der fremover vil kunne ydes tilskud til udrednings- og  

 udviklingsprojekter på hele affaldsområdet, og ikke som hidtil alene til den  

 del som udgøres af genanvendelsesområdet.
 Forslaget indeholder desuden en justering af klagebestemmelserne, som  

 giver de lokale miljømyndigheder samme klageadgang, som de havde i medfør af  

 den tidligere miljøbeskyttelseslov.
 Herudover indeholder forslaget en ændring af redaktionel karakter  

 vedrørende fortrinsret for kommunale udgifter i forbindelse med  

 selvhjælpshandlinger i rottesager.
 Endelig foretages en præcisering af straffebestemmelserne vedrørende straf  

 for overtrædelse af EF-forordninger.
 Forarbejderne til miljøbeskyttelsesloven findes i Folketingstidende  

 1990-91: Lovforslag: Tillæg A, sp. 14791, 1. behandling: Tidende, sp. 1971,  

 Udvalgsbetænkning: Tillæg B, sp. 961, 2. behandling: Tidende, sp. 6590, 3.  

 behandling: Tidende, sp. 6769.
Da tilbagetagningsinstrumentet i sagens natur skal administreres af  

 aktørerne selv skønnes bestemmelsen ikke at ville medføre merudgifter til  

 stat eller primær- og amtskommuner.
Forslagets øvrige bestemmelser skønnes  

 ejheller at medføre merudgifter for stat, primær- og amtskommuner.
 Lovforslaget er sendt til EF-Kommissionen til underretning under  

 henvisning til artikel 3 i rammedirektivet om affald, EØF 75/442, som ændret  

 ved EØF 91/156. Denne underretning medfører ikke krav om en  

 »status-quo«-periode, hvorfor lovforslagets  

 ikrafttrædelsestidspunkt ikke berøres heraf.
Bemærkninger til lovforslagets enkelte bestemmelser Til nr. 1.
 Formålet med tilbagetagnings- og genanvendelsespligten er at påføre  

 vareproducenterne de fulde omkostninger, der er forbundet med en miljømæssigt  

 optimal håndtering af de markedsførte produkter, når disse har udtjent deres  

 funktion og optræder som affald.
 Der er således tale om en specifik udmøntning af  

 forureneren-betaler-princippet, hvor omkostningsansvaret flyttes bagud i  

 produktkredsløbet fra forbrugeren til producenten.
 Udover at omkostningerne i affaldsleddet herigennem hos vareproducenten  

 kommer til at indgå som en faktor i varens prisdannelse på linie med  

 fremstillings- og distributionsomkostninger, indebærer tilbagetagningspligten  

 endvidere, at initiativ- og finansieringsforpligtelse lægges på det sted i  

 varekredsløbet, hvor beslutninger om materialeanvendelse og konstruktionsmåde  

 tages.
 Det vil sige, at ansvaret placeres der, hvor man, udover en  

 konkurrencebetinget økonomisk motivation, har den optimale faglige og  

 praktiske baggrund for at ændre adfærd henimod markedsføring af produkter,  

 som bidrager til at minimere affaldsdannelsen, som er lettere at genanvende  

 og som generelt reducerer miljøbelastningen i forbindelse med  

 affaldshåndteringen.
 Der er altså tale om et styringsmiddel, som er helt i overenstemmelse med  

 det bærende princip for miljøbeskyttelsen i dag, princippet om renere  

 teknologi.
I stk. 1 bestemmes det, at materialet, produktet eller varen skal  

 tilbagetages af den for markedsføringen ansvarlige producent eller importør.  

 Denne tilbagetagningspligt omfatter også tidligere markedsførte produkter.  

 Her kan være tale om produkter med lang levetid, hvor tilbagetagning først  

 aktualiseres flere år efter salget.
Det er derfor et absolut nødvendigt  

 element for en operationel og miljømæssigt forsvarlig  

 tilbagetagningskonstruktion, at hjemmelen omfatter produkter markedsført før  

 lovens ikrafttræden.
 For tidligere markedsførte produkters vedkommende har producenten  

 imidlertid ingen mulighed haft for at indregne tilbagetagnings- og  

 genanvendelses- eller affaldshåndteringsomkostningerne i produktets pris.
 Tilsvarende har der ikke været incitament til at tage hensyn til  

 bortskaffelsesomkostninger i forbindelse med produktudformning, så den  

 adfærdsregulerende virkning i produktion og produktudvikling opnås ifølge  

 sagens natur ikke for allerede markedsførte produkter.
I de tilfælde, hvor omkostningerne ved at tilbagetage gamle produkter er  

 af begrænset omfang i forhold til markedets størrelse og omkostningerne ved  

 tilbagetagning af nye produkter, vil det ikke i praksis være problematisk, at  

 den markedsføringsansvarlige for nye produkter også pålægges  

 tilbagetagningspligt for de allerede markedsførte.
Ved vurderingen heraf må  

 der bl.a. lægges vægt på, at en tilbagetagningspligt for tidligere  

 markedsførte produkter ikke indebærer en konkurrenceforvridning.
Den  

 markedsføringsansvarlige, som skal iværksætte tilbagetagningsordninger for  

 endog meget gamle produkter må i givet fald anse denne forpligtelse for en  

 integreret del af det fremtidige producentansvar og evt. indregne  

 omkostninger til »oprydning« i de nye produkters pris.
Der kan dog også forekomme tilfælde, hvor omkostningerne ved at  

 tilbagetage tidligere markedsførte produkter har et væsentligt omfang i  

 forhold til omkostningerne ved tilbagetagning af nye produkter og markedets  

 størrelse.
I sådanne situationer må der lægges vægt på, at  

 tilbagetagningsordninger udformes, så de ikke bliver konkurrenceforvridende.
En risiko for konkurrenceforvridning kunne f.eks. opstå fordi nye  

 markedsførere ikke ville have tilsvarende oprydningsomkostninger, eller fordi  

 oprydning ville medføre en mærkbar fordyrelse af de nye produkter, udover de  

 omkostninger, der er forbundet med produktion, markedsføring og  

 tilbagetagning af disse produkter selv.
I overvejelserne må også indgå  

 risikoen for en forsinkelse af udskiftningen til nyere og mere miljøvenlige  

 produkter.
I de formodentlig ret få tilfælde, hvor en tilbagetagningspligt med  

 tilbagevirkende kraft kan have mærkbart konkurrenceforvridende virkninger, må  

 mulighederne for at undgå dette nøje overvejes i forbindelse med hver enkelt  

 ordning.
Ved tilrettelæggelsen af konkrete tilbagetagningsordninger kan det i  

 enkelte tilfælde findes hensigtsmæssigt at tilvejebringe midler til  

 finansiering af bortskaffelse af tidligere markedsførte produkter ved hjælp  

 af et bortskaffelsesgebyr i henhold til lovens § 53.
 Specielt i tilfælde, hvor tilbagetagningsomkostningerne er meget store,  

 vil der blive lagt vægt på en rimelig lang gennemførelsesperiode eller en  

 gradvis indførelse af tilbagetagningspligten.
 Som det fremgår af stk. 2, vil tilbagetagningspligten også kunne gælde  

 materialer, produkter eller varer, herunder emballage, hvor man ikke selv har  

 været ansvarlig for markedsføringen, men markedsfører tilsvarende produkter.  

 Ved udfærdigelsen af de konkrete ordninger, må det sikres, at disse  

 tilrettelægges således, at urimelige virkninger på det konkrete marked  

 undgås.
 Problemer med tilbagetagning af produkter af samme type som egne  

 markedsførte vil typisk være relevant for produkter med lang levetid, idet  

 den oprindelige markedsfører kan være ophørt med at eksistere på tidspunktet  

 for tilbagelevering.
Bestemmelsen i stk. 2 omfatter ikke import af affald.
Ved en konkret  

 udmøntning af bestemmelsen vil det blive sikret, at danske producenter ikke  

 tvinges til at skulle bortskaffe udenlandske produkter, som først importeres,  

 når de er blevet til affald.
 Ved tilrettelæggelse af konkrete tilbagetagningsordninger vil der  

 ligeledes blive taget højde for, at producenter, som anvender pantbærende  

 emballager, ikke ved en eventuel tilbagetagningsordning forpligtes til at  

 tilbagetage andres produkter og herved hæfte for de i emballagen bundne  

 pantbeløb.
 Ved at knytte pligten til markedsføringsbegrebet opnåes en klar  

 afgrænsning af, hvem pligten påhviler.
For at leve op til lovforslagets bestemmelser stilles der krav til  

 producenten om opfyldelse af tre forpligtelser.
Han skal for det første  

 foranstalte tilbagetagningen, hvilket vil sige, at han i det omfang, han ikke  

 ønsker selv at påtage sig den fysiske tilbagetagning, har  

 initiativforpligtelsen til iværksættelse af en ordning, hvorved de pågældende  

 produkter faktisk tages tilbage.
Dernæst stilles der krav om at det tilbagetagne genanvendes eller  

 håndteres særligt.
Genanvendelse vil i denne sammenhæng sige enten genbrug  

 (genpåfyldning) eller materialegenvinding.
Forbrænding med energiudnyttelse  

 anses ikke for genanvendelse i lovens forstand, hvorimod særlig håndtering af  

 det tilbagetagne kan være forbrænding.
I tilfælde af tilbagetagning med  

 henblik på særlig håndtering vil håndteringskravene blive fastsat i de  

 bekendtgørelser, som udstedes i medfør af bestemmelsen, ligesom det er en  

 forudsætning, at der i bekendtgørelsesform fastsættes mål for genanvendelsen  

 af de enkelte produkter.
Endelig er det et krav, at producenten finansierer tilbagetagning såvel  

 som genanvendelse, og det forudsættes, at producenten i sin prisfastsættelse  

 inkalkulerer omkostningerne forbundet hermed.
Producenten kan således ikke  

 opfylde sine forpligtelser ved at tage sig direkte betalt af forbrugeren ved  

 aflevering til genanvendelse.
Tilbagetagningskonceptet, som det fremtræder i forslaget er opbygget  

 således, at alle led i produktkredsløbet kan pålægges pligter, som indbyrdes  

 supplerer hinanden, samtidig med at det enkelte led kan forpligtes til at  

 bære størstedelen af eller hele byrden alene.
Konceptet udgør således det  

 optimale udgangspunkt for de involverede parter til at søge løsninger ved  

 indbyrdes konstruktioner til opnåelse af den miljømæssigt ønskede effekt ved  

 smidige og ubureaukratiske foranstaltninger.
Når en tilbagetagningsordning er iværksat, er det naturligvis en  

 forudsætning for ordningens funktion, at forbrugeren faktisk afleverer det  

 pågældende produkt til ordningen.
Det bestemmes derfor i stk. 3, at  

 ministeren kan fastsætte regler om afleveringspligten.
Der kan desuden  

 forekomme situationer, hvor det må anses for mest hensigtsmæssigt at styre  

 forbrugerens adfærd ved at undtage det pågældende produkt fra de kommunale  

 ordninger.
Dette kan i givet fald ske med hjemmel i lovens §§ 44-45.
 Tilbagetagningsordningerne bør i det omfang det er muligt forsøges  

 etableret i overensstemmelse med eksisterende systemer.
 Ved tilrettelæggelsen og udformningen af de konkrete ordninger, vil  

 udenlandske forhold på de pågældende områder i videst mulige omfang blive  

 søgt taget i betragtning med henblik på imødegåelse af eventuelle  

 konkurrencemæssige påvirkninger.
Af betænkning af den 29. april 1992 over forslag til beslutningsforslag om  

 øget genanvendelse (B 31) fremgår: »Det er ikke hensigten, at  

 tilbagetagningspligten skal anvendes generelt som efter den tyske model, men  

 at den skal være et supplement til eksisterende styringsmidler.
Hjemmelen kan  

 anvendes, såfremt der på bestemte områder ikke kan indgåes aftaler med  

 virksomheder eller brancher om den affaldsmæssige håndtering af bestemte  

 produkter eller materialer med henblik på opfyldelse af bindende miljømæssige  

 målsætninger.
Hjemmelen vil således supplere miljøbeskyttelseslovens § 9 og §  

 10.« Ved at indgå aftaler om producentansvar fremfor at blive tvunget ind under  

 en nødvendigvis mere detaljeret myndighedsregulering af producentansvaret,  

 opnår erhvervslivet at kunne organisere de krævede indsamlings- og  

 oparbejdningssystemer med maksimal fleksibilitet i relation til de særlige  

 markedsmæssige forhold, der kendetegner de enkelte produktgrupper.
Såfremt de miljømæssige hensyn kan anses for tilstrækkeligt og forsvarligt  

 varetaget kan ministeren i tilfælde, hvor betingelserne for anvendelse af §  

 10 ikke er til stede indgå aftaler om tilbagetagning, som ikke rummer de i §  

 10 indeholdte muligheder for bl.a. sanktionering, men som i sit indhold  

 forpligter parterne til at opnå det fastsatte mål.
Ministeren vil i tilfælde  

 af at aftalen ikke overholdes have mulighed for regeludstedelse i medfør af  

 forslagets bestemmelser.
 Udover de igangværende forhandlinger om tilbagetagningsordninger for  

 transportemballager, glas og bildæk, vil - som det er forudsat i  

 handlingsplanen for affald og genanvendelse 1993-97 - de produktgrupper, det  

 hernæst er hensigten at gøre til genstand for tilbagetagningsaftaler eller  

 -regulering være elektronikaffald, køleskabe og frysere, biler og bildele.
Som det fremgår er det udgangspunktet, at producentansvar og  

 tilbagetagningsordninger skal søges etableret på grundlag af frivillige  

 aftaler med berørte dele af erhvervslivet.
I den forbindelse kan det ikke  

 udelukkes, at det i enkelte tilfælde kan findes hensigtsmæssigt at  

 tilvejebringe midler til finansiering ved hjælp af et bortskaffelsesgebyr i  

 henhold til lovens § 53 som en integreret del af aftalen.
 Grundlaget for etablering af konkrete tilbagetagningsordninger vil -  

 uanset om der vil være tale om frivillig aftale eller bekendtgørelse - blive  

 forelagt de berørte parter til udtalelse forinden iværksættelse.
 Forslagets konsekvenser for erhvervslivet vil først kunne opgøres i  

 forbindelse med udmøntning af bestemmelsen idet konsekvenserne vil være helt  

 individuelt afhængige af de enkelte foranstaltningers konkrete udformning.
 Til nr. 2.
 Bestemmelsen blev indsat i miljøbeskyttelsesloven i 1982, jf. lov nr. 204  

 af 18. maj 1982 som § 4 a og var en videreførelse af en tilsvarende  

 bestemmelse i Rotteloven, lov nr. 120 af 3. maj 1961, § 4. Bestemmelsen blev  

 ved en fejl ikke gentaget ved miljøbeskyttelseslovens revision i 1991, jf.  

 lov nr. 358 af 6. juni 1991. Forslaget skal derfor ses som en redaktionel  

 rettelse.
 Til nr. 3.
Det findes hensigtsmæssigt at præcisere, at administration og opkrævning  

 af bortskaffelsesgebyret kan foretages af de statslige told- og  

 skattemyndigheder.
Herved undgåes opbygning af paralelle opkrævnings- og  

 kontrolsystemer, idet administrationen kan foregå i det eksisterende system  

 med landsdækkende regionale toldenheder.
Der vil i de konkrete tilfælde blive  

 foretaget en vurdering af, hvor administrationen mest hensigtsmæssigt kan  

 varetages.
Bestemmelsen om adgangen til skønsmæssig ansættelse og muligheden for  

 tvangsmæssig inddrivelse af ikke indbetalte gebyrer er en nødvendighed for at  

 sikre en rimelig og forsvarlig administration.
Det forudsættes, at de regler,  

 som i givet fald udstedes i medfør af bestemmelsen, entydigt vil kunne  

 afklare spørgsmålet om gebyrets opståen og størrelse.
 Med henblik på at kunne anvende gebyrer som et instrument til at  

 finansiere tilbagetagningsordninger for produkter med lang levetid, skønnes  

 det hensigtsmæssigt, at der hjemles mulighed for, at indtægter og udgifter i  

 tilknytning til gebyrer kan bringes i balance over en årrække, der eventuelt  

 vil overstige den 4-års periode, der anbefales af Finansministeriet.
Med forslaget åbnes der endvidere mulighed for, at gebyret i helt særlige  

 situationer ikke nødvendigvis dækker de fulde omkostninger i forbindelse med  

 den aktivitet, gebyret er rettet imod at finansiere.
Miljøministeriet vil  

 fortsat søge at etablere fuld omkostningsdækning på gebyrer efter de  

 kalkulationsprincipper, der er fastsat af Finansministeriet.
 Til nr. 4.
I modsætning til den tidligere handlingsplan for øget genanvendelse  

 1990-92 omhandler handlingsplanen (1993-97) hele affalds- og  

 genanvendelsesområdet.
Det overordnede mål er at reducere affaldsmængderne,  

 og for det affald, der ikke kan undgåes produceret som resultat af samfundets  

 aktiviteter, er det målet at udnytte ressourcerne i affaldet bedst muligt.  

 Bestemmelsen indeholder på den baggrund en udvidelse af det  

 tilskudsberettigede område, således at det fremover bliver muligt at yde  

 tilskud til udviklings- og udredningsprojekter på hele affaldsområdet.  

 Derimod gives der ikke mulighed for af yde anlægstilskud på affaldsområdet.  

 Det forudsættes i overensstemmelse med EF-Kommissionens meddelelse af den 30.  

 juli 1992 vedrørende Fællesskabets rammebestemmelser for statsstøtte til små  

 og mellemstore virksomheder, at de konkrete tilskud til affaldsprojekter  

 indenfor det nye tilskudsområde vil være max. kr. 400.000 over tre år pr.  

 projekt.
 Til nr. 5.
Med forslaget åbnes der mulighed for, at gebyret i helt særlige  

 situationer ikke nødvendigvis dækker de fulde omkostninger ved administration  

 og tilsyn i forbindelse med miljøbeskyttelsesloven.
Miljøministeriet vil  

 fortsat søge at etablere fuld omkostningsdækning på gebyrer efter de  

 kalkulationsprincipper, der er fastsat af Finansministeriet.
 Til nr. 6.
 Bestemmelsen indsættes for at give de lokale miljømyndigheder samme  

 klageadgang, som de havde i medfør af den tidligere miljøbeskyttelseslov.
 Til nr. 7-8 og 9.
Bestemmelsen fastsætter straf for overtrædelse af regler fastsat i medfør  

 af den foreslåede bestemmelse i § 9a om tilbagetagning.
Herudover præciseres  

 hjemlen i lovens § 89, stk. 3 sammenholdt med § 110, stk. 3 til fastsættelse  

 af straf for overtrædelse af EF-forordninger.
 Til nr. 10.
Bestemmelsen er, som nr. 2 administrativt begrundet.
Hjemmelen findes i  

 øvrige punktafgiftslove, og ved henlæggelse af administrationen af et  

 bortskaffelsesgebyr til de statslige told- og skattemyndigheder vil  

 bestemmelsen om administrativ bødevedtagelse, udover at medføre en ensartet  

 sagsbehandling, være en nødvendighed til sikring af en forsvarlig  

 administration.
Efter 2. behandling den 15. juni 1993 § 1 I lov nr. 358 af 6. juni 1991 om miljøbeskyttelse, som senest ændret ved  

 lov nr. 484 af 24. juni 1992, foretages følgende ændringer:
 1. Efter § 9 indsættes:
» § 9 a.
Miljøministeren kan med henblik på at fremme  

 genanvendelse og renere teknologi og med henblik på at begrænse problemerne i  

 forbindelse med affaldsbortskaffelse fastsætte regler om, at bestemte  

 materialer, produkter eller varer, herunder emballage, efter endt brug skal  

 foranstaltes tilbagetaget af den for markedsføringen ansvarlige producent  

 eller importør, samt at den for markedsføringen ansvarlige producent eller  

 importør forpligtes til for egen regning at foranstalte det tilbagetagne  

 genanvendt eller særligt håndteret.
 Stk. 2. Ministeren kan tillige fastsætte regler om, at enhver, der  

 markedsfører materialer, produkter eller varer, herunder emballage, jf. stk.  

 1, forpligtes til at foranstalte tilbagetagning samt genanvendelse eller  

 særlig håndtering af tilsvarende produkter, uanset at den pågældende ikke har  

 været ansvarlig for markedsføringen, jf. stk. 1.
 Stk. 3. Når der er iværksat en ordning i henhold til stk. 1, kan  

 ministeren fastsætte regler om borgeres, grundejeres og virksomheders pligt  

 til efter endt brug at aflevere bestemte materialer, produkter eller varer,  

 herunder emballage, hos producenten, importøren og/eller forhandleren, jf.  

 stk. 1 og 4.
 Stk. 4. Ministeren kan fastsætte regler om forhandlerens pligt til  

 at modtage og opbevare de af en ordning iværksat i henhold til stk. 1  

 omfattede materialer, produkter eller varer, herunder emballage.
 Stk. 5. Til gennemførelse af de i stk. 1 nævnte  

 tilbagetagningsordninger kan ministeren bestemme, at tilbagetagningen skal  

 sikres ved en pante- eller rabatordning, jf. § 9, stk. 2-4.
Stk. 6. Inden en ordning i henhold til stk. 1-5 iværksættes, skal  

 den forhandles med de i § 11 nævnte myndigheder og organisationer.« 2. I § 17 indsættes som stk. 5:
»Stk. 5. Kommunalbestyrelsen kan lade foranstaltninger som nævnt i  

 stk. 2 eller i regler fastsat efter stk. 3 udføre for den ansvarliges  

 regning, jf. §§ 69, stk. 1, nr. 3, og 70. De herved afholdte udgifter hæfter  

 på vedkommende ejendom med fortrinsret som for kommunale  

 ejendomskatter.« 3. § 45, stk. 5, affattes således:
»Stk. 5. I regler, der vedrører indsamling af materialer og  

 produkter til genanvendelse, bortset fra olie- og kemikalieaffald, skal det  

 bestemmes, 1) at kommunalbestyrelsen skal fritage en virksomhed fra pligten til at  

 benytte en kommunal indsamlingsordning, såfremt virksomheden godtgør, at den  

 senest samtidig med den kommunale indsamlingsordnings iværksættelse har  

 indgået aftale om, at affaldstyper, der er omfattet af indsamlingsordningen,  

 afleveres til anden side til genanvendelse, og 2) at virksomheder etableret efter iværksættelse af en kommunal  

 indsamlingsordning er berettiget til at blive fritaget for benyttelse af den  

 kommunale indsamlingsordning, såfremt virksomheden godtgør, at den har  

 indgået aftale om, at affaldstyper, der er omfattet af indsamlingsordningen,  

 afleveres til anden side til genanvendelse.« 4. I § 51, nr. 5, ændres »og« til: »,».
 5. I § 51 indsættes efter nr. 5 som nyt nummer:
 »6) bestemte materialer og produkter, herunder emballage, skal mærkes  

 på en bestemt måde, samt at anden mærkning skal begrænses eller forbydes  

 og«.
 Nr. 6 bliver herefter nr. 7.
 6. § 53 affattes således:
 »§ 53. Miljøministeren kan fastsætte regler om, at importører  

 eller producenter af nærmere angivne materialer, produkter eller varer,  

 herunder emballage, skal betale et gebyr til staten, til kommunerne eller til  

 kommunale fællesskaber for affaldsbortskaffelse til hel eller delvis dækning  

 af omkostningerne i forbindelse med materialets, produktets eller varens  

 bortskaffelse.
 Stk. 2. Administration og opkrævning af det i stk. 1 nævnte gebyr  

 kan henlægges til de statslige told- og skattemyndigheder.
 Stk. 3. Såfremt administration og opkrævning, jf. stk. 2,  

 henlægges til de statslige told- og skattemyndigheder, kan de statslige told-  

 og skattemyndigheder foretage en skønsmæssig ansættelse af gebyrtilsvaret,  

 såfremt størrelsen af det gebyrbeløb, som påhviler en virksomhed, ikke kan  

 opgøres på baggrund af virksomhedens regnskaber.
 Stk. 4. Statslige myndigheder har udpantningsret for gebyrer efter  

 stk. 1.
Stk. 5. Ministeren kan fastsætte nærmere regler om gebyrets  

 opkrævning og anvendelse, herunder regler, som tager højde for, at der kan  

 være en væsentlig forskydning imellem tidspunktet for gebyrets opkrævning og  

 tidspunktet for afholdelse af de modsvarende udgifter.« 7. § 54, stk. 1, affattes således:
»Tilskud kan gives til udrednings- og udviklingsprojekter samt til  

 formidlings- og informationsvirksomhed, der har til formål at fremme  

 genanvendelse eller at nedsætte miljøbelastningen væsentligt ved omstilling  

 til renere teknologi eller at begrænse problemerne i forbindelse med  

 affaldsbortskaffelse.
Tilskud kan gives såvel til projekter med almennyttigt  

 formål som til virksomhedens egne projekter, hvis projekterne har  

 nyhedsværdi.« 8. I § 88 indsættes efter »gebyrer til«:  

 »hel eller delvis«.
 9. I § 107, stk. 1, indsættes efter »100«:  

 »samt af den myndighed, der har truffet afgørelsen i 1. instans«.
 10. § 110, stk. 1, nr. 3, affattes således:
 »3) undlader at efterkomme krav fastsat i medfør af § 9 a og § 10,  

 stk. 4,».
 11. I § 110, stk. 1, nr. 8, ændres »og« til:  

 »,», og i nr. 9 ændres ».« til:  

 »,eller«.
 12. I § 110, stk. 1, indsættes som nr. 10:
»10) overtræder bestemmelser fastsat i De Europæiske Fællesskabers  

 forordninger vedrørende forhold, der er omfattet af denne lov, jf. § 2.« 13. Efter § 110 indsættes:
» § 110 a.
Skønnes en overtrædelse af regler eller  

 forskrifter, der er udstedt i medfør af § 53, ikke at ville medføre højere  

 straf end bøde, kan miljøministeren eller, såfremt administration og  

 opkrævning er henlagt til de statslige told- og skattemyndigheder,  

 skatteministeren eller den, ministeren bemyndiger dertil, tilkendegive den  

 pågældende, at sagen kan afgøres uden retslig forfølgning, såfremt denne  

 erkender sig skyldig i overtrædelsen og erklærer sig rede til inden for en  

 nærmere angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelserne om tiltalerejsning i retsplejelovens § 930, jf. § 926,  

 tilsvarende anvendelse.
Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.« § 2 Loven træder i kraft dagen efter bekendtgørelsen i Lovtidende.
