Cirkulæreskrivelse om meddelelse om  

 spørgsmålet om, hvornår et medlem er omfattet af  

 konflikt Kommentarer m.v.:
Løsarbejdere på en havn, der blev hjemsendt  

 på grund af manglende arbejde - samme dag som de faste havnearbejdere  

 iværksatte en ulovlig strejke på havnen - blev anset for omfattet  

 af konflikt.
Løsarbejderne blev således anset for  

 beskæftiget på den konfliktberørte virksomhed ved  

 konfliktens iværksættelse.
 Meddelelse om afgørelsen:
Nogle løsarbejdere på en havn blev hjemsendt  

 af stevedoren på grund af manglende arbejde.
Hjemsendelsen skete i  

 forbindelse med en samme dag iværksat ulovlig strejke på havnen.  

 Strejken var iværksat af de i havneklubben organiserede havnearbejdere,  

 der var medlemmer af samme arbejdsløshedskasse som de hjemsendte  

 løsarbejdere.
Strejken varede 2 dage.
 Havnearbejderne, der var organiseret i havneklubben, havde  

 stillepligt til mønstring, mens løsarbejderne mødte  

 frivilligt for at påtage sig arbejde eller blev anvist af det lokale  

 arbejdsformidlingskontor til arbejdet i havnen.
 De pågældende løsarbejdere var i stand  

 til at udføre det samme arbejde, som medlemmerne af havneklubben  

 normalt udførte.
 Ankenævnet for arbejdsløshedsforsikringen  

 tiltrådte kassens hovedledelses og direktoratets afgørelse om,  

 at løsarbejderne ved hjemsendelsen var omfattet af havnekonflikten og  

 derfor ikke dagpengeberettigede under konflikten, jf.  

 arbejdsløshedsforsikringslovens § 61, stk. 1, jf. stk. 2, nr. 1.
