(Vejbidragslov) (Til samtlige vejbestyrelser) Lov om grundejerbidrag til offentlige veje (vejbidragsloven) foreligger nu  

 som lovbekendtgørelse nr. 369 af 6. august 1985.
 Vejbidragsloven, der med sin oprindelige udformning trådte i kraft den 1.  

 januar 1973, afløste og standardiserede de indtil da gældende regler om  

 bidrag til offentlige veje i den københavnske gadelov af 14. december 1857 og  

 i de kommunale vejvedtægter, der med gadeloven som forbillede blev indført i  

 købstæderne og de bymæssigt bebyggede dele af de tidligere sognekommuner.
Vejbidragsloven har undergået visse ændringer siden 1973, senest ved lov  

 nr. 185 af 8. maj 1985, § 3. Dette cirkulære gennemgår loven i dens nuværende  

 affattelse.
De ændringer, der er sket ved ændringsloven af 1985, er omtalt  

 under cirkulærets pkt. 19, 23 og 28.
 Vejbidragsloven må ses i sammenhæng med lov om private fællesveje  

 (lovbekendtgørelse nr. 370 af 6. august 1985) og lov om offentlige veje  

 (lovbekendtgørelse nr. 368 af 6. august 1985).
1. Reglerne om vejbidrag bygger som hidtil på det  

 forhold, at tilstedeværelsen af en offentlig vej i almindelighed medfører  

 økonomiske fordele for de tilgrænsende ejendomme.
Dette gælder både ved anlæg  

 af en ny offentlig vej og ved overtagelse af en eksisterende privat fællesvej  

 som offentlig vej.
I begge tilfælde overtager det offentlige udgifterne ved  

 vejens fremtidige vedligeholdelse.
Denne fordel og eventuelle andre fordele,  

 f.eks. de offentlige vejes normalt bedre standard, må grundejerne betale for  

 efter reglerne i vejbidragsloven.
Dette principielle udgangspunkt fraviges selvsagt ved foranstaltninger,  

 der kun i ringe omfang tilgodeser en trafikbetjening af ejendommene langs  

 vejen og først og fremmest udføres af hensyn til den offentlige trafik.  

 Derfor fastsætter vejbidragsloven visse grænser for grundejernes  

 bidragspligt, f.eks. ved at begrænse de vejbredder, hvortil grundejerne skal  

 betale.
Således kan bl.a. arealerhvervelser og større udretninger af vejens  

 længdeprofil ikke pålignes grundejerne.
Endvidere begrænses bidragspligten  

 ved adgangsbegrænsede veje.
2. Vejbidragsloven tilvejebringer principiel  

 ligestilling i bidragsmæssig henseende mellem grundejere ved hovedlandeveje,  

 landeveje og kommuneveje, idet der til alle kategorier af veje kan opkræves  

 bidrag.
Reglen i lovens § 6 om begrænsning i bidragspligten ved  

 adgangsbegrænsede veje vil dog i praksis betyde, at det i en række tilfælde  

 vil være udelukket at opkræve bidrag i forbindelse med anlæg eller udbygning  

 af hovedlandeveje og landeveje.
Definitioner (§ 1) 3. I § 1 defineres henholdsvis offentlige veje og  

 stier og private fællesveje.
Definitionerne er de samme som i lov om  

 offentlige veje og privatvejsloven.
 Ved definitionen af vejbidrag i § 1, stk. 4, fastslås det, at der ved  

 vejbidrag kun forstås de bidrag, der pålægges i henhold til vejbidragsloven.  

 Lovens regler omfatter således ikke de bidrag, der pålægges i henhold til  

 privatvejsloven.
 Ifølge privatvejslovens §§ 42 og 62 finder vejbidragslovens  

 fordelingsregler dog anvendelse på anlægs-, istandsættelses- og  

 vedligeholdelsesudgifter vedrørende private fællesveje.
Lovens gyldighedsområde (§ 2) 4. Loven finder efter § 2, stk. 1, anvendelse på alle  

 kategorier af offentlige veje hovedlandeveje, landeveje og kommuneveje - i de  

 områder, der er omfattet af bestemmelserne i privatvejslovens afsnit III.
Det  

 gælder efter denne lovs § 13 byzoneområder samt Københavns kommune.
Endvidere  

 andre stedligt begrænsede områder, hvor reglerne i afsnit III er indført  

 efter kommunalbestyrelsens bestemmelse, eksempelvis sommerhusområder og  

 mindre bysamfund i landzoneområder.
Det er en forudsætning for pålæg af  

 vejbidrag, at ejendomme på beslutningstidspunktet er omfattet af  

 bestemmelserne i privatvejslovens afsnit III.
5. For hovedlandeveje og landeveje gælder efter § 2,  

 stk. 2, den særregel, at vejbidragslovens regler efter vejbestyrelsens  

 bestemmelse også kan anvendes uden for byzoneområder, selv om reglerne i  

 privatvejslovens afsnit III ikke er indført.
Det gælder landzoneområder, hvor  

 der er en samlet bebyggelse, eller en samlet bebyggelse kan forventes.
I  

 disse tilfælde kan vejbidrag dog kun kræves i begrænset omfang, nemlig til  

 nye fortovsanlæg, men ikke ud over 2,5 m i hver side og til holdebane og  

 parkeringsanlæg inden for en bredde af i alt 6 m.
 Baggrunden for bestemmelsen er, at såvel fortovsanlæg som holdebaner og  

 parkeringsanlæg fortrinsvis tjener grundejernes interesser.
 Efter § 2, stk. 4, gælder lovens regler også for offentlige stier.
Pålæg af vejbidrag (§ 3) 6. Pålæg af vejbidrag sker ved vejbestyrelsens  

 foranstaltning, dvs. for hovedlandeveje vejdirektoratet, for landeveje  

 amtsrådet og for kommuneveje kommunalbestyrelsen.
 Hvor vejbidrag pålignes ejendomme ved hovedlandeveje og landeveje, skal  

 kommunalbestyrelsen dog efter bestemmelsen i § 19 bistå med administrationen  

 af vejbidraget.
 Efter § 3 er det en betingelse for, at en ejendom kan pålægges vejbidrag,  

 at ejendommen grænser til eller kommer til at grænse til offentlig vej.
Det er ejerne af disse ejendomme, og som hovedregel kun disse, der kan  

 pålægges bidrag.
Der er som hidtil ikke mulighed for at pålægge brugere af  

 vejen bidrag, når disse ikke har ejendom, der grænser til vejen.
Dog kan nu  

 ifølge § 10 flere veje, der i færdselsmæssig henseende udgør en enhed,  

 behandles under et med hensyn til bidragspåligningen, således at det enkelte  

 bidrag kommer til at vedrøre mere end den vej, den bidragspålignede ejendom  

 er beliggende ved.
 En ejendom betragtes som grænsende til vejen, selv om der mellem  

 ejendommen og vejen er f.eks en græsrabat eller et skråningsareal, der er  

 registreret som offentligt vejareal.
 Fra bestemmelsen om, at de tilgrænsende grundejere kan pålægges vejbidrag,  

 gælder der undtagelser efter reglerne i §§ 5-8.
7. Vejbidrag kan efter § 3 pålægges i 3 grupper af  

 tilfælde, nemlig til dækning helt eller delvis af udgifterne til De to første grupper svarer til de tidligere bestemmelser i Københavns  

 gadelov og vejvedtægterne.
Hvis udbygning ikke skønnes nødvendig i forbindelse med en privat  

 fællesvejs overtagelse som offentlig, fordi vejen allerede har den fornødne  

 standard, kan vejbidrag ikke kræves.
Der kan således ikke pålægges bidrag til  

 dækning af vejbestyrelsernes udgifter ved vejens udskillelse af matriklen.  

 Derimod kan vejbestyrelsen betinge overtagelse af vejen med, at grundejerne  

 afholder denne udgift.
Dette er dog ikke et vejbidrag i lovens forstand og  

 kræver derfor, at betingelsen accepteres af de grundejere, eventuelt  

 grundejerforening, der skal afholde udgiften.
Pålæg af vejbidrag kan heller  

 ikke motiveres alene med, at grundejerne fremtidig fritages for  

 vedligeholdelsesudgifterne.
 Den tredie gruppe af tilfælde drejer sig om udbygning af eksisterende  

 offentlige veje.
Efter bestemmelserne kan vejbestyrelsen til enhver tid pålægge grundejerne  

 bidrag - herunder også til fornødne jordarbejder - til udvidelse af de  

 befæstede arealer i offentlige veje til den i § 4, stk. 1, angivne maksimale  

 bredde.
Udlagte græsrabatter, og færdselsarealer, der mere lejlighedsvis har  

 fået tilkørt grus, betragtes efter praksis ikke som befæstede arealer.
Bestemmelsen gælder uden hensyn til, om der tidligere er pålagt bidrag til  

 vejen.
Med de i § 4 angivne begrænsninger kan bidrag kræves til enhver udgift  

 ved vejudvidelsen, ligesom der vil kunne kræves bidrag til en udvidelse af  

 det befæstede areal, selv om der dermed er forbundet arealerhvervelse.
Selve  

 arealerhvervelsen kan der dog ikke kræves bidrag til, jfr. § 4, stk. 2.
Bestemmelsen giver ikke vejbestyrelsen hjemmel til at pålægge vejbidrag  

 til en forbedring af en bestående belægning, selv om denne er af midlertidig  

 karakter.
Vejbestyrelsen vil dog ved vejens anlæg eller i forbindelse med  

 dens overtagelse som offentlig kunne tage forbehold om, at en bestemt del af  

 vejarbejdet, f.eks. den endelige belægning, først skal finde sted senere, og  

 om, at vejbidrag for denne del senere vil blive opkrævet, jfr. § 13.
Beslutningen om pålæg af vejbidrag skal efter § 3, stk. 2, træffes i  

 forbindelse med gennemførelsen af arbejdet.
Acontovejbidrag kan opkræves,  

 inden arbejdet er afsluttet.
Vejbidragets nærmere omfang (§ 4) 8. § 4 angiver visse begrænsninger med hensyn til de  

 udgifter, hvortil der kan kræves bidrag.
Efter § 4, stk. 1, kan der ikke kræves bidrag til vejanlæg i større bredde  

 end 20 m.
Begrundelsen herfor er, at vejbredder over 20 m i højere grad må  

 anses for begrundet i hensynet til den gennemgående færdsel end til  

 udnyttelsen af de tilgrænsede arealer.
 For ejendomme, der ved lokalplan eller anden bestemmelse er forbeholdt  

 boligbebyggelse med en- eller tofamilieshuse, kan bidrag ikke kræves til  

 vejanlæg i større bredde end 12 m, og heraf kan højst 6 m vedrøre kørebanen  

 og højst 6 m vejens øvrige dele (fortov, cykelsti, rabat m.v.). Begrundelsen  

 for denne indskrænkning er, at ejendommens anvendelse til parcelhusbyggeri  

 kun nødvendiggør en almindelig boligvej.
Bestemmelsen om, at der kun kan opkræves grundejerbidrag til  

 anlægsarbejder på 6 m til kørebane og 6 m til vejens øvrige dele, når en vej  

 alene betjener områder med parcel- og rækkehuse m.v., har vist sig at give  

 mindre rimelige resultater, når et vejsystem planlægges under et med  

 stamveje, fordelingsveje og boligveje.
I disse tilfælde vil stamvejene ofte  

 have en større bredde, således at de øvrige veje, navnlig boligvejene, kan  

 anlægges med væsentlig mindre breddde.
Loven åbner derfor mulighed for at  

 acceptere grundejerbidrag for en anlægsbredde op til 20 m, selv om vejen  

 alene betjener parcel- og rækkehusområder m.v. under forudsætning af, at  

 vejbidraget pålægges for vejsystemet under et efter § 10. Denne mulighed bør  

 dog kun anvendes, hvis den gennemsnitlige vejbredde i systemet ikke  

 væsentligt overstiger den normale grænse på 6 + 6 m.
Såfremt vejens bredde  

 overskrider de begrænsninger, der er angivet i § 4, stk. 1, må grundejernes  

 bidrag beregnes efter forholdet mellem den faktiske anlægsbredde og den  

 maksimale bredde, der er beskrevet i loven.
 Efter § 4, stk. 2, kan udgifter til arealerhvervelser eller til erstatning  

 for servitutpålæg eller ulemper ikke medregnes i de udgifter, der kræves  

 dækket af vejbidrag.
Det samme gælder udgifter ved større reguleringer af vejens længdeprofil,  

 herunder anlæg af støttemure.
Sådanne reguleringer må antages i særlig grad  

 at skulle tjene den gennemgående færdsel og ikke udnyttelsen af de  

 tilgrænsende ejendomme.
§ 4,  stk. 3, fastslår, hvilke udgifter til  

 vandafledning der kan medregnes i de udgifter, hvortil der kan kræves bidrag,  

 og stk. 4, at udgifter til normal belysning kan regnes med i  

 anlægsudgifterne.
Dette svarer til praksis på baggrund af, at belysning må  

 anses for et normalt tilbehør til offentlige veje, jfr. ministeriet for  

 offentlige arbejders cirkulærer af 26. september 1979 og 4. november 1981 om  

 vejbelysning.
Det er en forudsætning, at belysningen opsættes i forbindelse  

 med et af de i § 3, stk. 1, nr. 1 og 3, nævnte arbejder.
Ved en privat  

 fællesvejs overtagelse som offentlig vej vil et arbejde, der alene omfatter  

 etablering af vejbelysning, kunne anses for en udbygning af vejen, hvortil  

 der kan pålægges bidrag efter § 3, stk. 1, nr. 2.
Efter § 4, stk. 5, kan der medregnes et administrationstillæg, dog højst 9  

 pct. af anlægsudgifterne.
Hvis rådgivende ingeniør har været benyttet, og  

 udgiften hertil er medregnet i anlægsudgifterne, kan der dog ikke medregnes  

 administrationstillæg for den del af arbejdet, ingeniøren har bistået med, da  

 vederlaget til denne vil omfatte udgifter til den administration, han har  

 udført.
Hvis den rådgivende ingeniør alene foretager projekteringen af  

 projektet, men ikke forestår eller holder tilsyn med selve arbejdet, kan  

 vejbestyrelsen medtage både ingeniørhonoraret og 9 pct. af de øvrige  

 anlægsudgifter.
 Renter af anlægsudgifterne kan i overensstemmelse med hidtidig praksis  

 ikke pålignes grundejerne.
Begrænsninger i bidragspligten m.v. (§§ 5-8) 9. Efter §§ 5, 6 og 8 gælder der visse begrænsninger i  

 grundejernes bidragspligt, og efter § 7 regler om nedsættelse eller bortfald  

 af bidragspligten.
Vand- og vejarealer (§ 5) 10. Ved bidragspåligningen skal der efter § 5, stk. 1,  

 bortses fra vandarealer langs vejen, der ikke er ansat til ejendomsværdi.  

 Dette vil navnlig gælde offentlige vandløb.
Efter § 5, stk. 2, kan vejbidrag ikke pålægges arealer af offentlige veje  

 og private fællesveje, der støder op til dvs. indmunder i eller krydser - den  

 offentlige vej, på hvilken anlægsforanstaltninger udføres.
Begrundelse herfor  

 er, at der til disse veje enten som offentlige selvstændigt kan opkræves  

 bidrag fra de tilgrænsende ejere, eller at de som private veje skal  

 vedligeholdes af grundejerne.
 11. Færdselsarealer, der ikke efter privatvejslovens §  

 2 er private fællesveje, pålignes bidrag ligesom andre tilgrænsende  

 ejendomme.
Ligeledes kan efter § 5, stk. 2, en kort, blind privat fællesvej, der  

 indmunder i den offentlige vej, pålignes bidrag som en ejendom, der grænser  

 til den offentlige vej.
En sådan vej betragtes således ikke som selvstændig  

 vej i vejbidragsloven.
Det bidrag, der pålignes fællesvejens areal, fordeles  

 mellem ejerne af de ejendomme, der grænser til fællesvejen efter reglerne i §  

 11.
 Når der ved en vej er vand- eller vejarealer, der i henhold til § 5 ikke  

 kan pålægges bidrag, må de andre grunde ved vejen bære tilsvarende større  

 bidrag.
Adgangsbegrænsede veje (§ 6) 12. Vejbidrag kan ifølge § 6, stk. 1, ikke pålægges  

 ejere af ejendomme ved vejstrækninger, hvortil der i henhold til  

 adgangsbestemmelser, der er etableret af fædselsmæssige grunde af hensyn til  

 den gennemgående trafik - og som kan håndhæves af det offentlige, ikke kan  

 opnås direkte adgang fra ejendommene.
 Bestemmelsen om, at der ikke kan pålægges ejere af ejendomme ved  

 adgangsbegrænsede veje bidrag, svarer til praksis og til tilsvarende  

 bestemmelse i lov om vintervedligeholdelse og renholdelse af veje.
Ejendomme, der har fuld adgang til en i øvrigt adgangsbegrænset vej, kan  

 pålignes fuldt bidrag.
Hvis adgangsbegrænsninger eller anden bestemmelse -  

 eksempelvis truffet ved ekspropriation eller ved lokalplan - om en ejendoms  

 adgangsforhold kun medfører en indskrænkning af benyttelsen af ejendommens  

 adgang, men ikke fuldstændig forbyder adgang fra ejendommen til vejen, skal  

 bidraget efter § 6, stk. 4, nedsættes i det omfang, bestemmelsen medfører en  

 begrænsning i ejendommens udnyttelsesmuligheder.
 Henvisningen i § 6, stk. 1, til § 5, stk. 2, 2. pkt., angiver, at  

 ejendomme ved facadeløse veje gennem denne bestemmelse indirekte kan komme  

 til at bidrage til den facadeløse vejs istandsættelse, nemlig som deltagere i  

 betalingen af bidrag, der pålægges en kort, blind privat fællesvej.
 13. Fra bestemmelsen om, at vejbidrag ikke kan  

 pålægges ejendomme ved adgangsbegrænsede veje, gælder der undtagelser.
Selv om der er etableret adgangsbegrænsning for en vej, kan ifølge § 6,  

 stk. 2, ejerne af ejendommene ved den adgangsbegrænsede vej pålægges bidrag,  

 hvis vejen er led i et samlet vejsystem til udelukkende eller overvejende  

 trafikbetjening af et udstykningsområde.
Bestemmelsen skyldes, at moderne  

 udstykninger ofte bygger på et system af hovedfordelingsveje, fordelingsveje  

 og stamveje, der alle er facadeløse, idet parcellerne kun får adgang til  

 boligveje.
Hvis hovedreglen skulle følges, ville det ikke være muligt at  

 fordele udgifterne til de facadeløse veje på de ejendomme, til hvis fordel  

 vejanlægget er udført.
Hvis også ejere af ejendommene ved boligvejene skal  

 inddrages i udgiften, må arbejderne på stamvejen og boligvejene udføres som  

 et samlet arbejde i medfør af § 10, og privatvejslovens § 57, stk. 4.
Vejbidrag kan endvidere efter § 6, stk. 3, pålægges ejendomme ved  

 adgangsbegrænsede veje i tilfælde, hvor ejendommens beliggenhed ved vejen i  

 særlig grad udnyttes - f.eks. ved bebyggelse, ved udstillingsvinduer eller  

 lignende - til trods for den manglende adgang.
Bidraget må her fastsættes i  

 forhold til det omfang, ejendommens ejer faktisk udnytter beliggenheden ved  

 vejen.
Bortfald eller nedsættelse af vejbidrag (§ 7) 14. § 7 indeholder regler om bortfald eller  

 nedsættelse af resterende vejbidrag - herunder tilbagebetaling af kontant  

 erlagte vejbidrag - såfremt der efter påligningen indtræder en situation, der  

 ifølge § 6 kunne have givet anledning til bortfald eller nedsættelse af  

 bidraget.
Jernbaner og lufthavne (§ 8) 15. En særlig begrænsning af bidragspligten for  

 jernbaner og lufthavne er fastsat i § 8. En tilsvarende bestemmelse findes i  

 lov om vintervedligeholdelse og renholdelse af veje.
De nævnte anlæg skal kun  

 betale vejbidrag i det omfang, dele af det samlede anlæg kan udnytte vejens  

 tilstedeværelse som en fordel.
Dette vil typisk være tilfældet på strækninger  

 med stationsanlæg, arealer udlejet til private og i alle tilfælde, hvor der  

 er overgange og overkørsler til anlægget.
Omvendt vil anlægget være afskåret  

 fra at udnytte vejens tilstedeværelse ud for selve driftsarealet (spor,  

 startbaner m.v.). I tvivlstilfælde, f.eks. hvor skråningsarealer teoretisk  

 kan udnyttes til bazarbebyggelse, har anlægget adgang til at give afkald på  

 sådan udnyttelse.
I så fald må vejbestyrelsen respektere dette afkald og  

 undlade at kræve vejbidrag.
På den anden side er et sådant afkald bindende  

 for anlægget, og såfremt dette på et senere tidspunkt måtte ønske adgang til  

 vejen, må der optages forhandling med vejbestyrelsen om efterbetaling af  

 vejbidrag.
Det bidragspligtige areal, der skal fastlægges efter § 8, 3. pkt.,  

 beregnes efter reglen i § 11, stk. 6, dvs. på grundlag af facadelængden og  

 den faktiske grunddybde, dog højst 40 m fra vejen.
Vejbestyrelsens bidrag og senere pålæg af bidrag (§ 9) 16. I § 9, stk. 1, fastslås det generelt, at hvis  

 vejbidrag som følge af reglerne i §§ 6-8 ikke kan pålægges samtlige  

 tilgrænsende grundejere eller eventuelt kun i reduceret omfang, skal  

 vejbestyrelsen for den pågældende vej afholde de beløb, der ikke kan  

 opkræves.
17. Hvis de forhold, der har påvirket fritagelse for  

 eller nedsættelse af vejbidraget i henhold til §§ 6 og 7, forandrer sig inden  

 for en periode af 15 år, kan bidrag ifølge § 9, stk. 2, pålægges eller  

 forhøjes, dog med reduktion af bidraget i forhold til den forløbne del af 15  

 års perioden.
Fritagelse for bidrag efter § 8 vil ligeledes kunne tages op  

 til revision på grund af ændrede omstændigheder.
Vejbidrag for flere veje (§ 10) 18. Som en undtagelse fra hovedreglen i § 3, om at  

 vejbidrag skal pålægges ejerne af de til vejen grænsende grunde, gives der  

 ved § 10 mulighed for at pålægge vejbidrag for flere veje under et, når disse  

 udgør en færdselsmæssig enhed.
Dette forudsætter dog, at der samtidig træffes  

 beslutning om at udføre arbejder på samtlige de medtagne veje.
Det kan dog  

 bestemmes, at dele af arbejderne, f.eks. vedrørende enkelte vejstrækninger,  

 først skal udføres senere, jfr. § 13. I mange tilfælde beror det på  

 tilfældigheder, om sådanne veje, som udgør en færdselsmæssig enhed, betragtes  

 som en eller flere veje.
Når flere veje løber i forlængelse af hinanden og i  

 et udstykningsområde med et samlet vejsystem, vil det dog være rimeligt at  

 karakterisere systemet som »en færdselsmæssig enhed«.
Da der for  

 private fællesveje findes en tilsvarende bestemmelse i privatvejslovens § 57,  

 stk. 4, vil beslutningen kunne omfatte flere veje, hvor nogle er offentlige  

 veje og nogle private fællesveje.
Bidragsfordelingen (§ 11) 19. Da størrelsen af vejbidraget for de enkelte  

 ejendomme bør afhænge af den betydning, vejen har for disse, gælder det efter  

 § 11, stk. 1, at vejbidraget skal fordeles mellem de bidragspligtige  

 grundejere på grundlag af Da ejendommenes udnyttelse normalt giver sig udslag i ejendomsværdien, kan  

 vejbestyrelsen i stedet for benyttelseskriteriet vælge at lægge  

 ejendomsværdien til grund, for så vidt ejendommen ikke er fritaget for  

 vurdering eller ikke er ansat til ejendomsværdi.
 Ved ejendomsværdien forstås kontantejendomsværdien, jfr. § 5, stk. 5, i  

 lov om vurdering af faste ejendomme (lovbekendtgørelse nr. 415 af 21. juni  

 1982).
Hvis ejendomsværdikriteriet benyttes i stedet for benyttelseskriteriet,  

 gælder der efter § 11, stk. 3, den særregel, at der i tilfælde, hvor  

 arbejdernes udførelse skyldes betydelig eller tung færdsel til eller fra  

 enkelte ejendomme ved vejen, forlods skal pålægges disse ejendomme et  

 passende særligt bidrag, inden grundejernes anpart af de øvrige udgifter  

 fordeles.
Begrundelsen herfor er, at ejendomsværdikriteriet i sådanne  

 tilfælde ikke altid vil give de fornødne korrektioner af bidragsfordelingen.
Da det i den hidtidige praksis har vist sig, at benyttelse alene af et  

 enkelt fordelingskriterium ikke sjældent giver uretfærdige resultater, er det  

 i § 11, stk. 2, fastsat, at de respektive fordelingskriterier: areal,  

 facadelængde og benyttelse (ejendomsværdi) skal anvendes med en vis mindste  

 vægt, nemlig facadelængde 10 pct., areal 25 pct. og benyttelse eller  

 ejendomsværdi 25 pct.
De resterende 40 pct. kan fordeles på de fastsatte  

 kriterier efter vejbestyrelsens skøn.
Efter § 11, stk. 4, kan fordeling af vejbidrag foretages efter areal eller  

 med ensartede beløb pr. parcel, når der i henhold til byplanvedtægt,  

 kommuneplan eller lokalplan kun vil blive tilladt en ganske ensartet  

 benyttelse af de ejendomme, der grænser til vejen.
Indtil en kommuneplan  

 foreligger, kan bestemmelsen anvendes, hvis den ensartede benyttelse er  

 fastlagt i de efter kommuneplanlovens § 15 fastsatte foreløbige rammer.
Når store områder udstykkes, er det ofte en urimelig belastning af den  

 kommunale administration at kræve, at arealstørrelsen skal lægges til grund  

 for fordelingen, og i parcelhusområder er det ikke særlig motiveret at lade  

 de enkelte parcellers tilfældige arealindhold have indflydelse på  

 vejbidragets størrelse.
I disse tilfælde bør bestemmelsens mulighed for at  

 pålægge parcellerne et ensartet bidrag anvendes.
Når alene arealkriteriet anvendes, kan ejerne af ubebyggede grunde, der  

 ikke udnyttes erhvervsmæssigt, ifølge § 16, stk. 2, forlange, at  

 betalingspligten for en trediedel af bidraget udskydes for et åremål af  

 indtil 10 år.
Samme ret har ejerne af grunde, der er bebygget med en- eller  

 tofamilieshuse for den del af arealet, der overstiger 1.400 m2.
 Efter § 11, stk. 5, skal der for hjørnegrunde og andre grunde, som har  

 facade mod mere end en vej, kun beregnes et passende reduceret vejbidrag.  

 Pålæg af fuldt bidrag til de to eller flere veje, hvortil en sådan ejendom  

 grænser, vil normalt blive for tyngende for ejendommens ejer.
 Hvis en hjørnegrund efter § 6, stk. 1, er fritaget for vejbidrag til en  

 adgangsbegrænset vej, medfører grundens facade mod denne vej ikke reduktion  

 af bidrag til anden offentlig vej, jfr. § 11, stk. 5, 2. pkt.
 Ifølge § 11, stk. 6, fastsættes arealstørrelsen for de ejendomme, der er  

 nævnt i § 16, stk. 1 dvs. ejendomme, der benyttes til landbrug, skovbrug,  

 frilandsgartneri, herunder frugtplantage - efter facadelængden og den  

 faktiske grunddybde, dog højst 40 m fra vejen.
Da det ikke er rimeligt, at ejendomme, som i forvejen har krav på henstand  

 med såvel betaling som forrentning af vejbidrag efter vejbidragslovens § 16,  

 stk. 1, yderligere skal have en reduktion i vejbidraget, når ejendommene  

 gennem lokalplan eller byplanvedtægt forudsættes anvendt på en mere intensiv  

 måde, f.eks. til industri eller større boligbebyggelse, og når vejanlægget  

 helt eller delvis er en forudsætning for denne fremtidige benyttelse, har  

 ændringsloven af 1985 indført en særbestemmelse om dette forhold.
Herefter  

 kan vejbestyrelsen i disse tilfælde fravige den normale 40 m grænse i § 11,  

 stk. 6.
Fordeling efter aftale (§ 12) 20. Ifølge § 12 kan fordelingsreglen i § 11 fraviges  

 ved aftale mellem vejbestyrelsen og grundejerne.
Fravigelse kan kun ske,  

 såfremt samtlige grundejere tiltræder aftalen.
Fremlæggelse og indkaldelse (§ 13) 21. Til beskyttelse af grundejernes interesser  

 foreskriver § 13 en pligt for vejbestyrelserne til, inden endelig beslutning  

 om vejbidrag træffes, over for lodsejerne at gøre rede for, hvilke arbejder  

 der agtes udført, hvilken anpart der agtes pålagt grundejerne, og hvorledes  

 bidraget agtes fordelt mellem disse.
Hvis arbejdet agtes udført i flere tempi, f.eks. med en foreløbig  

 belægning i første omgang og senere med en endelig belægning, skal dette  

 angives.
Bidrag til senere endelig belægning kan kun pålægges, hvor det  

 udtrykkeligt er angivet over for grundejerne, at sådant bidrag er omfattet af  

 beslutningen.
Vejbestyrelsen kan vælge, om den vil fremlægge sit forslag til almindeligt  

 eftersyn efter offentlig kundgørelse, suppleret med underretning om  

 fremlæggelsen (stk. 1), eller om den vil indkalde grundejerne til møde om  

 sagen (stk. 3). I begge tilfælde skal der gives grundejerne en vis frist til  

 at fremkomme med indsigelser, og inden disse frister er udløbet, kan ifølge  

 stk. 4 endelig beslutning om pålæg og fordeling ikke træffes.
Om beslutningen  

 skal der sendes meddelelse til grundejerne.
Anlægsudgifternes afholdelse (§ 14) 22. Efter § 14 skal udgifterne ved vejarbejdet  

 foreløbig udredes af vejbestyrelsen.
De bidragspligtige kan forlange en  

 afdragsordning for beløb over en vis størrelse.
Det er dog fastsat, at  

 vejbestyrelsen kan kræve vejbidraget betalt kontant, hvis de bidragspligtige  

 kan opnå lån i pengeinstitutter på samme vilkår som dem, kommunen tilbyder  

 grundejerne efter § 15.
Betaling af vejbidragene (§ 15) 23. Afdragstiden skal efter § 15 fastsættes af  

 vejbestyrelsen for hvert enkelt arbejde under hensyn til bidragets størrelse.  

 Beløb på under 1.000 kr. kan dog kræves betalt kontant.
Afdragstiden kan ikke  

 være under 5 år og ikke over 15 år.
Skyldige beløb skal forrentes af de bidragspligtige efter en rentefod, der  

 efter ændringsloven af 1985 fastsættes af vejbestyrelsen.
Beløb, der efter §  

 16 først forfalder på et senere tidspunkt, forrentes dog ikke.
I de tilfælde, hvor en del af vejbidraget efter § 11, stk. 1, fordeles på  

 grundlag af ejendomsværdien, kan vejbestyrelsen efter § 15, stk. 2, bestemme,  

 at denne del af bidraget skal betales i form af en fast promille af de  

 enkelte ejendommes ejendomsværdi til enhver tid.
Stigning i ejendomsværdierne  

 kan bevirke en stigning i ydelserne og dermed en forkortelse af den fastsatte  

 afdragsperiode.
Vejbestyrelsen kan derfor i sådanne tilfælde nedsætte  

 størrelsen af fremtidige ydelser, således at afdragsperioden bliver uændret.  

 Grundejere, hvis ydelse på grund af en stigning i ejendomsværdien forhøjes i  

 væsentlig grad, har ret til at forlange, at afdragene omregnes således, at  

 den oprindeligt fastsatte bidragsperiode opretholdes.
Udsættelse med betaling af vejbidrag (§ 16) 24. Efter § 16 kan der i visse tilfælde kræves  

 udsættelse med betaling af en del af vejbidraget.
Der kan ikke tilskrives  

 renter til dette beløb.
Det gælder efter § 16, stk. 1, bidrag, der pålægges ejendomme, der  

 benyttes til landbrug, skovbrug eller frilandsgartneri, herunder  

 frugtplantage, og som ikke er udstykket i parceller.
Ejerne af sådanne  

 ejendomme kan forlange udsættelse af betalingen og forrentningen af den del  

 af bidraget, der overstiger bidraget for en almindelig bebygget  

 parcelhusgrund i det pågældende område.
Når arealet overgår til anden  

 anvendelse, herunder når parcellerne udstykkes, bortfalder udsættelsen, og  

 der skal da efter bestemmelserne i § 15 fastsættes et tidsrum for betaling af  

 beløbet.
 Baggrunden for bestemmelsen i § 16, stk. 1, er, at de nævnte ejendomme, så  

 længe de udnyttes ekstensivt, ikke har samme interesse i offentlige vejanlæg  

 som industrivirksomheder, parcelhuse m.v.
Udsættelse med betaling og forrentning af en del af vejbidraget kan efter  

 § 16, stk. 2, endvidere kræves af ejere af visse andre ejendomme.
Det gælder  

 ejendomme, der er ubebyggede, og som ikke udnyttes erhvervsmæssigt, men kun i  

 de tilfælde, hvor vejbidrag efter § 11, stk. 4, er fordelt alene på grundlag  

 af ejendommenes arealer.
 Det samme gælder desuden grunde, der er bebygget med en- eller  

 tofamilieshus, men kun for den del af arealet, der overstiger 1.400 m2, og  

 det er en forudsætning, at ingen del af ejendommen udnyttes erhvervsmæssigt,  

 og at bidrag er fordelt alene på grundlag af ejendommenes arealer.
I begge sidstnævnte tilfælde kan der forlanges udsættelse med betaling og  

 forrentning af en trediedel af det pålagte vejbidrag i indtil 10 år.
Når  

 perioden er udløbet, skal der efter reglerne i § 15 fastsættes et tidsrum for  

 betaling af det resterende bidrag.
Omfordeling af vejbidrag (§ 17) 25. Efter § 17 kan vejbestyrelsen foretage en  

 omfordeling af resterende vejbidrag, hvis omstændigheder, der blev taget i  

 betragtning ved fordelingen, er ændret væsentligt.
Der kan være rimeligt  

 grundlag for en sådan omfordeling, når ændrede forhold har til følge, at  

 nogle grundejeres andele bliver uforholdsmæssig store i forhold til andre -  

 tilsvarende - grundejeres andele.
Udpantning (§ 18) 26. Som hidtil har vejbestyrelsen efter § 18, stk. 1,  

 pant og fortrinsret i den bidragspligtige ejendom som for kommunale  

 ejendomsskatter for beløb, som er betalt forskudsvis.
Denne fortrinsret  

 gælder også beløb, udbetalt i henhold til vejbestyrelsens garanti.  

 Tinglysning af kravene er ikke nødvendig for at opnå fortrinsstillingen, men  

 betalingsordningerne skal ifølge § 18, stk. 2, fremgå af kommunale  

 ejendomsskatteopgørelser.
Administration af vejbidrag (§ 19) 27. Efter § 19 skal primærkommunerne bistå  

 vejbestyrelsen for en landevej eller hovedlandevej med administrationen af  

 vejbidrag efter regler, der fastsættes af ministeren for offentlige arbejder  

 efter forhandling med Amtsrådsforeningen og Kommunernes Landsforening.  

 Begrundelsen herfor er, at primærkommunerne har det nødvendige administrative  

 apparat til bidragsopkrævning, og at det herved også opnås, at samme  

 principper for bidragsfordeling følges inden for samme bebyggelse.
Reglen  

 svarer i øvrigt til den hidtidige ordning efter vejbestyrelseslovens § 17,  

 stk. 7. Regler for primærkommunens administration af vejbidrag er endnu ikke  

 udfærdiget.
Klagebestemmelser (§ 20) 28. § 20 om klageadgangen svarer til klagebestemmelsen  

 i lov om private fællesveje, hvorefter ministeriet for offentlige arbejder er  

 klageinstans. Ændringsloven af 1985 tillægger dog ministeren for offentlige  

 arbejder hjemmel til at undtage afgørelser inden for nærmere angivne områder  

 for klageadgang efter stk. 1.
 Bestemmelsen vil dog ikke på nuværende tidspunkt blive anvendt til at  

 begrænse klageadgangen for afgørelser efter vejbidragslovens bestemmelser,  

 jfr. bekendtgørelse nr. 488 af 18. november 1985 om begrænsning af  

 klageadgang efter vejlovgivningen.
 Klage over vejdirektoratets - som vejbestyrelse for hovedlandeveje -  

 afgørelser kan ligeledes indbringes for ministeren for offentlige arbejder.
Klagefristen er 4 uger og kan ikke af vejbestyrelsen fastsættes til en  

 kortere frist.
Afgørelser, der kan påklages, skal indeholde oplysning om, til  

 hvilken myndighed klage kan ske og om fristen herfor.
 Efter § 20, stk. 6, afgøres tvistigheder mellem kommunale myndigheder af  

 ministeren for offentlige arbejder.
 29. I forbindelse med dette cirkulære ophæves følgende  

 tidligere cirkulærer m.v.:
 1. Cirkulære af 28. januar 1973 om lov om  

 grundejerbidrag til offentlige veje.
 2. Cirkulære af 3. oktober 1974 om ændringer i  

 vejlovgivningen, afsnit C.
 3. Cirkulære af 20. november 1975 om ændringer i  

 vejlovgivningen, afsnit C.
 4. Cirkulære af 10. august 1978 om ændringer i  

 vejlovgivningen, afsnit C.
 5. Cirkulæreskrivelse af 2. marts 1982 om højeste  

 rentesats for forrentning af vejbidrag m.v.
