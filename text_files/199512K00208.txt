Nr LSF 208 Forslag til Lov om ophævelse af lov om Statens Kunstfond Fremsat af Kim Behnke (FP) Tom Behnke (FP) Aage Brusgaard (FP) Jan Køpke  

 Christensen (FP) Kirsten Jacobsen (FP) den 21. februar 1996 § 1 Lov om Statens Kunstfond, jf. lovbekendtgørelse nr. 389 af 17. maj 1994,  

 ophæves.
§ 2 Loven træder i kraft den 1. januar 1997.
Bemærkninger til lovforslaget Lovforslaget er en genfremsættelse af lovforslag L 48 folketingsåret  

 1975-76 (se Folketingstidende 1975-76, forhandlingerne sp. 538, 4183, 5827 og  

 5962, tillæg A, sp. 1139 og tillæg B, sp. 381) og L 259, folketingsåret  

 1992-93 (se Folketingstidende 1992-93, forhandlingerne sp. 7327, 9100, 10158  

 og 10712, tillæg A, sp. 8571 og tillæg B, sp. 1513). Selve lovforslaget er  

 identisk med tidligere fremsatte forslag, men selvsagt sker der til stadighed  

 ændringer i baggrunden for forslaget.
Vi får nye erfaringer og ny viden om,  

 hvordan tingene fungerer.
Formålet med lovforslaget er at frigøre kunsten for statslig styring, idet  

 forslagsstillerne mener, at kunsten trives bedst i frihed, samtidig med at  

 der kan spares nogle penge.
I og med at man giver støtte til visse grene af  

 kunsten, fortæller man også, at disse kunstformer er bedre end andre, og  

 staten gør dermed sig selv til smagsdommer, idet de bevilgende myndigheder  

 afgør, hvad der er kunst og derfor skal støttes.
 Da det efter forslagsstillernes mening er umuligt at udskille kunsten fra  

 hverdagen, skulle man jo, hvis tanken om støtte til kunsten opretholdes, lige  

 så vel støtte rosendyrkning, syning, kokke, fodbold eller lignende.
 Smag og behag er forskellig og kan godt diskuteres, men der kan ikke opnås  

 nogen universel enighed om, hvilken mad der smager bedst, eller hvilket  

 maleri der er kønnest, eller hvilken form for kunst der er mest kunst.  

 Udtrykket kunst bruges vel primært til at beskrive noget, man mener er flot.  

 Afhængigt af, hvem man spørger, får man forskellige svar.
 Da alle er klar over, at der skal spares på de offentlige budgetter, vil  

 Statens Kunstfond være et oplagt eksempel på, hvor der kunne spares lidt,  

 samtidig med at kunsten frigøres fra statslig indblanding.
 Vedtagelse af lovforslaget kan være med til at lappe sammen på den kløft,  

 der er mellem skatteyderne, der nøjsomt må spare på deres budgetter, og  

 politikerne, der traditionelt føler sig væsentlig friere end befolkningen til  

 at bruge penge.
 Et af de ministerier, der efter Fremskridtspartiets mening sagtens kunne  

 undværes, er Kulturministeriet.
Kulturen er ikke noget statsdrevet.
Uanset hvor mange penge der puttes i  

 kulturen, vil kulturen eksistere for sig selv og af sig selv.
Derfor er der  

 bestemt heller ingen grund til, at staten på nogen måde skal involvere sig i  

 kultur via et Kulturministerium eller en Kunstfond.
Kulturen er noget, der sker, og som opstår i vores hverdag.
Dermed er det  

 alles opgave at fremhæve og skabe kulturværdier.
Egentlig er det en afsporet  

 diskussion, når vi diskuterer »kultur«, for hvem har den endelige  

 definition af og viden om, hvad der er kultur og kunst? Det er helt sikkert  

 ikke staten og dens embedsmænd, der besidder den almægtige viden til at  

 afgøre disse spørgsmål.
At sætte kunstnere til at vurdere andre kunstnere kan  

 kun skabe problemer.
Det er lige præcis den slags situationer, hvor kolleger  

 skal vurdere og tildele hinanden ekstra penge, man så vidt muligt søger at  

 undgå rundt omkring på arbejdspladserne i Danmark.
Men naturligvis er kontrollen (censuren) af kunsten og kulturen af  

 afgørende betydning for ethvert formyndersamfund.
Dermed sikrer man sig, at  

 kunstnerne ikke skaber fri og kritisk kunst, der kan være en trussel mod  

 overherredømmet.
At skabe kunstens indhold er en opgave for de idealistiske og de kreative:  

 Kunstnere, kritikere, ideologer, aktivister etc.
Disse mennesker er  

 hovedsagelig styret af en indre trang til at udtrykke sig.
De gør det, de  

 føler de simpelthen må gøre, og de gør det ikke altid for at nå et bestemt  

 mål, der kan beskrives, som for eksempel en maksimal fortjeneste.
At sælge  

 kunsten er en opgave, der bedst varetages ved køb og salg på et frit marked,  

 der kan fortælle, hvad folk faktisk vil have.
Men sælgeren skal naturligvis  

 have et udbud med forskellige emner at vælge imellem.
Hvad de østeuropæiske planøkonomiers fald har lært os er, om ikke andet,  

 at der aldrig kommer noget godt ud af statslige indgreb på markedet (det være  

 sig fødevaremarkedet, tøjmarkedet eller kultur- og kunstmarkedet),  

 ligegyldigt hvor velmente disse indgreb måtte være fra starten.
Derfor er der  

 naturligvis heller ingen grund til at have et Kulturministerium eller en  

 Kunstfond, der alene har det formål at »hjælpe« kunsten efter  

 bedste overbevisning.
Så snart definitionen af kultur laves, eller så snart  

 man bestemmer, at noget skal støttes og andet ikke, så har staten i  

 virkeligheden allerede bevæget sig ud på tynd is og har sat sig selv ind på  

 pladsen som smagsdommer, hvilket er helt urimeligt.
Lad os ikke længere lade kunsten og kulturen hænge fast i de offentlige  

 bureaukraters omfavnende kvælertag.
Lad i stedet kulturen atter blive en del  

 af vores hverdag med den glæde og inspiration, det medfører.
Igennem tiden har der været megen diskussion om Statens Kunstfonds  

 pengeforbrug.
I 1960'erne var der megen hidsig diskussion specielt efter, at  

 daværende kulturminister Julius Bomholt inspireret af Statens Udsmykningsfond  

 af 1956 skabte Statens Kunstfond med et årligt budget på fire millioner  

 kroner.
 Det store brag kom den 18. februar 1965, hvor fonden indstillede 23  

 kunstnere til livsvarige statsydelser på 30.000 kroner om året og 118  

 personer til at oppebære 10.000 kroner årligt.
 Siden har fonden figureret på finansloven med navnene på de kunstnere, der  

 får livsvarige ydelser.
 Historisk set har vi desværre været vidne til, at Statens Kunstfond ikke  

 bare har forvredet kunsten, så de af staten udpegede repræsentanter har  

 kunnet bestemme, hvad der er rigtig kunst og hvad der ikke er, men det er  

 også vanskeligt at få øje på, at fonden egentlig har været til nogen gavn.  

 Derimod har den været årsag til en lang række skandaler, diskussioner, rygter  

 om favorisering af bestemte kunstnere m.v.
 I Flensborg brugte man 300.000 kroner på et »kunstværk«, som man  

 bagefter måtte skrotte.
I Århus har man i 1995 afsluttet renoveringen af Store Torv, således at  

 det nu fremstår som en stor plads.
Nu kører diskussionen på, om der skal  

 placeres en skulptur på pladsen og i givet fald hvilken.
Her har Statens  

 Kunstfond tilbudt at betale et beløb til en skulptur af en navngiven  

 kunstner.
Når man spørger den århusianske befolkning, der trods alt skal leve  

 med udsmykningen til dagligt, så deler den sig i to store grupper, hvor den  

 ene ønsker en anden skulptur, der bare ikke kan få støtte fra Statens  

 Kunstfond, og den anden ønsker slet ikke nogen udsmykning, men ønsker at få  

 lov til at beholde pladsen fri.
En tredje og noget mindre gruppe vil gerne  

 have den af Statens Kunstfond foreslåede skulptur.
Århus-eksemplet viser, hvor forfejlet ideen med Statens Kunstfond er.
Man  

 sidder fjernt fra det sted, hvor de folk, der skal se på kunsten til daglig,  

 er, og bestemmer, hvad fonden vil støtte, fuldstændig uden føling med, hvad  

 der rører sig.
Det vil man komme til livs, hvis det er den lokale befolkning,  

 der selv skal betale.
I kunstnerkredse er der ganske vedholdende rygter om nepotisme i Statens  

 Kunstfond, hvor vennerne hjælper andre venner til flere ydelser m.v.
Det er  

 ikke tilstande, der bør kunne accepteres i en statsfond.
Når staten blander  

 sig i noget, så skal det være sådan, at folk ved, hvad de har at rette sig  

 efter og derfor ikke kan komme og beskylde nogen for at hjælpe venner og  

 bekendte.
Problemerne skabes allerede i konstruktionen af Statens Kunstfond, hvor  

 repræsentantskabet er med til at foreslå nye medlemmer til Statens Kunstfond,  

 samtidig med at man som repræsentantskabsmedlem kan modtage kunststøtte fra  

 de medlemmer, man selv har foreslået.
At repræsentantskabet samtidig er dem,  

 der skal kontrollere de folk, de selv har foreslået, betyder, at alt og alle  

 er blandet sammen, hvorfor det, der normalt hedder inhabilitet, er et markant  

 problem.
Ligeledes kan det ofte være ganske svært at se, hvad skatteyderne, der  

 under truslen om straf har måttet indbetale pengene til Statens Kunstfond  

 m.v., får for deres penge hos Statens Kunstfond.
Når kulturministeren spørges  

 herom (jf. spørgsmål stillet i henhold til Folketingets Forretningsorden i  

 folketingsåret 1994-95 nr.
S 2366, S 2455, S 2456, se Folketingstidende  

 1994-95, sp. 6993 og 7007), lyder svaret, at det finder man ikke anledning  

 til at svare på! Ligeledes har det vist sig umuligt at få kulturministeren  

 til at levere dokumentation for, at de ovennævnte rygter ikke har noget på  

 sig (se spørgsmål nr.
S 737, S 829, S 830 og S 831, Folketingstidende  

 1994-95, sp. 3081, 3407 og 3408).
Som tidligere nævnt er det ualmindelig svært, for ikke at sige umuligt, at  

 finde objektive kriterier for tildeling af kunststøtte, for hvem ved bedre  

 end alle andre, hvad der er pænt? Derfor kan man heller ikke give danske  

 kunstnere nogle klare retningslinjer for, hvad der vil blive støttet, og hvad  

 der ikke vil.
Og på den baggrund vil der altid være mulighed for  

 rygtedannelser på mere eller mindre seriøst niveau.
 Udgifterne til Statens Kunstfond er i 1996 (budgettal) 6,2 mio. kr. på  

 driftssiden, 55 mio. kr. til stipendier, legater, indkøb og bestillinger samt  

 16,4 mio. kr. til faste årlige statsydelser, livsvarige hædersgaver samt  

 ydelser til enker efter kunstnere.
 De livsvarige hædersgaver var pr. 1. januar 1996 i alt 111.289,87 kr. og  

 er blandt andre tillagt forfatteren Thorkild Bjørnvig, der ellers må formodes  

 at have en god indtægt via mange forfatterskaber.
De faste årlige statsydelser tillægges 225 personer, heraf 73 til bildende  

 kunstnere, 73 til skønlitterære forfattere, 12 til forfattere med  

 forfatterskab af almen kulturel betydning, 4 til oversættere, 25 til  

 komponister og 20 til kunsthåndværkere, kunstneriske formgivere og arkitekter  

 samt 18 til filminstruktører, teaterinstruktører, scenografer og koreografer.  

 De fleste af disse ydelser er indtægtsregulerede, men 32 er fortsat ikke  

 indtægtsregulerede.
Der er også fortsat en række ydelser, der gives til enker  

 efter kunstnere.
Der henvises til forslag til finanslov for finansåret 1996, anmærkningerne  

 side 1241-1246, der er optrykt som bilag 2 til lovforslaget.
Her findes  

 udførlige oplysninger om, hvem der får hvor meget.
En lang række af de  

 kunstnere, der er opført på finansloven, må formodes at oppebære en ganske  

 pæn indtjening i forvejen, hvorfor det forekommer så meget desto mere  

 urimeligt, at de også skal have penge fra staten.
 Det kan også forekomme noget underligt, at efterladte ægtefæller skal have  

 et tilskud til deres folkepension, alene fordi deres ægtefælle var  

 statsautoriseret kunstner.
 Fremskridtspartiet har intet imod nogle af disse kunstnere eller den  

 kunst, de står for, men partiet er af den opfattelse, at personerne selv må  

 forsøge at sælge deres kunst på markedet for bøger, plader, skulpturer m.v.  

 Kan kunsten ikke sælge, og kan de pågældende ikke leve af det, må de  

 beskæftige sig med noget andet ved siden af.
 Flere af de ovennævnte formår i øvrigt, som nævnt, ganske godt at sælge  

 deres kunst på det private marked og er bestemt ikke blandt samfundets  

 svageste.
Den statslige indblanding i kunsten bør således ophøre, og Statens  

 Kunstfond bør nedlægges og kan erstattes af en privat kunstfond skabt af dem,  

 der ønsker at bidrage hertil.
Det vil give kunsten en tiltrængt fornyelse og  

 betyde en besparelse for de borgere, der ikke ønsker at bidrage til de mange  

 millionforæringer, som Statens Kunstfond foretager.
 Frivillighed må være nøgleordet i denne som i så mange andre sager.
 Ved at lade private drive en kunstfond vil vi for alvor erfare, hvad  

 befolkningen ønsker, og vi bliver fri for det offentlige smagspanel, som i  

 dag sidder på millioner af skatteborgernes penge.
Yderligere foretager staten masser af indkøb af kunst, som blot fylder op  

 på museernes lagre og kældre, fordi der ikke er plads til dem.
Tingene vil få  

 en mere fornuftig dimension, hvis kunst bliver ydet ved private i stedet for  

 offentlige tilskud, og naturligvis bør personer, der kalder sig kunstnere,  

 ikke kunne få livsvarige hædersgaver fra Statens Kunstfond.
Det er til syvende og sidst skatteborgerne, der har betalt, for manges  

 vedkommende imod deres vilje.
Derfor er Statens Kunstfond et af de områder,  

 der ikke bør være omfattet af den styringsmentalitet, der præger det danske  

 samfund.
I stedet bør det være op til den enkelte selv at bestemme, hvad der er  

 kunst, og hvad den pågældende så vil foretrække ved køb af kunst, af  

 entrebillet eller sponsering.
Skatten bør nedsættes med det tilsvarende  

 beløb, der kan spares i forbindelse med ophævelse af loven om Statens  

 Kunstfond.
 Ved ophævelse af loven om Statens Kunstfond kan der naturligvis blive  

 nogle overgangsproblemer for enkelte kunstnere, der har regnet med livsvarige  

 ydelser, og derfor må der etableres en tilfredsstillende overgangsordning.  

 Dette vil Fremskridtspartiet meget gerne medvirke til ved  

 udvalgsbehandlingen.
Kulturkontakten, nr. 8/9, december 1995 Bilag 1 Den frie kunst Af Kim Behnke Kulturpolitisk ordfører for Fremskridtspartiet Dansk kulturpolitik er en  

 klub af såkaldte kulturpersonligheder, som ved repræsentation i udvalg og råd  

 skiftes til at yde hinanden tilskud og skulderklap for deres kulturelle  

 virke.
Kulturens væsen, kulturens formål og kulturens folkelige forankring er for  

 længst blevet overdøvet af halvdårlige kunstneres evige forsøg på at  

 retfærdiggøre deres produktioner med påstande om banebrydende eller  

 grænseoverskridende genialiteter.
Kunstnerne laver ikke mere kunst for at  

 skabe glæde og begejstring eller for at få folkelig anerkendelse.
I dag er  

 formålet alene at tilfredsstille et snævert, magtfuldt publikum af medlemmer  

 i de råd, udvalg og kommissioner, som med opblæst højtidelighed uddelser  

 skatteydermidlerne.
I gamle dage, da statsmagten var en konge, måtte kunstnerne tilrettelægge  

 deres virke efter magthaverens smag og gunst.
Kun den kunstner, som formåede  

 at behage magthaveren, fik en pose med guld.
Kun den nar, som formåede at få  

 kongen til at le, fik lov at overleve.
Kun den nattergal, som fik kejseren  

 til at smile, fik lov at synge.
I knap så gamle dage, da kommunister ikke pakkede sig ind i  

 socialdemokratisk gavepapir, da havde vi i Østeuropa, Kina, Cuba, Nordkorea  

 statskunst.
Det var kommunistpartiet, politbureauet eller formanden, man  

 skulle behage.
Kun den kunstner, som kunne leve op til kravene om at prise og  

 forgude arbejderklassens tapre brødre og søstre i form af digte, musik,  

 malerier eller skulpturer, fik en »pose guld« af magthaverne.
Andre  

 kunstnere fik ikke noget, end ikke frihed til at lave alternativ kunst for  

 egen regning.
I dag er der stadig steder, hvor regimer misbruger kunstnernes  

 prostitution til at få skabt glansbilleder af diktatoren.
Irak er et  

 eksempel.
Sådan er det jo ikke i Danmark.
Vi har demokrati og folkevalgte  

 politikere, som gennem store og små flertalsdannelser vedtager  

 kulturpolitikken og den skattepolitik, som skal betale.
Men er vores system  

 egentlig forskelligt fra de totalitære regimers? Når en »pose guld«  

 stilles frem i et udvalg, i et råd eller i en kommission til fordeling blandt  

 kunstnere, hvad sker så? Politikere udnævner i demokratiets navn medlemmer  

 til at uddele pengene til kunstnerne.
Problemet er bare, at »posen med  

 guld« ikke er uendelig.
Der er en ramme, som skal overholdes.
Udvalget,  

 nævnet eller kommissionen må altså foretage en udvælgelse af ansøgerne, og  

 valg betyder fravalg.
Selv om det ikke sker i form af et dekret fra et politbureau, så betyder  

 fravalget adfærdsregulering blandt kunstnerne.
Vi får kunstnerne til at  

 prostituere sig.
Ellers vanker ingen »pose guld«.
Udvalg, nævn og kommissioner sætter standarden gennem deres valg og  

 fravalg.
Derfor har vi ikke et frit kulturliv i Danmark.
Vi kan vælge en af  

 to muligheder: Vi kan bruge nationalbudgettet tre gange og gøre alle lige ved  

 at give tilskud til alt.
Eller vi kan standse uddelingen af de tolv mia. kr.,  

 som hvert år opkræves hos skatteyderne for at blive givet til de kunstnere,  

 som prostituerer sig for statens autoriserede smag.
Bilag 2 Forslag til finanslov for 1996, anmærkningerne s. 1241-1246 Skabende og udøvende virksomhed Under hovedområde 21.2. Skabende og udøvende virksomhed hører  

 aktivitetsområderne 21.21. Støtte til kunstnere, forfattere m.v. 21.22.  

 Musik, 21.23. Teater og 21.24. Film.
 21.21. Støtte til kunstnere, forfattere m.v.
Der er adgang til overførsel af driftsbevillinger og tilskud inden for  

 aktivitetsområdet.
Der kan endvidere overføres bevillinger mellem  

 aktivitetsområderne 21.11. Centralstyrelsen og 21.21. Støtte til kunstnere,  

 forfattere m.v.
21.21.01. Statens Kunstfond (Driftsbev.) Statens Kunstfond skal i henhold til LB 389 17/5 1994 virke til fremme af  

 dansk skabende kunst, som ikke støttes af anden lovgivning.
Fondens midler  

 administreres selvstændigt af 2 udvalg for den bildende kunst, 1 udvalg for  

 den litterære kunst, 1 udvalg for tonekunsten, 1 udvalg for kunsthåndværket  

 og den kunstneriske formgivning, 1 udvalg for arkitekturen og 1 udvalg for  

 film- og teaterkunsten.
Kunstfondens bestyrelse består af udvalgenes formænd  

 og varetager fondens ledelse samt udvalgenes fælles anliggender.
Til at følge  

 fondens virksomhed er der nedsat et repræsentantskab.
 Statens Kunstfonds daglige drift varetages af et sekretariat, der  

 endvidere varetager betjeningen af bestyrelsen, udvalgene og  

 repræsentantskabet samt administrationen af de livsvarige ydelser til  

 kunstnere, jf. anmærkningerne til § 21.21.03.
 Budgetspecifikation:
 11. Lønninger: 2,0 mill. kr. af lønsummen anvendes til særskilt  

 vederlæggelse til medlemmerne af Statens Kunstfonds udvalg, i alt 20  

 medlemmer.
21.21.02. Statens Kunstfond (tekstanm. 18)
(Reservationsbev.) I 1996 ventes bevillingen fordelt efter følgende retningslinjer:
 Udvalgene uddeler 3-årige stipendier, legater m.v. og foretager indkøb og  

 gennemfører billedkunstneriske udsmykninger.
 Budgetspecifikation:
10. Livsvarige hædersgaver I henhold til LB 389 17/5 1994 forudsættes det, at hædersgaverne  

 bortfalder ved ledighed, og de ledige ydelser omdannes til faste årlige  

 statsydelser, jf. nedenfor anmærkningerne til underkonto 21.21.03.20.  

 Hædersgaverne, hvoraf der resterer 4, udgør pr. 1. januar 1996 i alt  

 111.289,87 kr. årligt.
 Hædersgaverne er tillagt:
Forfatteren Thorkild Bjørnvig.
Komponisten Vagn Holmboe.
Billedhuggeren  

 Knud Nellemose.
Forfatteren Halfdan Rasmussen.
20. Faste årlige statsydelser Ifølge § 5, stk. 4, i LB 389 17/5 1994 om Statens Kunstfond afgiver  

 fondens repræsentantskab indstilling til kulturministeren om livsvarige  

 ydelser til kunstnere, der er omfattet af loven.
Forslag om disse ydelser  

 optages på de årlige finanslove.
Ydelserne indtægtsreguleres under hensyn til  

 kunstnernes indkomster.
Det samlede antal ydelser fastsættes til 225, heraf  

 73 til bildende kunstnere, 73 til skønlitterære forfattere, 12 til forfattere  

 med forfatterskab af almen kulturel betydning, 4 til oversættere, 25 til  

 komponister, 20 til kunsthåndværkere, kunstneriske formgivere og arkitekter,  

 og 18 til filminstruktører, teaterinstruktører, scenografer og koreografer.
 Indtægtsregulerede ydelser er tillagt:
 1. Bildende kunstnere:
Thomas Bang, Agnete Bjerre, Ib Brasse, Stig Brøgger, Johannes Carstensen,  

 Kirsten Christensen, Ole Christensen, Sven Dalsgaard, Torben Ebbesen, Svend  

 Engelund, Egon Fischer, Else Fischer-Hansen, Paul Gadegaard, Ib Geertsen,  

 Poul Gernes, Niels Guttormsen, Ingrid Hansen, Henrik Have, Sven  

 Havsteen-Mikkelsen, Erik Heide, Hein Heinsen, Sys Hindsbo, Holger Jacobsen,  

 Arne Johannesen, Steffen Jørgensen, Per Kirkeby, Anders Kirkegaard, Søren  

 Kjærsgaard, Jørn Larsen, Thorbjørn Lausten, Freddie A.
Lerche, Kirsten  

 Lockenwitz, Erik Lynge, Sigrid Lutken, Niels Malcolm, Agnete Madsen, Seppo  

 Mattinen, Jane Muus, Vera Myhre, Mogens Møller, Per Neble, Rasmus Nellemann,  

 Bjørn Nørgaard, John Olsen, Kirsten Ortwed, Ulf Rasmussen, Ingalvur av Reyni,  

 Hans Christian Rylander, Jørgen Rømer, Preben Siiger, Ole Sporring, Tage  

 Stentoft, Arne Haugen Sørensen, Bent Sørensen, Eva Sørensen, Jørgen Haugen  

 Sørensen, Anne Thommesen, Hanne Varming, Richard Winther.
 2. Skønlitterære forfattere:
 Benny Andersen, Vita Andersen, Carl Bang, Anders Bodelsen, Jytte Borberg,  

 Poul Borum, Suzanne Brøgger, Inger Christensen, Regin Dahl, Jette Drewsen,  

 Vibeke Grønfeldt, Gynther Hansen, Uffe Harder, Angelo Hjort, Sven Holm, Knud  

 Holst, Peer Hultberg, Klaus Høeck, Per Højholt, Erik Aalbæk Jensen, Svend  

 Johansen, Sten Kaalø, Anna Ladegaard, Marianne Larsen, Peter Laugesen, Vagn  

 Lundbye, Svend Åge Madsen, Ib Michael, Henning Mortensen, Dea Trier Mørch,  

 Jørgen Nash, Lean Nielsen, Henrik Nordbrandt, Ernst Bruun Olsen, Peter  

 Poulsen, Grete Povlsen, Bent William Rasmussen, Ebbe Kløvedal Reich, Klaus  

 Rifbjerg, Ulla Ryum, Tage Skou-Hansen, Christian Skov, Henrik Stangerup, Erik  

 Stinus, Hanne Marie Svendsen, Jens Smærup Sørensen, Knud Sørensen, Grethe  

 Risbjerg Thomsen, Søren Ulrik Thomsen, Kirsten Thorup, Poul Vad, Dorrit  

 Willumsen, Ole Wivel, Jess Ørnsbo.
 3. Forfattere med forfatterskab af almen kulturel betydning:
 Torben Brostrøm, Viggo Clausen, Aage Henriksen, Jørgen Knudsen, Eigil  

 Knuth, Bjørn Poulsen, Jens Rosing, Lise Sørensen, Christian Braad Thomsen,  

 Ole Thyssen.
 4. Oversættere:
 Anne Marie Bjerg, Niels Brunse, Karsten Sand Iversen.
 5. Komponister:
Ole Buck, Bernhard Christensen, Henning Christiansen, Pelle  

 Gudmundsen-Holmgreen, Mogens Winkel Holm, Erik Jørgensen, Bent Lorentzen,  

 Svend Nielsen, Tage Nielsen, Ib Nørholm, Finn Savery, Svend S.
Schultz, John  

 Tchicai.
 1 ledig ydelse på grund af dødsfald.
 6. Kunsthåndværkere, kunstneriske formgivere, arkitekter:
 Gutte Eriksen, Grethe Jalk, Annette Juel, Vibeke Klint, Hans Erling  

 Langkilde, Henning Larsen, Marie Gudme Leth, Grethe Meyer, Lisbeth  

 Munch-Petersen, Viggo Møller-Jensen, Jørgen Selchau, Erik Christian Sørensen,  

 Jan Tragårdh, Jørn Utzon, Gertrud Vasegaard, Myre Vasegaard, Kristian Solmer  

 Vedel, Hans Wegner.
 1 ledig ydelse på grund af dødsfald.
 7. Filminstruktører, teaterinstruktører, scenografer og koreografer:
 Jytte Abildstrøm, Sam Besekow, Henning Carlsen, Kirsten Dahlholm, Klaus  

 Hoffmeyer, Jørgen Leth, Niels Malmros, Ray Nusselein, Jørgen Roos, Kasper  

 Rostrup.
 De tilbageværende 32 ikke-indtægtsregulerede ydelser er tillagt:
 1. Bildende kunstnere:
 Mogens Andersen, Ejler Bille, Wilhelm Freddie, Svend Wiig Hansen, Egill  

 Jacobsen, Palle Nielsen, Carl-Henning Pedersen, Dan Sterup-Hansen, Erik  

 Thommesen.
 2. Skønlitterære forfattere:
 Jørgen Gustava Brandt, Cecil Bødtker, Grethe Heltberg, Hans Lyngby Jepsen,  

 Eiler Jørgensen, Erik Knudsen, Palle Lauring, Hans Jørgen Lembourn, Kelvinn  

 Lindemann, Finn Methling, Peter Seeberg, Jørgen Sonne, Villy Sørensen, Poul  

 Ørum.
 3. Komponister:
Niels Viggo Bentzon, Axel Borup-Jørgensen, Finn Høffding, Jørgen Jersild,  

 Leif Kayser, Herman D.
Koppel, Bernhard Lewkovitch, Per Nørgaard, Leif Thybo.
 Midler, der som følge af dødsfald eller anden årsag bespares på underkonto  

 21.21.03.10. Livsvarige hædersgaver og konto 21.21.03.20. Faste statsydelser,  

 kan anvendes til at yde efterindtægt til efterladte efter de kunstnere, der  

 har været tillagt disse ydelser.
 De indtægtsregulerede statsydelsers antal udgør 169, heraf 2 ledige på  

 grund af dødsfald.
 De ikke-indtægtsregulerede statsydelser udgør 32.
30. Ydelser til enker efter kunstnere Der gives ydelse til følgende enker:
Fru Grethe Gudmundsen-Holmgreen, fru Edith Skjelborg, fru Ragna Johansen,  

 fru Nanna Frifeldt, fru Agnete Swane, fru Else Marie Christensen, fru Mary  

 Wulff, fru Anna M.
Lohmann, fru Britta Ipsen, fru Inger M.
Nielsen, fru Karen  

 Wulff, fru Maj J.
Refn, fru Edith Hammerstad, fru Ann-Charlotte Clason, fru  

 Connie Linck, fru Ruth Malinovski, hr, Clifford Wright, fru Ena Hornung, fru  

 Hanne Lange, fru Else Schwalbe, fru Maria M.E.
Jakobsen, fru Hanne G.
Jensen,  

 fru Inger K.
Jensen, fru Ellen M.
Vontilius, fru Erna Frederiksen og fru Elly  

 Jørgensen.
