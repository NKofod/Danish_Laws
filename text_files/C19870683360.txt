Rettelse 2/87 Indledning 1. I kapitlet redegøres der for hovedpunkterne i den  

 sociale pensionslovgivning (pkt. 27), for sammenhængen mellem social pension  

 og tjenestemandspension eller understøttelse (pkt. 8) og for hovedpunkterne i  

 lov om delpension (pkt. 8a).
 Endvidere redegøres der for loven om arbejdsskadeforsikring (pkt. 9-16) og  

 for dennes sammenhæng med reglerne om tjenestemandspension og understøttelse  

 (pkt. 17).
 Endelig omtales de ændrede regler for regreskrav ved forøget pensionsbyrde  

 som følge af gennemførelsen af loven om erstatningsansvar (pkt. 18).
Lov om social pension Indledning 2. Reglerne om social pension fremgår af lov om social  

 pension.
Retten til social pension tilkommer befolkningen som helhed.
Adgangen til  

 sociale pensionsydelser er som hovedregel betinget af dansk indfødsret  

 og af fast bopæl her i landet . Der er en vis adgang til at bevare en  

 tillagt pension ved bopælsskifte til udlandet.
Endvidere har danske  

 statsborgere i visse tilfælde adgang til at få tillagt pension, selv om de  

 har bopæl i udlandet.
Det gælder f.eks. bopæl i et andet nordisk land eller  

 et land, der er tilsluttet EF.
Danske statsborgere, der har været udsendt som  

 repræsentant for en dansk offentlig myndighed eller i øvrigt har været  

 beskæftiget i udlandet i offentlig dansk interesse, får bopælstid i udlandet  

 sidestillet med bopæl her i landet.
Dette indebærer bl.a., at udsendte eller  

 lokalt ansatte medarbejdere i den danske udenrigstjeneste, der er danske  

 statsborgere, under visse betingelser kan få tillagt folkepension, uanset at  

 de pågældende forbliver boende i udlandet.
 Tillæggelse af social pension er som hovedregel betinget af, at der  

 indgives ansøgning herom.
 3. Social pension ydes i form af folkepension (pkt. 6)  

 til personer, der er fyldt 67 år, eller førtidspension (pkt. 7) til under  

 67-årige personer.
 4. Pensionerne, der udbetales månedsvis forud, ydes  

 fra den 1. i måneden efter, at der er ansøgt om pension.
Sociale pensioner dyrtidsreguleres hver 1. april og 1. oktober på grundlag  

 af reguleringspristallet for henholdsvis januar og juli.
Den ved lov  

 fastsatte ophævelse af dyrtidsreguleringen omfatter ikke de sociale  

 pensioner.
 Ved særskilt lovgivning er der lejlighedsvis foretaget reallønsforhøjelse  

 af pensionerne.
 5. Administrationen af reglerne i loven om social  

 pension - herunder udbetaling af pension - henhører under primærkommunerne.  

 Kommunernes udgifter til social pension refunderes af statskassen.
Folkepension 6. Folkepension, der består af grundbeløb og  

pensionstillæg , ydes til personer, der er fyldt 67 år.
 Grundbeløbet og pensionstillægget udbetales efter to satser - en for  

 personer, der er enlige, eller hvis ægtefælle ikke er berettiget til social  

 pension, og en for personer, hvor også ægtefællen har ret til social pension.  

 Den sidstnævnte sats udgør ca. 92 pct. af satsen for enlige.
Grundbeløbet indtægtsreguleres som hovedregel ikke.
En undtagelse  

 gælder med hensyn til personer i alderen fra 67 til 70 år, hvor grundbeløbet  

 reguleres efter pensionistens indtægt ved personligt arbejde.  

Pensionstillægget indtægtsreguleres på grundlag af pensionistens og en  

 eventuel ægtefælles samlede indtægt uanset art.
Førtidspension 7. Førtidspension ydes i form af Højeste førtidspension kan tilkendes personer i alderen fra 18 til 60 år,  

 der på grund af helbredsmæssige forhold i ethvert erhverv må anses for kun at  

 have ubetydelig erhvervsevne i behold.
Mellemste førtidspension kan tilkendes Forhøjet almindelig førtidspension eller almindelig førtidspension kan  

 tilkendes Pensionen tilkendes som forhøjet almindelig førtidspension til personer  

 under 60 år og som almindelig førtidspension til personer over denne alder.
 Herudover kan der til førtidspensionister under visse betingelser  

 ydes bistandstillæg eller plejetillæg .
 Til personer i alderen fra 18 til 67 år, som ville have ret til højeste  

 eller mellemste førtidspension, hvis de ikke havde erhvervsmæssigt arbejde,  

 kan der tilkendes invaliditetsydelse .
 Ansøgninger om førtidspension, bistandstillæg, plejetillæg eller  

 invaliditetsydelse indgives til vedkommende primærkommune, og afgørelse  

 træffes af revaliderings- og pensionsnævnet for pågældende amtskommune.
 Satser for grundbeløb og pensionstillæg er de samme som ved  

 folkepension.
 Grundbeløbet indtægtsreguleres på grundlag af pensionistens samlede  

 indtægt, efter at der er foretaget visse fradrag og tillæg, f.eks. fradrag af  

 40 pct. af pensionsindtægter og tillæg af samordningsfradrag i  

 tjenestemandspension.
 Pensionstillægget indtægtsreguleres på samme måde som for  

 folkepensionister.
De øvrige ydelser er ikke indtægtsregulerede.
Invaliditetsbeløb,  

 bistandstillæg, plejetillæg, førtidsbeløb og invaliditetsydelse er skattefri.
 Sammenhæng mellem social pension og tjenestemandspension mv.
 8. For tjenestemænd, der fratræder på grund af  

 svagelighed inden det fyldte 60. år, indebærer tilkendelse af højeste eller  

 mellemste førtidspension, at de pågældende er berettigede til kvalificeret  

 svagelighedspension efter TPL § 7, jfr. kap. 39. Det er dog en forudsætning,  

 at det er konstateret, at erhvervsevnen allerede på  

fratrædelsestidspunktet var nedsat til 1/3 af fuld erhvervsevne eller  

 derunder.
 For en tjenestemand, der er afskediget med ret til opsat pension, bevirker  

 tilkendelse af højeste eller mellemste førtidspension eller forhøjet  

 almindelig førtidspension/almindelig førtidspension som følge af nedsættelse  

 af erhvervsevnen på grund af helbredsmæssige forhold med mindst  

 halvdelen, at den pågældende er berettiget til at få udbetalt den opsatte  

 pension fra samme tidspunkt som førtidspensionen, jfr. kap. 39.
 Under samme betingelser vil en opsat understøttelse komme til udbetaling,  

 jfr. kap. 40.
 For så vidt angår samordningsfradrag i tjenestemandspension , når  

 tjenestemandspensionisten eller dennes ægtefælle er berettiget til  

 folkepension eller modtager social førtidspension, henvises til kap. 39.
 Beløbssatserne for understøttelse til ikke-pensionssikret  

 statspersonale, jfr. kap. 40, er fastsat ud fra den forudsætning, at  

 understøttelsen er et supplement til den sociale pension, som den pågældende  

 måtte kunne opnå, og der foretages derfor ikke samordningsfradrag.
Lov om delpension 8a.
I henhold til lov om delpension kan der udbetales delpension  

 kombineret med deltidsbeskæftigelse.
 Ordningen omfatter lønmodtagere, herunder tjenestemænd, og personer med  

 anden erhvervsindtægt end lønindtægt i alderen 60-67 år, der nedsætter deres  

 arbejdstid.
 Om den enkelte ansattes mulighed for at overgå til deltidsansættelse  

 henvises til kap. 17 og kap. 21.
Retten til delpension er for lønmodtagere betinget af, at modtageren har fast bopæl her i landet, at der for modtageren inden for de seneste 20 år før overgang til  

 delpension er indbetalt bidrag til ATP, der svarer til mindst 10 års fuldt  

 bidrag for en fuldtidsbeskæftiget, og at modtageren inden for de sidste 12 måneder før overgangen til delpension  

 har arbejdet som lønmodtager her i landet eller på dansk skib i mindst 9  

 måneder.
 I perioden indtil den 1/1 1992 kan delpension dog tillægges en person, for  

 hvem der i de seneste 10 år før overgang til delpension hvert af årene er  

 indbetalt bidrag til ATP, der tilsammen udgør, hvad der mindst svarer til 2/3  

 af fuldt bidrag til en fuldtidsbeskæftiget.
Ved overgang til delpension skal den gennemsnitlige ugentlige arbejdstid  

 nedsættes med mindst 9 timer eller mindst 1/4 af den gennemsnitlige ugentlige  

 arbejdstid under de sidste 9 måneders arbejde før overgangen.
Den nedsatte  

 arbejdstid skal i den første 6 måneders periode efter overgangen og årligt  

 svare til en gennemsnitlig arbejdstid på mindst 15 og højst 30 timer om ugen.  

 Arbejdstiden skal tilrettelægges således, at der er mindst 20 arbejdsdage  

 inden for hvert kvartal.
Delpension beregnes og reguleres forholdsmæssigt efter et årligt  

 basisbeløb.
Basisbeløbet svarer til dagpengenes højeste beløb efter lov om  

 dagpenge ved sygdom eller fødsel, beregnet på årsbasis.
Den årlige delpension udgør 1/39 af basisbeløbet for hver hele time, den  

 gennemsnitlige ugentlige arbejdstid nedsættes.
Den del af den hidtidige  

 arbejdstid, der overstiger 39 timer ugentlig, tages ikke i betragtning ved  

 beregningen.
 Når delpension har været udbetalt i 2 1/2 år, kan den ikke overstige 80  

 pct. og efter yderligere 2 år 70 pct. af forannævnte beløb.
 Ved den første pensionsberegning kan den årlige delpension ikke overstige  

 90 pct. af forskellen mellem den årlige lønindtægt før overgang til  

 delpension og den forventede lønindtægt efter overgangen.
Delpensionen fastsættes i begyndelsesperioden på grundlag af den  

 fremtidige forventede arbejdstid.
Hver 1. april finder der ny fastsættelse  

 sted af delpensionen på grundlag af arbejdstiden i det foregående kalenderår.
Delpension omregnes, hvis den gennemsnitlige ugentlige arbejdstid i det  

 løbende kalenderår ændres med mere end 2 timer.
Omregningen sker med virkning  

 fra den 1. i måneden efter arbejdstidsændringen.
 Regler om retten til delpension m.v. for personer med anden  

 erhvervsindtægt end lønindtægt fastsættes af socialministeren.
Ansøgning om delpension indgives til det sociale udvalg i bopælskommunen, der træffer afgørelse om ret til pension.
Delpension udbetales tidligst med virkning fra den 1. i måneden efter, at  

 der er ansøgt om pension.
Delpension udbetales månedsvis bagud med virkning  

 fra den 1. i måneden efter, at lovens betingelser er opfyldt.
Hvis  

 arbejdstiden nedsættes fra den 1. i måneden, kan delpension dog udbetales med  

 virkning fra dette tidspunkt.
 Delpension udbetales længst til og med den måned, hvori modtageren fylder  

 67 år.
Administrationen af reglerne i loven om delpension - herunder udbetaling  

 af pension - henhører under primærkommunerne.
Kommunernes udgifter til  

 delpension refunderes af statskassen.
Lov om arbejdsskadeforsikring Indledning 9. Reglerne om forsikring mod følger af arbejdsskade  

 er indeholdt i lov om arbejdsskadeforsikring.
Loven omfatter bl.a. alle lønmodtagere.
Den pålægger arbejdsgiverne pligt  

 til at tegne forsikring for ydelserne efter loven.
Staten og kommunerne kan  

 dog være selvforsikrere.
 10. Ved arbejdsskade forstås:
skadelige påvirkninger af højst nogle få dages varighed, der udgår fra  

 arbejdet eller forholdene omkring dette og erhvervssygdomme, der er anerkendt som sådanne.
Anmeldelsespligten med hensyn til arbejdsskader påhviler arbejdsgiverne.  

 Anmeldelse skal ske til vedkommende forsikringsselskab eller for  

 selvforsikrede arbejdsgivere til sikringsstyrelsen.
Om lægers og tandlægers  

 anmeldelsespligt se bekg. 148 30/3 1978.
 Sikringsstyrelsen træffer afgørelse om, hvorvidt og i givet fald hvilke  

 ydelser der kan udbetales som følge af en anmeldt arbejdsskade.
 12. Ydelserne udredes af det pågældende  

 forsikringsselskab eller for ansatte i staten og kommuner, der er  

 selvforsikrere, af statskassen eller vedkommende kommune.
Løbende erstatningsydelser, der udbetales månedsvis forud, løber fra  

 tidspunktet for afgørelsen, respektive dødsfaldet.
Ydelserne reguleres hver  

 1. april på grundlag af udviklingen i ugelønnen efter den af Danmarks  

 Statistik offentliggjorte gennemsnitlige timefortjeneste for arbejdere inden  

 for håndværk og industri.
 Ydelser efter loven udbetales i et vist omfang som kapitalbeløb, jfr.  

 nedenfor.
Erstatning for tab af erhvervsevne 13. Efter lovens § 27 tilkommer der en skadelidt  

 erstatning for tab af erhvervsevne, når en arbejdsskade har medført  

 nedsættelse af den pågældendes evne til at skaffe sig indtægt ved arbejde.  

 Erstatning ydes dog ikke, såfremt erhvervsevnetabet er mindre end 15 pct.
Ved fuldstændigt tab af erhvervsevne fastsættes den løbende  

 erstatningsydelse til 3/4 af skadelidtes årsløn og ved nedsat erhvervsevne  

 til en forholdsmæssig del heraf.
Løbende ydelse for erhvervsevnetab på mindre  

 end 50 pct. skal normalt omsættes til et kapitalbeløb.
Sikringsstyrelsen kan  

 tillade, at anden løbende ydelse omsættes til et kapitalbeløb.
 Fra udgangen af den måned, hvori skadelidte fylder 67 år, ophører en  

 løbende ydelse, og der udbetales et engangsbeløb på 2 gange den årlige  

 ydelse.
Erstatning for varigt men 14. Efter lovens § 28 tilkommer der en skadelidt  

 erstatning for varigt men, når en arbejdsskade har påført den pågældende  

 varig og ikke ubetydelig skade af medicinsk art.
En sådan erstatning ydes  

 uafhængigt af, hvorvidt den pågældende tillige opnår erstatning for tab af  

 erhvervsevne.
Mengraden fastsættes bl.a. under hensyn til de af arbejdsskaden forvoldte  

 ulemper i skadelidtes personlige livsførelse.
Erstatning ydes dog ikke,  

 såfremt mengraden fastsættes til mindre end 5 pct.
Der er i loven fastsat et beløb for den løbende erstatningsydelse ved en  

 mengrad på 100 pct.
Ved lavere mengrader udgør den løbende ydelse en  

 forholdsmæssig del af dette beløb.
Menerstatningen skal omsættes til et  

kapitalbeløb.
Såfremt skadelidte ønsker det, skal erstatningen ved  

 mengrader på 50 pct. eller derover dog udbetales som en løbende ydelse.
 Løbende menerstatning udbetales for livstid.
Overgangsbeløb ved dødsfald 15. Efter lovens § 30 tilkommer der, når en  

 arbejdsskade har medført døden, den efterladte ægtefælle et overgangsbeløb en  

 gang for alle på et i loven fastsat beløb.
Lige med en ægtefælle stilles  

 under visse betingelser en efterladt, der levede sammen med afdøde i et  

 ægteskabslignende forhold.
Bl.a. kræves det i denne forbindelse, at samlivet  

 havde bestået i mindst 5 år.
Efterlades ingen person som foran nævnt, kan  

 sikringsstyrelsen tilkende en anden efterladt person overgangsbeløbet, når  

 særlige omstændigheder taler derfor.
Erstatning for tab af forsørger 16. Efter lovens § 31 har den, der er berettiget til  

 overgangsbeløb efter § 30, og som ved dødsfaldet har fået sine  

 forsørgelsesmæssige forhold forringet, ret til erstatning herfor.  

 Erstatningen fastsættes under hensyn til forsørgelsens omfang og den  

 efterladtes muligheder for at forsørge sig selv.
 Erstatningen, der fastsættes som en løbende ydelse på 30 pct. af afdødes  

 årsløn, ydes i en tidsbegrænset periode, der højst kan fastsættes til 10 år.
 Sikringsstyrelsen kan tillade, at den løbende ydelse omsættes til et  

 kapitalbeløb.
 En løbende ydelse ophører fra udgangen af den måned, hvori den  

 erstatningsberettigede fylder 67 år, og der udbetales et engangsbeløb på 2  

 gange den årlige ydelse.
Efter lovens § 32 tilkommer der, når afdøde efterlader sig børn, over for  

 hvilke der påhvilede den pågældende forsørgelsespligt efter lov om social  

 bistand, hvert barn en løbende ydelse på 10 pct. af afdødes årsløn indtil  

 barnets fyldte 18. år.
For forældreløse børn andrager ydelsen til hvert barn  

 20 pct. af årslønnen.
Er et barn ved det fyldte 18. år under uddannelse, kan  

 sikringsstyrelsen, når forholdene i øvrigt taler derfor, forlænge ydelsen til  

 tidspunktet for uddannelsens afslutning, dog længst til den pågældendes  

 fyldte 21. år.
De samlede børneydelser kan ikke overstige 50 pct. af afdødes  

 årsløn eller, hvis der tillige ydes erstatning efter § 31, 40 pct. heraf.
 I lovens § 33 er det fastsat, at sikringsstyrelsen, såfremt de samlede  

 årlige ydelser efter §§ 31 og 32 udgør mindre end 70 pct. af afdødes årsløn,  

 inden for denne begrænsning kan bestemme, at erstatning under særlige  

 omstændigheder skal tillægges andre, som afdøde helt eller delvis forsørgede.  

 Sikringsstyrelsen kan bestemme, at sådan erstatning skal udbetales som  

 kapitalbeløb.
 Sammenhæng mellem lov om arbejdsskadeforsikring og tjenestemandspension  

 mv.
 17. For tjenestemænd, der afskediges på grund af  

 følger af tilskadekomst under tjenesten, er ydelse af tilskadekomstpension  

 efter TPL § 8, stk. 1, betinget af, at tilskadekomsten begrunder krav på  

 erstatning for tab af erhvervsevne efter loven om arbejdsskadeforsikring,  

 jfr. kap. 39.
Efter § 35 i lov om arbejdsskadeforsikring nedsættes skadelidtes  

 erstatning for tab af erhvervsevne, respektive ægtefællens erstatning for tab  

 af forsørger, såfremt skadelidte eller ægtefællen efter en skadelidt er  

 berettiget til tjenestemandspension eller tilsvarende pension efter reglerne  

 om tilskadekomstpension, jfr. kap. 39. Nedsættelsen af erstatningen andrager  

 2/3 af forskellen mellem tilskadekomstpensionen og en pension beregnet efter  

 den faktisk opnåede pensionsalder.
Endvidere er det fastsat, at erstatning  

 for tab af forsørger til ægtefælle eller børn først udbetales fra det  

 tidspunkt, hvor retten til efterindtægt efter den afdøde tjenestemand eller  

 pensionerede tjenestemand eller ægtefællen udløber, jfr. kap. 39.
 Til en person, der er omfattet af statens understøttelsesordning, og som  

 må fratræde efter det fyldte 30. år på grund af følger efter tilskadekomst i  

 tjenesten, der begrunder krav på erstatning for tab af erhvervsevne i henhold  

 til loven om arbejdsskadeforsikring, kan der ydes understøttelse uden hensyn  

 til beskæftigelsens varighed, jfr. kap. 40.
Lov om erstatningsansvar (regreskrav ved forøget pensionsbyrde mv.) 18. I § 17, stk. 1, i lov om erstatningsansvar  

 bestemmes det, at bl.a. pensionsydelser, der udbetales af stat, kommune eller  

 i henhold til anden pensionsordning, ikke kan danne grundlag for  

regreskrav mod den erstatningsansvarlige.
 Herved afskaffes for så vidt angår skader, der indtræder efter lovens  

 ikrafttræden 1/10 1984, jfr. § 28, den hidtil efter retspraksis bestående  

 adgang til regreskrav fra staten, kommuner, forsikringsselskaber,  

 pensionskasser eller andre, der er forpligtet til at udbetale  

 tjenestemandspension eller anden pension, som grunder sig på et  

 ansættelsesforhold, mod den, der er erstatningsansvarlig for en personskade,  

 for den aktuarmæssigt beregnede forøgelse af pensionsbyrden, som skaden har  

 medført.
Det bemærkes, at § 17, stk. 2, i loven om erstatningsansvar opretholder  

 adgangen for en arbejdsgiver, der har udbetalt dagpenge eller sygeløn til en  

 skadelidt eller har udbetalt dertil knyttede ydelser, f.eks. sygeferiepenge  

 og indbetalinger til ATP eller anden pensionsordning, til at fremsætte  

 regreskrav mod den erstatningsansvarlige i det omfang, arbejdsgiveren har  

 lidt et tab.
Dette vil f.eks. være tilfældet, når skadelidtes sygefravær har  

 påført arbejdsgiveren udgifter til vikar eller overarbejde.
I den forbindelse bør den enkelte styrelse overveje at gøre den ansatte,  

 der er skadelidt, opmærksom på, at denne ikke uden styrelsens samtykke for  

 sit eget vedkommende må slutte sagen f.eks. ved forlig med skadevolder eller  

 dennes forsikringsselskab.
Sådan praksis følges allerede i visse styrelser.
Bilags- og henvisningsoversigt Henvisninger i øvrigt Sikringsstyrelsens vejledning om social pension.
 Lbekg. 904 15/12 1986 af lov om arbejdsskadeforsikring.
 Bekg. 148 30/3 1978 om lægers og tandlægers pligt til at anmelde  

 arbejdsbetingede sygdomme til sikringsstyrelsen.
 Bekg. 210 30/3 1978 om regler for omsætning af løbende ydelser til  

 kapitalbeløb efter arbejdsskadeforsikringsloven.
 Bekg. 670 17/12 1982 om fortegnelse over erhvervssygdomme i medfør af  

 lovgivning om arbejdsskadeforsikring.
 Bekg. 273 30/5 1984 om regler for anmeldelse af arbejdsskader.
 Lbekg. 901 15/12 1986 af lov om social pension.
 Lbekg. 599 8/9 1986 af lov om erstatningsansvar.
 L 346 4/6 1986 om delpension.
