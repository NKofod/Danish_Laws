 Ved overenskomst undertegnet i Harare den 25. marts 1992 mellem Danmark og  

 Zimbabwe har den danske regering forpligtet sig til at yde et beløb på 33,6  

 mio. kr. til kontrol med og forebyggelse af AIDS i Zimbabwe.
 Projektets mål er at forebygge overførelse af HIV-smitte og dermed  

 reducere antallet af personer, der bliver HIV-smittede og udvikler AIDS.  

 Projektet skal styrke Zimbabwes AIDS-bekæmpelsesprogram gennem støtte til det  

 nationale centrallaboratorium og den nationale blodtransfusionsservice.
 Projektet forventes gennemført over en 5-årig periode.
