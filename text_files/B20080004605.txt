Bilag 1 Bekendtgørelse om beregning og betaling af afgift og tilskud i henhold til lov om apoteksvirksomhed I medfør af §§ 49, 52 og 53, stk. 1, i lov om apoteksvirksomhed, jf. lovbekendtgørelse nr. 657 af 28. juli 1995, fastsættes:
§ 1. Den omsætning, der danner grundlag for beregning af ordinær afgift og tilskud efter § 49 i lov om apoteksvirksomhed, opgøres som apotekets omsætning af; 1) receptekspederede lægemidler til enkeltpersoner, 2) receptekspederede lægemidler til dyr, der ikke holdes i erhvervsmæssigt øjemed, 3) lægeordinerede dosispakningsgebyrer, samt 4) apoteksforbeholdte håndkøbslægemidler, Stk. 2. For apoteker, der i medfør af apotekerlovens § 12, stk. 3, er godkendt til etablering af pakkefunktion med henblik på samhandel med dosisdispenserede lægemidler til andre apoteker, medregnes omsætning af lægemidler, inkl. dosispakningsgebyr, ved sådan samhandel ikke ved opgørelse af omsætning efter stk. 1.
 Stk. 3. Ved forhandling af dosisdispenserede lægemidler til forbrugerne, jf. apotekerlovens § 11, stk. 1, nr. 9, medregnes dosispakningsgebyr ikke ved opgørelse af omsætning efter stk. 1.
 § 2. Ministeren for sundhed og forebyggelse fastsætter en beløbsgrænse for betaling af ordinær afgift og tilskud.
 Stk. 2. Apoteker, hvis omsætning, jf. § 1, i et kalenderår overstiger den af ministeren for sundhed og forebyggelse fastsatte beløbsgrænse, betaler til staten en omsætningsafgift på 3,7 % af forskelsbeløbet.
 Stk. 3. Til apoteker, hvis omsætning, jf. § 1, i et kalenderår er mindre end den af ministeren for sundhed og forebyggelse fastsatte beløbsgrænse, betaler staten et omsætningstilskud på 3,9 % af forskelsbeløbet, jf. dog stk. 4.
 Stk. 4. For apoteker, der modtager et omsætningstilskud fra staten, jf. stk. 3, og som er omfattet af muligheden for bortfald af udligningstilskud, jf. bilag 1, bliver omsætningstilskuddet reduceret med følgende beløb:
 1) I 2005 reduceres tilskuddet til 5/6.
 2) I 2006 reduceres tilskuddet til 4/6.
 3) I 2007 reduceres tilskuddet til 3/6.
 4) I 2008 reduceres tilskuddet til 2/6.
 5) I 2009 reduceres tilskuddet til 1/6.
 6) Fra 2010 og frem ydes der ikke længere et omsætningstilskud fra staten.
 Stk. 5. For apotekere, der er meddelt bevilling til at drive et eller flere apoteker efter apotekerlovens § 15, stk. 2, beregnes afgift henholdsvis tilskud på grundlag af den samlede omsætning for de apoteker, hvortil apotekeren har bevilling, efter reglerne i stk. 2-4. Stk. 4 finder anvendelse, hvis det apotek, som apotekeren er meddelt bevilling til efter apotekslovens § 15, stk. 1, er omfattet af bilag 1. Tilskuddet efter stk. 3 og 4 bortfalder, hvis det apotek der i 2005 og frem meddeles bevilling til efter apotekslovens § 15, stk. 1, er omfattet af bilag 1.
§ 3. Den omsætning, der danner grundlag for beregning af afgift til apoteksfilialgodtgørelser, apoteksudsalgsgodtgørelser, godtgørelser til supplerende enheder, jf. apotekerlovens § 15, stk. 2, ekstraordinære tilskud m.v., godtgørelser for udarbejdelsen af attester i henhold til Schengenkonventionens artikel 75, godtgørelser for ekspedition af dosisdispenserede lægemidler m.v. og Apotekervæsenets Pensionsordning, opgøres som apotekets bruttoomsætning ekskl. apotekets omsætning af lægemidler til produktionsdyr, idet dog kun halvdelen af apotekets omsætning ved leverancer til sygehuse indgår, fratrukket rabatudgifter og tab på udestående fordringer.
Beløbene opgøres ekskl. moms.
 Stk. 2. For apotekere, der er meddelt bevilling til at drive et eller flere apoteker efter apotekerlovens § 15, stk. 2, beregnes de i stk. 1 nævnte afgifter på grundlag af den samlede omsætning for de apoteker, hvortil apotekeren har bevilling.
 Stk. 3. For apoteker, der i medfør af apotekerlovens § 12, stk. 3, er godkendt til etablering af pakkefunktion med henblik på samhandel med dosisdispenserede lægemidler til andre apoteker, medregnes omsætningen af lægemidler ved sådan samhandel ikke ved opgørelse af omsætningen efter stk. 1. Dog medregnes dosispakningsgebyr ved opgørelse af omsætningen efter stk. 1.
 Stk. 4. Ved forhandling af dosisdispenserede lægemidler til forbrugerne, jf. apotekerlovens § 11, stk. 1, nr. 9, medregnes dosispakningsgebyr ikke ved opgørelse af omsætning efter stk. 1.
 § 4. Apoteket betaler til staten en afgift til apoteksfilialgodtgørelser på foreløbig 0,232 % af omsætningen, jf. § 3.
 Stk. 2. Apoteket betaler til staten en afgift til apoteksudsalgsgodtgørelser på foreløbig 0,072 % af omsætningen, jf. § 3.
 Stk. 3. Apoteket betaler til staten en afgift til godtgørelser til supplerende enheder, jf. apotekerlovens § 15, stk. 2, på foreløbig 0,147 % af omsætningen, jf. § 3.
 Stk. 4. Apoteket betaler til staten en afgift til ekstraordinære tilskud m.v. på foreløbig 0,127 % af omsætningen, jf. § 3.
 Stk. 5. Apoteket betaler til staten en afgift til godtgørelser for udarbejdelsen af attester i henhold til Schengenkonventionens artikel 75 på foreløbig 0,016 % af omsætningen, jf. § 3.
 Stk. 6. Apoteket betaler til staten en afgift til godtgørelser for ekspedition af dosisdispenserede lægemidler m.v. på foreløbig 0,067 % af omsætningen, jf. § 3.
 Stk. 7. Apoteket betaler til staten en afgift til Apotekervæsenets Pensionsordning på foreløbig 0,604 % af omsætningen, jf. § 3.
 Stk. 8. Ministeren for sundhed og forebyggelse fastsætter og meddeler apotekerne i december måned de for kalenderåret endelige satser for afgifterne som nævnt i stk. 1-7. De endelige afgiftssatser fastsættes således, at der tilvejebringes overensstemmelse mellem apotekernes samlede betalinger af afgifter, som nævnt i stk. 1-7, og statens samlede betalinger til apoteksfilialgodtgørelser, apoteksudsalgsgodtgørelser, godtgørelser til supplerende enheder, jf. apotekerlovens § 15, stk. 2, ekstraordinære tilskud m.v., godtgørelser for udarbejdelsen af attester i henhold til Schengenkonventionens artikel 75, godtgørelser for ekspedition af dosisdispenserede lægemidler m.v. og Apotekervæsenets Pensionsordning.
 § 5. For hver apoteksfilial, der er tilknyttet apoteket, reduceres afgiften efter § 2, stk. 2, eller forhøjes tilskuddet efter § 2, stk. 3, med 471.500 kr.
 Stk. 2. For hvert apoteksudsalg, der er tilknyttet apoteket, reduceres afgiften efter § 2, stk. 2, eller forhøjes tilskuddet efter § 2, stk. 3, med 66.500 kr.
 Stk. 3. For hver supplerende enhed, jf. apotekerlovens § 15, stk. 2, der er tilknyttet apoteket, reduceres afgiften efter § 2, stk. 2, eller forhøjes tilskuddet efter § 2, stk. 3, med følgende beløb, jf. dog stk. 4:
 1) I overtagelsesåret: 1.362.000 kr.
 2) 1. år efter overtagelsen: 1.213.000 kr.
 3) 2. år efter overtagelsen: 1.065.000 kr.
 4) 3. år efter overtagelsen: 915.000 kr.
 5) 4. år efter overtagelsen: 768.000 kr.
 6) 5. år efter overtagelsen: 620.000 kr.
 7) Fra og med 6. år efter overtagelsen sidestilles de apoteker, apotekeren har fået meddelt bevilling til efter apotekerlovens § 15, stk. 2, i afgifts- og tilskudsmæssig henseende med en apoteksfilial, jf. stk. 1.
 Stk. 4. For apotekere, der efter apotekerlovens § 15, stk. 2, meddeles bevilling til at drive et eller flere apoteker, der er omfattet af det i § 2, stk. 4, nævnte bilag 1, foretages indplacering ved overtagelse i den i stk. 3 nævnte periode på følgende måde:
 1) Ved overtagelse i 2005 indplaceres apoteket i stk. 3, nr. 2.
 2) Ved overtagelse i 2006 indplaceres apoteket i stk. 3, nr. 3.
 3) Ved overtagelse i 2007 indplaceres apoteket i stk. 3, nr. 4.
 4) Ved overtagelse i 2008 indplaceres apoteket i stk. 3, nr. 5.
 5) Ved overtagelse i 2009 indplaceres apoteket i stk. 3, nr. 6.
 6) Ved overtagelse i 2010 og følgende år indplaceres apoteket i stk. 3, nr. 7.
 § 6. Der skal månedligt betales foreløbig afgift og tilskud på basis af apotekets omsætning i den forløbne del af året opgjort som anført i § 2, jf. § 5, og § 4. Ved indehaverskifte i årets løb beregnes foreløbig afgift og tilskud for den nye indehaver på basis af omsætningen efter indehaverskiftet.
 Stk. 2. Apoteker, der efter fradrag af tidligere indbetalt afgift og tillæg af evt. modtaget tilskud skal betale afgift, skal indbetale beløbet på en af Lægemiddelstyrelsen fastsat dato omkring den 15. i den efterfølgende måned.
 Stk. 3. Apoteker, der efter fradrag af tidligere modtaget tilskud og tillæg af evt. indbetalt afgift skal modtage tilskud, vil få beløbet anvist fra Lægemiddelstyrelsen senest den 15. i den efterfølgende måned.
 § 7. Til brug for beregning af foreløbig afgift og tilskud skal apotekerne på skemaer udarbejdet af Lægemiddelstyrelsen inden den 5. i den efterfølgende måned indsende oplysninger til Lægemiddelstyrelsen om omsætning m.v., jf. § 1 og § 3, på apoteket og dertil knyttede supplerende enheder, jf. apotekerlovens § 15, stk. 2, apoteksfilialer og apoteksudsalg for den forløbne måned.
§ 8. Endelig afgift og tilskud for et regnskabsår opgøres samtidig med indsendelse af årsregnskab for det pågældende år.
Ved indehaverskifte i årets løb opgøres afgift og tilskud for den forløbne periode i forbindelse med indsendelse af årsregnskabet for den pågældende driftsperiode.
 Stk. 2. For lidt betalt foreløbig afgift eller for meget modtaget foreløbigt tilskud skal indbetales til Lægemiddelstyrelsen senest 2 måneder efter årsregnskabets indsendelse.
 Stk. 3. For meget betalt foreløbig afgift eller for lidt modtaget foreløbigt tilskud anvises fra Lægemiddelstyrelsen senest 2 måneder efter årsregnskabets modtagelse.
 § 9. Bekendtgørelsen træder i kraft den 3. februar 2008.
 Stk. 2. Bekendtgørelsen har virkning for beregning af afgifter og tilskud fra og med januar måned 2008.
 Stk. 3. Bekendtgørelse nr. 83 af 25. januar 2007 om beregning og betaling af afgift og tilskud i henhold til lov om apoteksvirksomhed ophæves.
Ministeriet for Sundhed og Forebyggelse, den 30. januar 2008 Jakob Axel Nielsen / Paul Schüder Bilag 1 Liste over apoteker, som er omfattet af § 2, stk. 4 Region Hovedstaden, Københavns Kommune Vaisenhus Apotek Kgl.
Hof Apotek Christianhavns Apotek Steno Apotek Enghave Apotek Øresunds Apotek Apoteket Trianglen Østerfælled Apotek Nørrebro Apotek Sct.
Stefans Apotek Apoteket Svalen Hamlets Apotek Sønderbro Apotek Amagerbro Apotek Dyveke Apotek Oxford Alle Apotek Apoteket Rosen SydhavnsApoteket Valby Apotek Apoteket Trekroner Husum Apotek Linde Apoteket Grøndals Apoteket Jernbane Alle Apotek Region Hovedstaden, Frederiksberg Kommune Frederiksberg Apotek Gammel Kongevejs Apotek Godthåb Apotek Smallegades Apotek Dalgas Boulevard Apotek Region Syddanmark, Odense Kommune Sct.
Knuds Apotek, Odense Albani Apotek, Odense Sct.
Hans Apotek, Odense Apoteket Ørnen, Odense Apoteket Bryggergården, Odense Bolbro Apotek, Odense Dalum Apotek, Odense Region Syddanmark, Esbjerg Kommune Esbjerg Krone Apotek Esbjerg Neptun Apotek Esbjerg Jerne Apotek Region Midtjylland, Århus Kommune Løve Apoteket, Århus Sct.
Pauls Apotek, Århus Sct.
Lukas Apotek, Århus Jernbane Apoteket, Århus Trøjborg Apotek, Århus Stjerne Apoteket, Århus City Vest Apotek Åbyhøj Apotek Vejlby Apotek, Århus Viby Apotek Marselisborg Apotek, Århus Region Nordjylland, Ålborg Kommune Svane Apoteket, Aalborg Løve Apoteket, Aalborg Reberbane Apotek, Aalborg Vejgaard Apotek, Aalborg Budolfi apotek, Aalborg Aalborghus Apotek Nørresundby Apotek.
Region Hovedstaden Skovlunde Apotek Ballerup Apotek Gentofte Apotek Hellerup Apotek Charlottenlund Apotek Ordrup Apotek Søborg Apotek Buddinge Apotek Bagsværd Apotek Hvidovre Apotek Apoteket Friheden, Hvidovre Svane Apoteket, Lyngby Rådhus Apotektet, Lyngby Virum Apotek Holte Apotek Nærum Apotek Kastrup Apotek Tårnby Apotek Stengades Apotek, Helsingør Axeltorvs Apotek, Helsingør Hillerød Frederiksborg Apotek Hillerød Krone Apotek Brøndbyøster Apotek Glostrup Apotek Herlev Apotek Albertslund Apotek Tåstrup Apotek Rødovre Apotek Værløse Apotek Farum Apotek Region Sjælland Køge Torvets Apotek Køge Boholte Apotek Dom Apoteket, Roskilde Svane Apoteket, Roskilde Elefant Apoteket, Holbæk Løve Apoteket, Holbæk Svane Apoteket, Slagelse Rådhus Apoteket, Slagelse Løve Apoteket, Nykøbing F.
 Svane Apoteket, Nykøbing F.
