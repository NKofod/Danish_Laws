 I henhold til § 2, stk. 2, i lov nr. 605 af 20. december 1972 om den  

 sociale ankestyrelse, som senest ændret ved § 2 i lov nr. 54 af 20. februar  

 1985 om ændring af lov om styrelse af sociale og visse sundhedsmæssige  

 anliggender, lov om den sociale ankestyrelse, bistandsloven m. fl. love  

 fastsættes følgende forretningsorden for den sociale ankestyrelse:
ANKESTYRELSENS OPGAVER OG ORGANISATION § 1.  Ankestyrelsen er sidste administrative  

 klageinstans i det omfang, det er fastsat i lovgivningen.
Ankestyrelsen er i  

 sin virksomhed uafhængig af instruktioner vedrørende den enkelte sags  

 behandling og afgørelse.
 Stk. 2.  Ankestyrelsen består af en styrelseschef, et  

 antal ankechefer og øvrige medarbejdere samt et antal beskikkede medlemmer.
 Stk. 3.  Styrelseschefen fastsætter efter  

 socialministeriets godkendelse nærmere regler om styrelsens organisation.
 Stk. 4.  Styrelseschefen kan i tilfælde af fravær  

 bemyndige en ankechef til at varetage sine funktioner i henhold til  

 forretningsordenen.
FORDELINGEN AF DE ENKELTE SAGER § 2.  Styrelseschefen fastsætter regler om fordelingen  

 af sagerne mellem ankecheferne og mellem sekretariatsmedarbejderne.
 § 3.  Vedkommende ankechef eller den, der bemyndiges  

 hertil, behandler straks spørgsmålet, om en eventuel klagefrist er overholdt.
 Stk. 2.  Styrelseschefen eller den, der bemyndiges  

 hertil, afgør, om der kan ses bort fra en overskridelse af fristen.
 § 4.  Ved fordelingen af sagerne skal det så vidt  

 muligt påses, at reglerne om habilitet i § 7 i lov om den sociale  

 ankestyrelse overholdes.
BESLUTNING OM OPTAGELSE AF  

 AMTSANKENÆVNSSAGER TIL PRINCIPIEL § 5.  Ankestyrelsens beslutning om, hvorvidt en sag,  

 der er afgjort af et amtsankenævn, kan optages til behandling, træffes af 1  

 ankechef uden mødebehandling, jfr. ankestyrelseslovens § 6, stk. 6.
 Stk. 2.  Beslutningen træffes på grundlag af de  

 oplysninger, der forelå ved amtsankenævnets behandling af sagen.
 Stk. 3.  Ankestyrelsens beslutning skal foreligge inden  

 14 dage efter ankestyrelsens modtagelse af sagens akter.
 Stk. 4.  Ankestyrelsens beslutning om sagen udsendes  

 skriftligt og underskrives af vedkommende ankechef eller den, der bemyndiges  

 hertil.
 Stk. 5.  Forretningsordenen finder i øvrigt anvendelse,  

 når det er besluttet, at sagen er af principiel betydning og derfor er  

 optaget til behandling i ankestyrelsen.
FORBEREDELSEN AF SAGER TIL MØDE § 6.  Den ankechef, der har fået en sag tildelt, skal  

 sørge for, at sagen er forsvarligt oplyst og forberedt, inden den behandles i  

 møde, og at sagen behandles uden unødig forsinkelse.
Stk. 2.  Ankechefen drager omsorg for, at der til  

 klageren og eventuelt tillige til den, hvis forhold afgørelsen vedrører,  

 sendes anerkendelse af modtagelsen af klagen med angivelse af sagens  

 journalnummer.
Denne meddelelse skal endvidere indeholde opfordring til  

 snarest at fremkomme med eventuelle yderligere bemærkninger.
 § 7.  Ankechefen drager omsorg for, at der til brug  

 ved sagens behandling foreligger begrundelse for den påklagede afgørelse samt  

 de sagsakter, herunder eventuelle konsulentudtalelser, der har foreligget i  

 tidligere instanser.
Stk. 2.  Ankechefen eller den, der bemyndiges hertil,  

 afgør hvilke oplysninger, der i øvrigt skal indhentes til brug ved sagens  

 behandling, herunder Stk. 3.  Ankechefen afgør, om der skal optages retsligt  

 forhør i medfør af retsplejelovens § 1018.
AFHOLDELSE AF MØDER OG MØDEINDKALDELSE § 8.  Ankestyrelsens afgørelse af de enkelte sager  

 træffes i et møde af 1 ankechef og 2 beskikkede medlemmer, jfr.  

 ankestyrelseslovens § 6, stk. 1.
 Stk. 2.  Efter ankestyrelseslovens § 6, stk. 3, træffes  

 ankestyrelsens afgørelse dog på møde af 2 ankechefer og 2 beskikkede  

 medlemmer i følgende sager:
 Stk. 3.  Styrelseschefen afgør, hvilken af de øvrige  

 ankechefer,der skal deltage i afgørelsen af de i stk. 2 nævnte sager.
Stk. 4.  De beskikkede medlemmer udpeges til møderne  

 efter regler, der fastsættes af styrelseschefen.
Det skal herved tilstræbes,  

 at der opnås en varieret sammensætning ved afgørelsen af sagerne.  

 Bestemmelsen i forretningsordenens § 4 finder tilsvarende anvendelse.
Stk. 5.  Styrelseschefen træffer bestemmelse om sin egen  

 deltagelse i afgørelsen af de i stk. 2 nævnte sager.
Er sagen omfattet af  

 stk. 2, nr. 1 og 2 er det dog en betingelse, at sagen er af principiel  

 betydning, jfr. ankestyrelseslovens § 6, stk. 4.
 § 9.  Ankestyrelsen indkalder til møderne, der  

 afholdes så ofte, det er nødvendigt.
Stk. 2.  Indkaldelse til møde skal ske med 2 ugers  

 varsel.
Er et medlem forhindret, kan et andet indkaldes med kortere varsel.  

 Beskikkede medlemmer kan dog altid kræve 1 uges varsel.
Stk. 3.  Dagsorden for mødet samt det materiale, der er  

 nødvendigt for sagernes behandling, udsendes så vidt muligt senest 1 uge før  

 mødet.
Sagens akter skal være til gennemsyn på medlemmernes anmodning.
 Stk. 4.  Styrelseschefen kan bestemme, at der for visse  

 sager kan ske forkortelse af de tidsfrister, der er nævnt i stk. 2 og 3.
AFGØRELSE AF SAGER VED FORENKLET  

 MØDEBEHANDLING § 10.  Sager, der skal behandles efter  

 ankestyrelseslovens § 6, stk. 1, kan, hvis de ikke skønnes at give anledning  

 til tvivl, efter ankechefens bestemmelse afgøres ved forenklet  

 mødebehandling.
Sagen udsendes i så fald til medlemmerne med indstilling om  

 afgørelsen og kan kun kræves drøftet på mødet, hvis et medlem giver  

 ankestyrelsen meddelelse herom, så vidt muligt senest 2 hverdage før det  

 fastsatte møde.
 Stk. 2.  Indgår der i sagen lægelige spørgsmål,  

 forelægges den for en af ankestyrelsens lægekonsulenter, før der træffes  

 beslutning om udsendelse til forenklet mødebehandling.
 Stk. 3.  Fremkommer anmodning om mødebehandling senere  

 end angivet i stk. 1 eller er der på mødet uenighed om afgørelsen, kan  

 ankechefen udsætte sagen med henblik på afgørelse ved normal mødebehandling  

 på et senere møde.
BEHANDLING AF SAGER På MØDE I ØVRIGT § 11.  Den ankechef, der har forestået forberedelsen  

 af sagen, fungerer som formand ved afgørelsen af sagen.
 Stk. 2.  Styrelseschefen fungerer dog som formand i  

 sager, hvor han deltager i afgørelsen, jfr. ankestyrelseslovens § 6, stk. 4.
 § 12.  Ved behandlingen i møde af de sager,der er  

 omfattet af ankestyrelseslovens § 6, stk. 3, nr. 1 og 2, skal der tilkaldes  

 konsulenter med særlig kendskab til de forhold, som sagerne vedrører.
 Stk. 2.  Det kan besluttes, at den, sagen vedrører, skal  

 indkaldes til personlig eller eventuelt efter den pågældendes ønske ved en  

 repræsentant, i mødet at fremsætte sine synspunkter og afgive forklaring i  

 sagen, der kortfattet tilføres den i § 19 nævnte protokol.
 § 13.  Den nødvendige sekretærbistand ydes efter  

 styrelseschefens bestemmelse.
 Stk. 2.  Sagsbehandlere kan efter styrelseschefens  

 bestemmelse deltage i mødet uden stemmeret.
 § 14.  Ethvert medlem kan kræve sagen udsat til  

 behandling på et følgende møde, hvis medlemmet ikke finder sagen  

 tilstrækkeligt oplyst.
 Stk. 2.  Det påhviler ethvert medlem at gøre opmærksom  

 på forhold, der kan give anledning til tvivl om den pågældendes habilitet,  

 jfr. ankestyrelseslovens § 7. Rejses der under behandlingen af sagen  

 spørgsmål om inhabilitet, skal formanden underrette styrelseschefen, der  

 afgør, om pågældende kan medvirke ved behandlingen af sagen.
 § 15.  Ved behandlingen af skønsmæssige afgørelser,  

 der er truffet af sociale udvalg eller social- og sundhedsforvaltningen på  

 det sociale udvalgs vegne, bør styrelsen tage udgangspunkt i, at det udøvede  

 skøn kun tilsidesættes, hvis det ikke er lovligt eller rimeligt.
§ 16.  Sagen afgøres ved almindelig stemmeflerhed.
Ved  

 stemmelighed er formandens stemme udslaggivende.
 Stk. 2.  Ved afstemning skal de beskikkede medlemmer  

 altid stemme først og således, at det yngre medlem stemmer før det ældre, og  

 formanden altid sidst.
 § 17.  Viser det sig ved stemmeafgivningen i en sag,  

 der behandles efter ankestyrelseslovens § 6, stk. 1, at afgørelsen efter  

 formandens opfattelse er i strid med lovgivningen eller ankestyrelsens  

 hidtidige praksis, kan formanden udsætte sagen med henblik på udvidet  

 votering, jfr. lovens § 6, stk. 2 og stk. 3, nr. 3.
 § 18.  Danner der sig under behandlingen af en sag en  

 opfattelse med hensyn til retsgrundsætninger eller lovfortolkning, der vil  

 medføre en afgørelse, der afviger fra hidtidig praksis, skal formanden  

 underrette styrelseschefen, inden der træffes afgørelse i sagen.
 Stk. 2.  Styrelseschefen kan kræve afgørelsen udsat, til  

 sagen har været drøftet i et fællesmøde, jfr. forretningsordenens § 25, stk.  

 2.
§ 19.  Der føres en protokol, i hvilken ankestyrelsens  

 beslutninger indføres.
Et medlem kan kræve tilført protokollen en kort  

 motivering for sit standpunkt eller bemærkning om afvigende standpunkt.
 § 20.  Styrelseschefen, eller den, der bemyndiges  

 hertil, kan bestemme, at en sag skal genoptages til behandling i  

 ankestyrelsen.
 ANKESTYRELSENS AFGØRELSER M.V.
§ 21.  Ankestyrelsens afgørelser udfærdiges skriftligt  

 med begrundelse uden angivelse af mindretalsvota.
Afgørelserne underskrives  

 af formanden, eller den, der bemyndiges hertil.
 Stk. 2.  Styrelseschefen kan bestemme, at afgørelser i  

 sager, der er behandlet efter ankestyrelseslovens § 6, stk. 3, tillige skal  

 underskrives af en anden end formanden, jfr. stk. 1.
 § 22.  Formanden skal sørge for, at ankestyrelsens  

 beslutninger udføres uden unødig forsinkelse, og at underretning om  

 afgørelsen udsendes uden unødig forsinkelse.
§ 23.  Når ankestyrelsens afgørelse kan indbringes for  

 domstolene efter reglerne i retsplejelovens kapitel 43 a, skal ankestyrelsens  

 afgørelse foreligge inden 2 måneder efter, at klagen er modtaget.
Afgørelsen  

 skal indeholde oplysning om adgangen til indbringelse for domstolene og om  

 fristen herfor.
OFFENTLIGGØRELSE AF AFGØRELSER § 24.  Afgørelser, der er af principiel betydning og  

 egnet som vejledning om ankestyrelsens praksis, offentliggøres løbende ved  

 styrelseschefens foranstaltning i »SM-Sociale Meddelelser«.
 Stk. 2.  Det må ikke af de offentliggjorte afgørelser  

 fremgå, hvem de vedrører.
FORSKELLIGE BESTEMMELSER § 25.  Styrelseschefen kan indkalde ankechefer,  

 beskikkede medlemmer, sagsbehandlere og konsulenter eller en eller flere af  

 disse grupper til fællesmøde.
 Stk. 2.  På disse kan drøftes ethvert spørgmål, der har  

 betydning for ankestyrelsens praksis, herunder retsspørgsmål af  

 vidererækkende betydning.
 § 26.  Hvis styrelseschefen finder, at en person har  

 overtrådt sin tavshedspligt i henhold til ankestyrelseslovens § 12,  

 indberettes dette til socialministeren.
§ 27.  Til intern kontrol udarbejder ankestyrelsen  

 løbende en oversigt over antallet af modtagne og afgjorte sager.
Oversigten  

 skal tillige indeholde oplysninger om den tid, der sædvanligvis medgår til  

 behandling af sagerne.
Oversigten indsendes til socialministeriet efter  

 afslutningen af hvert kalenderår.
 § 28.  Med henblik på forenkling og tydeliggørelse af  

 de gældende retsregler påhviler det ankecheferne at informere styrelseschefen  

 om regler, som giver anledning til administrative vanskeligheder med henblik  

 på underretning af socialministeriet og sikringsstyrelsen/socialstyrelsen.
 § 29.  Bekendtgørelsen har virkning fra den 1. april  

 1985. Samtidig ophæves socialministeriets bekendtgørelse nr. 547 af 17.  

 november 1983.
