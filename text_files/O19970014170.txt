 Resumé  



  

 En mand klagede over at Udlændingestyrelsen og Indenrigsministeriet i en  

 sag afviste at anerkende partsrepræsentantens underskrift på en  

 visumansøgning,  

 men stillede krav om ansøgerens egenhændige underskrift som en forudsætning  

 for at behandle ansøgningen.
Ombudsmanden udtalte som svar på myndighedernes udtalelser at  

 ressourceforbrug ikke kunne begrunde en afvisning af partsrepræsentationen -  

 den skriftlige fuldmagt måtte anses som udtryk for en konkret interesse i det  

 ansøgte.
Ombudsmanden udtalte videre at risikoen for forflygtigelse af  

 strafansvar eller risikoen for ikke at kunne bringe udlændingelovens regler  

 om  

 svig i anvendelse ikke var hensyn der generelt kunne begrunde kravet om  

 ansøgers  

 egenhændige underskrift.
Endelig udtalte ombudsmanden at myndighederne ikke  

 generelt, med henvisning til at ansøgeren skal give samtykke til indhentelse  

 af  

 fortrolige oplysninger, kan kræve ansøgerens egenhændige underskrift på  

 ansøgningen.  

 Ombudsmanden udtalte at et sådant krav forudsatte at myndighederne ud fra en  

 konkret vurdering fandt at fuldmagten ikke omfattede et sådant samtykke.  

 Ombudsmanden  

 kunne ikke lægge til grund at myndighederne havde foretaget en sådan  

 vurdering,  

 og fandt det derfor beklageligt at Udlændingestyrelsen og  

 Indenrigsministeriet havde stillet krav om ansøgerens egenhændige  

 underskrift.  

 (J.nr. 1996-344-644).
Partsrepræsentation.
Krav om ansøgers egenhændige underskrift  

 på visumansøgning A klagede over at  

 Udlændingestyrelsen og Indenrigsministeriet havde stillet krav om en indisk  

 statsborgers egenhændige underskrift i forbindelse med en visumansøgning og  

 ikke havde anerkendt partsrepræsentantens underskrift på visumansøgningen.
Den 2. oktober 1995 gav den  

 indiske statsborger B sin danske kæreste, C, en fuldmagt til at repræsentere  

 hende i forhold til de danske udlændingemyndigheder.  

 Ifølge fuldmagten havde C "the full  

 authority to be my representative, and thus deal for me in any way with the  

 Department of Foreign Affairs.  

 This also regarding residence permit  

 and labor permit ..." Den 12. oktober 1995 ansøgte  

 C den danske ambassade i New Delhi om et tremåneders visaophold i Danmark til  

 B.
Der var udfyldt et ansøgningsskema som var underskrevet af C på vegne af  

 B.  

 Ansøgningen var vedlagt en kopi af B's pas og fuldmagten.
C sendte kopi af  

 ansøgningen til Udlændingestyrelsen.
 I brev af 12. oktober 1995  

 til Indenrigsministeriet skrev C bl.a.:
 "...
Har truffet en kvinde, (B) i  

 Indien, med hvem jeg ønsker at tilbringe resten af mit liv her i mit  

 fædreland.  

 Kvinden er i fare, og jeg står .stand by. i tilfælde af en akut situation som  

 påkræver min hurtige afrejse til Indien! I forbindelse med visaansøgning har  

 jeg derfor absolut behov for en 100% korrekt procedureinformation omkring  

 alle  

 evt. tvivlsspørgsmål! Såfremt skæbnen pludselig forlanger min tilstedeværelse  

 i Indien, vil det være fatalt hvis noget går galt! Kommunikation til/fra  

 Indien  

 er  

  

 ubeskrivelig  

  

 upålidelig, intet  

 mindre! ..." Den 15. oktober 1995 skrev A  

 til Udlændingestyrelsen at han gik ud fra at det ikke var nødvendigt at B  

 selv  

 underskrev visumansøgningen.
A gik ud fra at det var tilstrækkeligt at B  

 først  

 mødte op på ambassaden i New Delhi når hendes visum var klar til udlevering  

 således at hun kunne rejse direkte derfra til Danmark.
A skrev bl.a. at B på  

 den måde slap for at rejse med lokalfly/bus den lange vej til New Delhi og  

 risikere at blive afvist ved skranken som hun var blevet ved  

 Madras-repræsentationen, hvor hun ikke kunne få udleveret et  

 visumansøgningsskema.
 Det var oplyst at ambassaden  

 i New Delhi var beliggende cirka  

 2.500  

 km  

 fra ansøgerens hjem (notits af 16. oktober 1995 fra  

 Indenrigsministeriets Juridiske Afdeling).
Den 17. oktober 1995 var C  

 til møde i Udlændingestyrelsen med to repræsentanter fra styrelsen.
I et  

 notat  

 af samme dato er bl.a. refereret følgende fra mødet:
 "...
 (C) oplyste, at hans  

 forlovede var blevet afvist på ksl. i Madras, og undertegnede lovede at  

 undersøge, hvad der var passeret.
 Ansøgningen var nu indgivet  

 via New Delhi og undertegnede aftalte med (C), at han ringede mandag den  

 23.10.  

 med henblik på at få oplyst, om ansøgningen var modtaget.
(C) blev gjort bekendt med,  

 at Styrelsen havde en ekspeditionstid på ca. 1 måned." Den 18. oktober 1995 skrev A  

 til ministeriet at det fortsat var uklart om B's underskrift var nødvendig,  

 når  

 C var hendes partsrepræsentant.
I et brev af 19. oktober 1995  

 til Udlændingestyrelsen bad A om at styrelsen og Indenrigsministeriet tog  

 stilling til spørgsmålet om hvorvidt B's underskrift på visumansøgningen var  

 nødvendig.
A skrev at det var meget besværligt af sende telefax til Indien,  

 og  

 at B ved en tidligere lejlighed var blevet afvist ved en henvendelse på  

 ambassaden.
 Som jeg har forstået sagen,  

 underskrev B herefter visumansøgningen som blev sendt via telefax til  

 ambassaden.
Den 20. oktober 1995 sendte  

 den danske ambassade i New Delhi ansøgningen til behandling i  

 Udlændingestyrelsen.
Den 25. oktober 1995 sendte styrelsen en telefax til  

 ambassaden hvoraf det fremgik at styrelsen bemyndigede ambassaden til at  

 udstede visum for tre måneders ophold.
 Den 30. oktober og den 14.  

 november 1995 skrev A til Indenrigsministeriet at han ikke havde fået svar på  

 spørgsmålet om, hvorvidt en fuldmagt bevirkede at C kunne ansøge om visum på  

 sin kærestes vegne.
Den 29. november 1995 afgav  

 Udlændingestyrelsen en udtalelse i anledning af klagen over styrelsen.
I  

 udtalelsen var bl.a. anført følgende:
 "...
 Endvidere fremgår det af  

 forvaltningslovens § 8, stk. 1, at den, der er part i en sag, på ethvert  

 tidspunkt af sagens behandling kan lade sig repræsentere eller bistå af  

 andre.
 Den person, der er part i en  

 sag, hvori der er eller vil blive truffet afgørelse af en  

 forvaltningsmyndighed, kan således vælge at lade sig repræsentere eller bistå  

 af andre.
 ...
 For så vidt angår spørgsmålet  

 om, hvorvidt (C) på vegne af den indiske statsborger kunne indgive en  

 visumansøgning, blev (A) af kontorets chef vejledt om, at en visumansøgning  

 skal underskrives af ansøgeren selv, samt at ansøgeren senest ved afhentelse  

 af  

 visum skal møde personligt på repræsentationen og fremvise pas.
 ...
 Videre skal det bemærkes, at  

 ansøgningen, som var baggrund for de gentagne henvendelser til styrelsen, er  

 modtaget pr. telefax den 20.10.95 fra den danske ambassade i New Delhi, og at  

 styrelsen pr. telefax den 25.10.1995 bemyndigede ambassaden til at udstede  

 visum gyldigt i 3 måneder til ansøgeren på betingelse af nationalitetspas  

 gyldigt 2 måneder ud over tilladelsen samt returbillet.
 ...
Styrelsen finder således, at  

 man i fuldt tilstrækkeligt omfang har opfyldt sin vejledningspligt over for  

 klagerne.
Endvidere har styrelsen efter ansøgningens modtagelse betragtet  

 klagerne som ansøgerens repræsentanter efter Forvaltningslovens § 8." Den 14. december 1995  

 forelagde Indenrigsministeriet Udlændingestyrelsens udtalelse af 29. november  

 1995 for A, og den 19. december 1995 fremsatte A sine kommentarer til  

 udtalelsen.
A skrev bl.a. at Udlændingestyrelsen havde undladt at tage  

 stilling  

 til det centrale spørgsmål om rækkevidden af forvaltningslovens § 8.
Den 31. januar 1996 traf Indenrigsministeriet  

 afgørelse i sagen.
Ministeriet skrev bl.a. følgende:
 "...
 Endvidere fremgår det af  

 forvaltningslovens § 8, stk. 1, at den, der er part i en sag, på ethvert  

 tidspunkt af sagens behandling kan lade sig repræsentere eller bistå af  

 andre.  

 Myndigheden kan dog kræve, at parten medvirker personligt, når det er af  

 betydning for sagens afgørelse.
 Den person, der er part i en  

 sag, hvor der er eller vil blive truffet afgørelse af en  

 forvaltningsmyndighed,  

 kan således vælge at lade sig repræsentere eller bistå af andre.
 Spørgsmålet om en ansøger  

 egenhændigt skal underskrive en visumansøgning, er ikke nærmere behandlet i  

 udlændingeloven eller udlændingebekendtgørelsen.
Af den forvaltningsretlige  

 litteratur fremgår det, at reglerne om partsrepræsentation ikke gælder i  

 tilfælde, hvor partens personlige medvirken på grund af sagens karakter i  

 øvrigt er af betydning.
Den, der er part i en forvaltningssag, skal i sådanne  

 tilfælde fortsat medvirke personligt ved sagens oplysning og behandling, hvis  

 myndigheden finder det påkrævet, jf. 'Forvaltningsloven' med kommentarer af  

 John Vogter, s. 132, og 'Forvaltningsret' af Gammeltoft-Hansen m.fl. s. 352.
 Udlændingemyndigheder skal  

 således på den ene side, i det omfang det er forsvarligt, respektere den  

 pågældendes ønske om repræsentation, men der må på den anden side kunne  

 kræves  

 personlig medvirken, hvis det er nødvendigt af hensyn til sagens oplysning.
 Ansøgerens underskrift  

 bekræftiger ansøgerens konkrete interesse i netop denne visumansøgning,  

 hvilket  

 Indenrigsministeriet finder nødvendigt både ud fra et kontrolhensyn, og et  

 ressourcehensyn, således at der ikke skal behandles hypotetiske ansøgninger.
 Indenrigsministeriet finder  

 herefter, at der som udgangspunkt bør stilles krav om, at visumansøgninger  

 underskrives egenhændigt, idet det må anses for nødvendigt af hensyn til  

 sagens  

 oplysning, jf. forvaltningslovens § 8, stk. 1, 2. pkt.
Dette udgangspunkt er dog  

 ikke ufravigeligt.
Såfremt der i en konkret sag er sikre holdepunkter for  

 ansøgerens interesse i ansøgningen og for rigtigheden af de afgivne  

 oplysninger, samt at indhentelse af ansøgerens underskrift vil være næsten  

 umuligt  

 eller betyde en væsentlig forsinkelse af sagsbehandlingen, bør der efter en  

 konkret vurdering ikke kræves, at den pågældende underskriver  

 visumansøgningen.
 Indenrigsministeriet finder  

 ikke, at der i den konkrete sag er sådanne omstændigheder, der gør, at  

 Udlændingestyrelsen ikke burde have krævet en underskrift fra den pågældende  

 på  

 visumansøgningen.
 I den anledning skal man  

 meddele, at Indenrigsministeriet efter en gennemgang af sagen ikke finder  

 grundlag for at kritisere Udlændingestyrelsens sagsbehandling.
Indenrigsministeriet kan i  

 øvrigt henholde sig til den begrundelse, som Udlændingestyrelsen har anført i  

 sin udtalelse af 29. november 1995." I sin klage til mig har A  

 oplyst at B boede langt fra ambassaden og lige så godt kunne have risikeret  

 at  

 det ikke havde været muligt at telefaxe ansøgningsskemaet frem og tilbage til  

 underskrift hos hende.
A fastholdt derfor sit synspunkt om at  

 partsrepræsentantens  

 underskrift i et tilfælde som det foreliggende måtte være tilstrækkelig.
 Udlændingestyrelsen og  

 Indenrigsministeriet henholdt sig den 18. marts og den 19. april 1996 til de  

 trufne afgørelser.
Den 10. maj 1996 bad jeg  

 Udlændingestyrelsen og Indenrigsministeriet om supplerende udtalelser.
I mit  

 brev til ministeriet skrev jeg bl.a.:
 "...
I den konkrete sag foreligger  

 en fuldmagt fra (B) til at (C) kunne repræsentere hende i forhold til de  

 danske  

 udlændingemyndigheder.
Sagen rummer ikke oplysninger om at myndighederne har  

 været i tvivl om rigtigheden af repræsentationsforholdet.
Myndighederne har  

 alligevel fundet at hensynet til sagens oplysning som udgangspunkt måtte føre  

 til et krav om partens personlige underskrift på en visumansøgning.  

 Myndighederne  

 har herved navnlig henvist til kontrol- og ressourcehensyn således at der  

 ikke  

 behandles hypotetiske ansøgninger.
Jeg beder om at myndighederne  

 oplyser hvorfor partens personlige underskrift på en visumansøgning som  

 udgangspunkt alligevel anses for en nødvendig dokumentation for partens  

 konkrete interesse, selv om der foreligger et repræsentationsforhold.
I  

 forlængelse  

 heraf beder jeg om at myndighederne udtaler sig om arten af de kontrol- og  

 ressourcehensyn der kan begrunde at myndighederne stiller krav om at  

 visumansøgninger  

 underskrives af parten selv.
Endelig beder jeg om at myndighederne oplyser  

 hvorfor selv de repræsentationsforhold der giver 'sikre holdepunkter for  

 ansøgerens interesse i ansøgningen og for rigtigheden af de afgivne  

 oplysninger',  

 alene - og kun efter en konkret vurdering - kan anerkendes hvis indhentelse  

 af ansøgerens underskrift vil være næsten umulig eller forbundet med en  

 væsentlig forsinkelse af sagsbehandlingen.
..." I den anledning udtalte  

 Udlændingestyrelsen følgende den 6. august 1996:
 "...
 Udlændingestyrelsen kan  

 videre til det af Folketingets Ombudsmand i brev af 10.05.1996 anførte  

 bemærke,  

 at man finder, at kravet om, at visumansøgninger underskrives af parten selv,  

 må være en forudsætning for at gøre strafansvar gældende efter  

 udlændingelovens §§ 59-60 samt for at anvende reglerne om svig, jf. f.eks.  

 udlændingelovens § 19, stk. 3, idet det hermed kan dokumenteres, at ansøgeren  

 har været bekendt med de afgivne oplysninger.
 Det bemærkes endvidere, at  

 ansøgeren ved sin underskrift erklærer, at de angivne oplysninger er rigtige  

 samt giver samtykke til, at bl.a. oplysninger om ansøgerens private forhold  

 kan  

 indhentes fra danske og udenlandske myndigheder.
Samtykkeerklæringen har  

 følgende ordlyd: 'Jeg erklærer hermed under strafansvar efter straffelovens §  

 163, at ovennævnte oplysninger er sande og fuldstændige.
Jeg giver samtidig  

 samtykke til, at der til brug for behandlingen af min ansøgning indhentes  

 oplysninger om mine rent private forhold, herunder oplysninger om eventuelle  

 tidligere straffesager og familiemæssige tilhørsforhold, fra danske og  

 udenlandske  

 myndigheder, herunder politimyndigheder.' Udlændingestyrelsen finder,  

 at såvel samtykkeerklæringen som erklæringen om oplysningernes rigtighed  

 forudsætter, at ansøgeren selv skriver under.
 Ligeledes indebærer kravet om  

 egenhændig underskrift, at risikoen for forflygtigelse af strafansvar efter  

 straffelovens § 163 udebliver.
Udlændingestyrelsen kan  

 videre oplyse, at de her nævnte forhold også er afgørende for, at det som  

 anført i Indenrigsministeriets brev af 31.1 1996 kun er i ganske særlige  

 tilfælde, man kan fravige kravet om personlig underskrift på ansøgningen.
I  

 praksis vil det oftest forekomme i forbindelse med nødvisering for deltagelse  

 i  

 kulturelle eller videnskabelige arrangementer eller forretningsbesøg, hvor  

 der  

 ikke foreligger tvivl om oplysningernes rigtighed, og hvor der er opstået  

 tidsmæssige problemer således, at formålet med ansøgningen ville forspildes  

 hvis den skulle indgives og underskrives på sædvanlig måde.
..." Den 30. oktober 1996 meddelte  

 Indenrigsministeriet at ministeriet kunne henholde sig til den trufne  

 afgørelse  

 og til Udlændingestyrelsens udtalelse.
 A havde ingen kommentarer til  

 myndighedernes udtalelser.
Ombudsmandens udtalelse "Udgangspunktet efter forvaltningslovens § 8, stk. 1, 1. punktum, er at  

 en part på ethvert tidspunkt af sagens behandling kan vælge at lade sig  

 repræsentere eller bistå af andre.
Hvis det er af betydning for sagens  

 afgørelse, kan myndigheden dog kræve at parten medvirker personligt, jf. § 8,  

 stk. 1, 2. punktum.
 Hvis partens interesse i at kunne lade sig repræsentere eller bistå af andre  

 findes at burde vige for væsentlige offentlige eller private interesser,  

 gælder reglen om ret for parten til at lade sig repræsentere ikke, jf.  

 forvaltningslovens § 8, stk. 2.
Den myndighed der behandler sagen, kan stille krav om at partsrepræsentanten  

 fremlægger dokumentation for repræsentationsforholdet f.eks. ved en fuldmagt  

 fra parten, jf.
John Vogter, Forvaltningsloven med kommentarer (1992), s.  

 131, og Jon Andersen mfl., Forvaltningsret (1994), s. 352. Nægtelse af at  

 lade en person blive repræsenteret forudsætter en konkret afvejning af på den  

 ene side partens interesse i at få bistand og på den anden de modstående  

 hensyn.
Det må kræves at de modstående hensyn er forholdsvis tungtvejende,  

 jf.
Jon Andersen mfl., Forvaltningsret (1994), s. 352.
 Indenrigsministeriet har oplyst at der ikke i udlændingelovgivningen er  

 fastsat regler om at en visumansøger egenhændigt skal underskrive  

 ansøgningsskemaet.
 Jeg forstår myndighedernes udtalelser således at ministeriet og styrelsen  

 mener at hovedreglen i forvaltningslovens § 8, stk. 1, 1. punktum, normalt må  

 fraviges i visumsager, idet ansøgerens egenhændige underskrift er nødvendig.  

 Myndighederne har henvist til 1) ressourcehensyn, 2) risikoen for  

 forflygtigelse af straffeansvar, 3) reglerne om svig, jf. herved eksempelvis  

 udlændingelovens § 19, stk. 3, og 4) samtykke nødvendigt for at indhente  

 fortrolige oplysninger.
 Der har ikke under sagens behandling været rejst tvivl om rigtigheden af  

 repræsentationsforholdet.
Ad 1) ressourcehensyn Indenrigsministeriet har i afgørelsen af 31. januar 1996 anført at  

 visumansøgerens underskrift bekræfter  

 ansøgerens konkrete interesse i netop denne visumansøgning, hvilket  

 ministeriet bl.a. finder nødvendigt ud fra et ressourcehensyn således at der  

 ikke skal behandles hypotetiske ansøgninger.
I mit brev af 10. maj 1996  

 bad jeg Udlændingestyrelsen og Indenrigsministeriet om at udtale sig om arten  

 af de ressourcehensyn der kunne begrunde at myndighederne stillede krav om at  

 visumansøgningen skulle underskrives af parten selv.
Hverken  

 Udlændingestyrelsen eller Indenrigsministeriet har nærmere redegjort herfor.
 I denne sag - hvor  

 udfærdigelsen af den skriftlige fuldmagt vel må anses som udtryk for en  

 konkret  

 interesse i det ansøgte - mener jeg ikke at det over for mig er godtgjort at  

 hensynet til myndighedernes ressourceforbrug kan begrunde at  

 partsrepræsentation  

 kan nægtes i medfør af forvaltningslovens § 8.
Ad 2) risiko for forflygtigelse af straffeansvar I de tilfælde hvor  

 myndighederne nærer en begrundet mistanke om at de oplysninger som en  

 partsrepræsentant afgiver, ikke er korrekte, kan myndighederne naturligvis  

 bede  

 parten om at medvirke personligt, jf. forvaltningslovens § 8, stk. 1, 2.  

 punktum.
I sagens akter er der ikke oplysninger der tyder på at myndighederne  

 har haft en sådan mistanke.
 Jeg mener ikke at risikoen  

 for forflygtigelse af straffeansvar er et hensyn der generelt kan begrunde at  

 myndighederne - som en forudsætning for at  

  

 påbegynde  

  

 en realitetsbehandling af visumansøgningen - kan kræve (B)'s egenhændige  

 underskrift  

 på ansøgningen.
Jeg skal i den forbindelse  

 tilføje at det under hele sagen har været uomtvisteligt at (B) skulle møde  

 personligt op på ambassaden i forbindelse med udleveringen af visummet, idet  

 hun skulle legitimere sig.
Hvis myndighederne finder ansøgerens egenhændige  

 underskrift nødvendig, ville det i den forbindelse have været muligt at bede  

 hende om - inden udleveringen af visummet - at underskrive en erklæring om at  

 de af partsrepræsentanten afgivne oplysninger var korrekte.
Ad 3) reglerne om svig, jf. herved eksempelvis udlændingelovens § 19,  

 stk. 3 Jeg mener heller ikke at risikoen  

 for ikke at kunne bringe udlændingelovens regler om svig (udlændingelovens §  

 19, stk. 3) i anvendelse kan føre til at myndigheden som en forudsætning for  

 at  

  

 påbegynde  

  

 en realitetsbehandling  

 af visumansøgningen kan kræve (B)'s egenhændige underskrift på ansøgningen.
 Jeg henviser til det jeg har  

 anført under pkt. 2.
Ad 4) samtykke nødvendigt for at indhente fortrolige oplysninger Myndighederne har anført at  

 det er nødvendigt med ansøgerens samtykke, således at myndighederne kan  

 indhente de fortrolige oplysninger der er nødvendige for at behandle  

 visumansøgningen.
Jeg er enig i at myndighederne skal sikre at der foreligger  

 det fornødne samtykke til at der om nødvendigt kan indhentes fortrolige  

 oplysninger om ansøgeren.
Om (C) kunne give et sådant samtykke,  

 bygger på en vurdering af repræsentationsforholdet, herunder en fortolkning  

 af  

 fuldmagten, jf.
John Vogter, Forvaltningsloven med kommentarer (1992), s.  

 130.
Er omfanget af et  

 partsrepræsentationsforhold ikke angivet præcist, må myndigheden normalt  

 kunne  

 gå ud fra at repræsentanten varetager alle partens interesser i sagen.
Er  

 myndigheden i tvivl med hensyn til repræsentationsomfanget, må myndigheden  

 tage initiativ til at få spørgsmålet afklaret, jf.
Jon Andersen mfl.,  

 Forvaltningsret (1994), s. 351.
Det er således min opfattelse  

 at myndighederne ikke generelt - under hensyn til at ansøgeren skal give  

 samtykke til indhentelse af fortrolige oplysninger - kan kræve ansøgerens  

 egenhændige underskrift på ansøgningen.
Det forudsætter at myndighederne ud  

 fra en konkret vurdering finder at fuldmagten ikke omfatter et sådant  

 samtykke.  

 I (B)'s sag kan jeg ikke lægge til grund at myndighederne har foretaget en  

 sådan vurdering.
 Jeg finder det på den  

 baggrund beklageligt at Udlændingestyrelsen og Indenrigsministeriet krævede  

 (B)'s egenhændige underskrift som en forudsætning for at påbegynde  

 behandlingen  

 af visumansøgningen.
 Jeg har gjort  

 Udlændingestyrelsen og Indenrigsministeriet bekendt med min opfattelse.
