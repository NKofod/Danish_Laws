Vejledning  

 til standardvedtægt for anerkendte a-kasser I visse tilfælde indeholder standardvedtægten  

 alternative bestemmelser, hvor a-kassen må vælge den bestemmelse, der stemmer  

 med forholdene i a-kassen.
Dette gælder vedtægtens § 2, stk. 2, og  

 § 4,  

 stk. 2 og stk. 5.
 I andre tilfælde fremgår det af standardvedtægten, at a-kassen  

 selv skal beslutte reglernes nærmere indhold, jf. § 4, stk. 5,  

 § 7, stk. 1, og § 11, stk. 2.
Til § 1 A-kassens formål Standardvedtægtens § 1 angiver udtømmende  

 rammerne for a-kassens virksomhed.
Det vil sige, at aktiviteter med formål,  

 der ikke er  

 omfattet af bestemmelsen, ikke er tilladt.
Det følger heraf, at en a-kasse fx  

 ikke kan drive erhvervsvirksomhed, administrere livsforsikringsordninger  

 eller  

 anvende midler til kursusaktiviteter, bortset fra kortvarige  

 jobsøgningskurser,  

 medmindre der er særlig lovhjemmel hertil.
 A-kassen kan formidle arbejde til egne ledige medlemmer efter  

 reglerne om en aktiv beskæftigelsesindsats.
 Ud over at administrere reglerne i lov om arbejdsløshedsforsikring  

 m.v. er det endvidere bl.a. pålagt a-kasserne at administrere udbetalinger  

 mv.  

 efter lov om en aktiv beskæftigelsesindsats, VEU-godtgørelse efter lov om  

 godtgørelse ved deltagelse i erhvervsrettet voksen- og efteruddannelse samt  

 lov  

 om børnepasningsorlov.
Til § 2, stk. 2 Anerkendelsen A-kassen skal oplyse, hvilket overordnet fagligt  

 område a-kassen har.
Det vil sige, om a-kassen er:
 1)  

 	  

 Fagligt afgrænset for  

 lønmodtagere, jf. § 32, stk. 1, nr. 1, litra a, i loven.
 2)  

 	  

 Fagligt afgrænset for  

 lønmodtagere og selvstændige erhvervsdrivende, jf. § 32, stk. 1,  

 nr.  

 1, litra b, i loven.
 3)  

 	  

 Tværfaglig for  

 lønmodtagere, jf. § 32, stk. 1, nr. 1, litra c, i loven.
 4)  

 	  

 Tværfaglig for  

 selvstændige erhvervsdrivende, jf. § 32, stk. 1, nr. 1, litra c, i  

 loven.
 5)  

 	  

 Tværfaglig for  

 lønmodtagere og selvstændige erhvervsdrivende, jf. § 32, stk. 1,  

 nr.  

 1, litra d, i loven.
En fagligt afgrænset a-kasse kan altid gøre sig tværfaglig, enten  

 ved at a-kassen beslutter at optage lønmodtagere fra alle fagområder eller at  

 optage lønmodtagere fra alle fagområder og selvstændige erhvervsdrivende fra  

 alle brancheområder.
For så vidt angår kompetencen til at træffe en sådan  

 beslutning  

 henvises til § 4, stk. 4.
I en tværfaglig a-kasse er der ikke nogen faglig afgrænsning af  

 a-kassens faglige område.
Det faglige område i en sådan a-kasse er alene  

 defineret ved, om a-kassen er tværfaglig for enten lønmodtagere eller  

 selvstændige erhvervsdrivende eller for begge grupper.
Til § 3, stk. 2 Anvendelse af formuen ved anerkendelsens ophør Hvis a-kassens anerkendelse bortfalder, skal  

 a-kassens mellemværende med staten vedrørende forskud og refusion af udgifter  

 til  

 dagpenge mv. gøres op, og en eventuel saldo skal udlignes.
A-kassen skal træffe afgørelse om anvendelse af den herefter  

 resterende formue.
Afgørelsen er først gyldig, når den er godkendt af  

 direktøren for Arbejdsdirektoratet.
Til § 4, stk. 1 Optagelsesbetingelserne A-kassen kan ikke gøre optagelsen betinget af, at  

 medlemmet også er eller bliver medlem af den tilknyttede faglige  

 organisation.
Til § 4, stk. 2 A-kassens faglige område For en fagligt afgrænset a-kasse skal det faglige  

 område beskrives så præcist som muligt i vedtægtens § 4, stk. 2,  

 med evt.  

 tilhørende bilag, så det fremgår af vedtægten hvilken beskæftigelse eller  

 uddannelse, der kræves som betingelse for optagelse som medlem af a-kassen.
 Bilaget er en del af vedtægten, og ændringer heri er derfor først  

 gyldige, når direktøren for Arbejdsdirektoratet har godkendt dem.
 Hvis et område er reguleret ved grænseaftaler, kan der henvises til  

 disse i bilaget eller evt. i et underbilag.
 Vedrørende ændringer, der berører andre kassers område, henvises  

 til bekendtgørelsens § 4.
Til § 4, stk. 2, litra (a) og (b) Beskrivelsen i § 4, stk. 2, kan enten  

 tage  

 udgangspunkt i faggrupper alternativ  

 (a)  

 eller, hvis det faglige område ikke kan afgrænses på baggrund af faggrupper,  

 ved anvendelse af formuleringen i alternativ  

 (b).
 Alternativ (a):
 Hvis afgrænsningen af a-kassens faglige område sker  

 på baggrund af faggrupper, anføres det i bilaget, i hvilke faglige  

 organisationer  

 de pågældende faggrupper kan optages.
 Alle faggrupperne skal anføres i bilaget.
 Bilag 1 til § 4, stk. 2, i a-kassens  

 vedtægt  

 skal udformes således:
 »Bilag 1: A-kassens faglige område.
 A-kassens faglige område omfatter følgende  

 faggrupper, der kan optages i ... (  

 faglig(e)  

 organisation(er)  

 ):
 Faggruppe: Faglig organisation:
 ... ...
 ... ...
 De faggrupper, der er mærket med X) har ret til deltidsforsikring,  

 jf. § 41, stk. 4, i loven.
De faggrupper, der er mærket med *), kan optages efter reglerne  

 for nyuddannede, jf. § 41, stk. 1, nr. 3, litra b, i loven. « Alternativ (b):
Hvis det faglige område ikke kan afgrænses på  

 baggrund af faggrupper, skal formuleringen tilpasses efter, om der er tale om  

 ret til  

 medlemskab af enkeltorganisation(er) eller organisationer tilsluttet en  

 hovedorganisation.
Hvis der er tale om en hovedorganisation, opregnes de  

 tilsluttede organisationer i bilaget.
 I bilaget angives endvidere - for hver organisation - en  

 fortegnelse over de faggrupper, der kan optages i organisationen.
 Hvis en organisation ikke er baseret på faggrupper, fx hvis  

 organisationen er en personaleforening, er alene anført organisationens navn.
 Bilag 1 til § 4, stk. 2, i a-kassens  

 vedtægt  

 skal udformes således:
 »Bilag 1: A-kassens faglige område.
 A-kassens faglige område omfatter følgende organisationer (med  

 anførte faggrupper), der kan optages i ...  

  

 (  

 hovedorganisation  

 ):
 Organisationer: Faggrupper:
 ... ...
 ... ...
 De faggrupper, der er mærket med X) har ret til deltidsforsikring,  

 jf. § 41, stk. 4, i loven.
De faggrupper, der er mærket med *), kan optages efter reglerne  

 for nyuddannede, jf. § 41, stk. 1, nr. 3, litra b, i loven.« Til § 4, stk. 2, litra (c) En fagligt afgrænset a-kasse for både lønmodtagere  

 og selvstændige erhvervsdrivende skal også vælge mellem alternativ (  

 a  

 ) eller (  

 b  

 ) ved beskrivelsen af det faglige område for lønmodtagerne.
Der  

 henvises til vejledningen til § 4, stk. 2, litra (  

 a  

 ) og (  

 b  

 ).
Til § 4, stk. 2, litra (d) En tværfaglig a-kasse for lønmodtagere, skal optage  

 medlemmer fra alle fagområder.
 A-kassen skal vælge mellem, om den kun ønsker at optage medlemmer  

 som fuldtidsforsikrede, eller om den ønsker at optage både fuldtids- og  

 deltidsforsikrede medlemmer.
Til § 4, stk. 2, litra (e) En tværfaglig a-kasse for selvstændige  

 erhvervsdrivende skal optage medlemmer fra alle brancheområder.
 Administrerende direktører og ledere, der ikke er omfattet af  

 funktionærloven, kan på trods af deres status som lønmodtagere dog også  

 optages.
 Optagelse af en person, der driver selvstændig virksomhed, kan kun  

 ske som fuldtidsforsikret.
Til § 4, stk. 2, litra (f) Der henvises til vejledningen til § 4,  

 stk. 2,  

 litra (  

 d  

 ) og § 4,  

 stk. 2, litra (  

 e  

 ).
Til § 4, stk. 4 En a-kasses overordnede faglige område er fastsat i  

 § 2, stk. 2, i vedtægten.
 Ønsker en a-kasse at ændre herved, skal dette godkendes af  

 a-kassens øverste myndighed.
 Andre ændringer, det vil sige ændringer der betyder, at faggrupper  

 eller organisationer skal optages i eller udgå af bilaget til a-kassens  

 vedtægt, kan besluttes af hovedbestyrelsen.
Til § 4, stk. 5 Lønmodtagere, der modtager delpension, kan optages  

 som deltidsforsikrede, og en fuldtidsforsikret lønmodtager,  

 som overgår til delpension, skal overflyttes til  

 deltidsforsikring, uanset om muligheden for deltidsforsikring er fastsat i  

 a-kassens vedtægt, jf. § 66, stk. 2,  

 i loven.
 Hvis en fagligt afgrænset a-kasse optager medlemmer på grundlag af  

 uddannelse, skal det i bilaget markeres, hvilke faggrupper det drejer sig om.  

 A-kassen kan også vælge at angive de pågældende uddannelsesområder.
Til § 7 Frist for udmeldelse A-kassen har valgfrihed med hensyn til fastsættelse  

 af fristen.
 Hvis et medlem melder sig ud af a-kassen i forbindelse med,  

 at pågældende er blevet visiteret til fleksjob, skal a-kassen vejlede om, at  

 udmeldelsen kan men ikke nødvendigvis vil få konsekvenser for retten til  

 fleksydelse, hvis man melder sig ud før den 1. i måneden efter visitationen.
 Eksempel:
Et medlem bliver visiteret til fleksjob den 10.  

 december.
Samme dag modtager a-kassen medlemmets udmeldelse.
For at sikre, at  

 medlemmet ikke mister retten til fleksydelse, skal medlemmet først udmelde  

 sig  

 med virkning fra den 1. januar.
 Hvis a-kassen i samme situation først modtager medlemmets  

 udmeldelse efter den 1. januar, kan udmeldelse ske med virkning fra  

 tidspunktet  

 for modtagelsen.
Til § 9, stk. 2 Indlevering af dagpengekort mv.
Dagpengekort mv. skal indleveres snarest muligt og  

 senest 3 måneder efter udbetalingsperiodens udløb.
Et medlem, der ikke  

 overholder 3-måneders fristen, mister retten til de forfaldne ydelser,  

 medmindre  

 der har været en fyldestgørende grund til forsinkelsen, fx sygdom eller  

 bortrejse i en længere periode.
Til § 9, stk. 3 Udbetalingsspecifikation A-kassen bør så vidt muligt sende en  

 udbetalingsspecifikation til medlemmerne ved hver udbetaling.
Hvis et medlem  

 forlanger det, har a-kassen pligt til at sende specifikationen.
Til § 10 Valgbarhed Det følger af bestemmelsen, at a-kassen ikke i  

 vedtægten (afsnit 7) kan fastsætte regler om begrænsning af medlemmernes  

 valgbarhed, fx  

 ved at indføre aldersgrænser eller ved at undtage efterlønsmodtagere eller  

 medlemmer, der ikke er medlem af den tilhørende faglige organisation.
Til § 14 Medlemmernes oplysningspligt Tilsidesættelse af oplysningspligten vil være en  

 forseelse over for a-kassen, der kan medføre tab af medlemsret eller ret til  

 ydelser, jf. vedtægtens § 17 og § 87 i loven.
 Oplysningspligten har endvidere afgørende betydning ved afgørelse  

 af, om medlemmet skal tilbagebetale ydelser, som er modtaget med urette  

,  

  

 jf. § 86 og  

 86 a, i loven.
 Bestemmelsen indeholder ikke en udtømmende opregning af  

 medlemmernes oplysningspligt.
Til § 16 Særlig medlemsadministration Bestemmelsen skal kun medtages i vedtægten for  

 a-kasser med decentral administration eller decentrale valghandlinger.
Et medlem kan modsætte sig hovedbestyrelsens beslutning om  

 overførsel til administration direkte under hovedbestyrelsen.
Et medlem har  

 dog  

 ikke krav på at blive overført, hvis hovedbestyrelsen ikke ønsker at træffe  

 beslutning herom.
Hovedbestyrelsen skal sikre, at også medlemmer, der ikke er fagligt  

 organiserede, kan udøve deres rettigheder i forbindelse med valg af  

 delegerede,  

 ledelse og revision, jf. § 10. Hvis medlemmerne er overført til  

 administration direkte under hovedbestyrelsen, skal der derfor træffes  

 afgørelse om, på hvilken måde de pågældende medlemmer kan deltage i  

 valghandlingerne mv.
Dette kan enten ske ved, at medlemmerne fortsat deltager  

 i  

 møder og valghandlinger i afdelingerne, eller ved etablering af en særskilt  

 afdeling under hovedkontoret.
Til §§ 18-27 Administrationsafsnittet (afsnit 7) Standardvedtægten indeholder ingen  

 mønsterbestemmelser for vedtægternes administrative afsnit, idet  

 formuleringen heraf er helt  

 afhængig af de faktiske forhold i hver enkelt a-kasse.
 Vedtægtsbestemmelserne skal mindst omfatte de forhold, der er  

 angivet i bekendtgørelsens § 2, jf. vejledningen til denne bestemmelse.
Til § 28, stk. 3 Underskrift af årsregnskabet Alle medlemmer af hovedbestyrelsen skal gøres  

 bekendt med årsregnskabet, men det er tilstrækkeligt, at regnskabet  

 underskrives af et  

 flertal af hovedbestyrelsens medlemmer og de valgte revisorer.
Det er derimod  

 ikke tilstrækkeligt, at regnskabet underskrives af forretningsudvalget.
Til § 31, stk. 6 Ændringer i standardvedtægten Hvis standardvedtægten ændres, har ændringerne  

 umiddelbar virkning for a-kassens vedtægt.
Vedtægtsbestemmelser i strid med  

 standardvedtægten er derfor ikke gyldige, og nye standardregler kan  

 påberåbes,  

 selvom a-kassens vedtægt (endnu) ikke er ajourført.
Da mange a-kasser kun har delegeretmøder, generalforsamlinger e.l.  

 med flere års mellemrum, er der tillagt hovedbestyrelsen ret og pligt til at  

 foretage de ændringer af a-kassens vedtægt, som er nødvendige for at bringe  

 den  

 ajour med standardvedtægten.
Denne bestemmelse er gældende, selv om det  

 eventuelt i vedtægtens afsnit 7 er fastsat, at vedtægten kun kan ændres af  

 delegeretmødet eller generalforsamlingen.
Til § 31, stk. 7 A-kassen kan vælge at sende et elektronisk  

 eksemplar af den offentliggjorte vedtægt eller de offentliggjorte  

 rettelsesblade til  

 direktoratet.
