 I et svar til et revaliderings- og pensionsnævn har ankestyrelsen  

 redegjort for sin praksis med hensyn til behandling af klager over, at nævn  

 har udsat invalidepensionssager f.eks. på ny lægeundersøgelse eller  

 gennemførelse af revalideringsforsøg.
 MEDDELELSE OM AFGØRELSEN:
 Et revaliderings- og pensionsnævn havde under henvisning til  

 ankestyrelsens afgørelser i 3 konkrete sager bedt om ankestyrelsens  

 kommentarer til spørgsmålet: Anke af udsatte sager.
 Ankestyrelsen svarede: »Ankestyrelsen har i hidtidig praksis sondret  

 mellem 2 former for udsættelse.
 1. Udsættelse på en enkeltstående undersøgelse eller observation.
I disse tilfælde vil styrelsen normalt afvise klager fra klienterne over,  

 at en sådan undersøgelse er besluttet.
Man henviser herved til, at der ikke  

 er truffet afgørelse i sagen, og at ankestyrelsen alene er klageinstans for  

 afgørelser (lov om den sociale ankestyrelse § 1).
 Hvis revaliderings- og pensionsnævnet imidlertid har truffet en beslutning  

 om, at sagen bortfalder, fordi pågældende ikke vil medvirke til en  

 undersøgelse, jfr. lov om invalidepension § 18, stk. 2, foreligger der efter  

 ankestyrelsens opfattelse en afgørelse, svarende til de i lov om styrelse af  

 sociale og visse sundhedsmæssige anliggender § 18 b, stk. 2, omhandlede, der  

 må anses for omfattet af klagereglerne i ankestyrelsesloven § 1.
 2. Udsættelse af længere eller mere ubestemt varighed, f.eks.udsættelse på  

 en behandling eller et revalideringsforsøg, eller udsættelse i 6-12 måneder  

 på udvikling i helbredstilstanden.
I disse tilfælde har ankestyrelsen fundet det rettest, at klienten får  

 mulighed for at få beslutningen om udsættelse prøvet ved klageinstansen.
Det  

 ligger nemlig i en sådan udsættelsesbeslutning i realiteten en afgørelse om,  

 at pågældende ikke opfylder betingelserne for pension på det foreliggende  

 grundlag.
I konsekvens heraf, og da vurderingen iøvrigt har nøje samenhæng  

 med invaliditetsbedømmelsen, må det være ankestyrelsen, der er rette  

 klageinstans.« Ankestyrelsen tilføjede, at hvis ankestyrelsen i en klagesag vedrørende  

 udsættelse kom til det resultat, at udsættelsen havde været berettiget, ville  

 sagen kunne hjemvises til nævnet.
