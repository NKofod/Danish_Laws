Nr BSF 65 Forslag til folketingsbeslutning om, at kommunerne fritages for  

 forpligtelsen til at tilbyde modersmålsundervisning af  

 fremmedsprogede/tosprogede børn Fremsat af Jan Køpke Christensen (FP) Kirsten Jacobsen (FP) Hanne  

 Severinsen (V) Else Winther Andersen (V) Frank Dahlgaard (KF) Lene Espersen  

 (KF) den 20. november 1996 Folketinget opfordrer regeringen til at fremsætte lovforslag, der fjerner forpligtelsen for kommunerne til at tilbyde modersmålsundervisning af fremmedsprogede/tosprogede børn.
Bemærkninger til forslaget Beslutningsforslaget er en delvis genfremsættelse af beslutningsforslag  

 nr.
B 113, folketingsåret 1995-96, jf.
Folketingets forhandlinger, side 4667,  

 og tillæg A, side 4418.
Folkeskolelovgivningen forpligter kommunerne til at tilbyde  

 fremmedsprogede/tosprogede elever modersmålsundervisning.
Denne forpligtelse  

 stiller store ressourcemæssige og urimelige krav til de enkelte kommuner,  

 hvor det ofte drejer sig om mange forskellige sprog.
Alene i Ishøj Kommune  

 ved København er der op til 50 forskellige nationaliteter, jf.
Ritzaus Bureau  

 27. august 1996. Til undervisningen må undervisere i visse tilfælde hentes  

 langvejs fra for at give elever undervisning i tre til fem timer ugentlig,  

 ofte fordelt på to undervisningsperioder om ugen.
 Folketingets Uddannelsesudvalg afholdt den 13. november 1996 en høring,  

 »Tosproget i Danmark«, der netop beskæftigede sig med spørgsmålet  

 om disse børns sprogtilegnelse, og de mange indlæg fra forskellige kommuner  

 bekræftede dels, at kommunerne har godt styr på tilrettelæggelsen af  

 modersmålsundervisning og andre foranstaltninger for de  

 fremmedsprogede/tosprogede børn, dels at forholdene og dermed også de  

 nødvendige foranstaltninger varierer utrolig meget på landsplan, og at det  

 derfor bør være overladt til kommunerne lokalt at planlægge de relevante  

 tilbud og foranstaltninger for denne børnegruppe.
 Ifølge Undervisningsministeriets statistik over tosprogede børn i  

 folkeskolen i skoleåret 1995-96 er der ca. 36.000 fremmedsprogede/tosprogede  

 børn i den danske folkeskole svarende til knap 7 pct. af det samlede elevtal.  

 En stor del af disse elever benytter sig af retten til tilbud om  

 modersmålsundervisning.
Forslagsstillerne ser positivt på de mange kommuners bestræbelser for at  

 styrke danskkundskaberne og anerkender, at der er forskellige forhold i  

 kommunerne.
Derfor ønsker forslagsstillerne, at folkeskoleloven ændres, så  

 kommunerne helt fritages for pligten til at tilbyde modersmålsundervisning,  

 dels fordi modersmålsundervisning er meget ressourcekrævende og ofte  

 vanskelig at efterkomme, da det i mange tilfælde drejer sig om små og i  

 Danmark usædvanlige sprog, dels fordi folkeskolerne i højere grad skal  

 koncentrere sig om at styrke danskundervisningen hos de  

 fremmedsprogede/tosprogede elever.
Forslaget går derfor ud på, at kommunerne skal stilles frit med hensyn til  

 at gennemføre modersmålsundervisning for fremmedsprogede/tosprogede elever.  

 Det er urimeligt, at kommunerne i dag er tvunget til at gennemføre  

 undervisning i et ukendt antal modersmål, en undervisning, der medfører store  

 økonomiske byrder.
Herudover er det alarmerende, at der også er tale om  

 modersmålsundervisning til fremmedsprogede/tosprogede børn, hvis familien har  

 været i landet i mere end to generationer, jf.
B.T. 2. september 1996.
Fremmedsprogede/tosprogede børns danskkundskaber er ved skolestart  

 alarmerende dårlige.
Svend-Erik Hermansen, der er formand for Undervisnings-  

 og Kulturudvalget i Høje-Taastrup Kommune, skriver i Det fri Aktuelt den 30.  

 august 1996: »Mange af 2. generationsbørnene er nu forældre til børn i  

 folkeskolen.
Disse børn er dermed født og opvokset her i landet, men mange -  

 om ikke de aller fleste - er sprogligt og funktionelt understimulerede, når  

 de påbegynder skolegangen.
Og det fortsætter hele vejen op i klasserne.  

 Fordelt på de 11 klassetrin gives der i dag støtte til ikke færre end 723  

 elever ud af et samlet tal på 871 indvandrerelever.« Svend-Erik  

 Hermansen oplyser i samme artikel følgende: »I mandags startede 25 børn  

 af indvandrerforældre på en af vore skoler i børnehaveklassen.
De fleste børn  

 har haft en opvækst i Danmark de første 6 år af tilværelsen.
Alene to af  

 børnene kunne så meget dansk, at de var i stand til at gå ind i et såkaldt  

 normalt forløb.
Resten må først i modtageklasse for at få nogle basale  

 kundskaber, der kan sætte dem i stand til at klare det tilbud, som den danske  

 folkeskole giver sine elever.
De danske forældre har forlængst fravalgt den  

 pågældende skole.« Det viser, at størstedelen af disse fremmedsprogede/tosprogede børn i høj  

 grad taler deres modersmål i hjemmene.
Dette sker ofte på bekostning af de  

 danskkundskaber, som de burde være i besiddelse af ved skolestart, både for  

 at kunne indlære forskellige fag ud over dansk, men naturligvis også for ikke  

 at stille de dansksprogede elever ringere end andre.
Som situationen er i  

 dag, er de fremmedsprogede/tosprogede elevers manglende danskkundskaber en  

 meget stor belastning for klasseniveauet og for de enkelte elever.
 Af de ca. 36.000 fremmedsprogede/tosprogede elever i folkeskolen er ca.  

 18.000, d.v.s. halvdelen, fordelt på 6 af landets 275 kommuner, mens 11  

 kommuner slet ikke havde fremmedsprogede/tosprogede børn i skoleåret 1995/96.  

 Den på landsplan meget uhomogene fordeling af fremmedsprogede/tosprogede børn  

 taler som ovenfor nævnt også for, at kommunerne bør gives handlefrihed til at  

 vurdere behovet i de enkelte kommuner.
Kommunernes Landsforening og en lang række borgmestre rundt om i landet  

 ønsker, at kommu-nerne får handlefrihed i forhold til undervisning af  

 fremmedsprogede/tosprogede børn.
Kommunernes Landsforening udtaler således i  

 et høringssvar vedrørende lovforslag nr.
L 147, folketingsåret 1995-96, om  

 ændring af folkeskoleloven, at forslaget giver den enkelte kommune nye  

 muligheder for at kunne tage hånd om det særlige problem, at  

 fremmedsprogede/tosprogede børn møder op i skolen med manglende eller  

 utilstrækkelige danskkundskaber.
Forslaget giver også i begrænset omfang  

 kommunerne en ny mulighed for at skoleplacere fremmedsprogede/tosprogede  

 elever ud fra et ønske om at sikre en bedre fordeling mellem tosprogede og  

 danske elever.
Det er for forslagsstillerne vigtigt, at kommunerne sikres en handlefrihed  

 i forhold til modersmålsundervisning, så de kan anvende de givne ressourcer  

 bedst muligt.
Derfor bør kommunerne fritages for forpligtelsen til at skulle  

 tilbyde modersmålsundervisning af fremmedsprogede/tosprogede børn.
Skriftlig fremsættelse Jan Køpke Christensen (FP):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om, at kommunerne fritages for  

 forpligtelsen til at tilbyde modersmålsundervisning af  

 fremmedsprogede/tosprogede børn.
(Beslutningsforslag nr.
B 65).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
