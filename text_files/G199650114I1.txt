Formålet med registeret er at effektivisere den daglige klient- og personaleadministration i forbindelse med klient indskrivning/udskrivning, journalisering, opkrævning af opholdsbetaling samt løn- og arbejdsdusøradministration, at synliggøre anvendelsen af de ressourcer, der anvendes indenfor Pleje-/Forsorgshjemmets område, at fungere som et operativt og effektivt styringsmiddel i det daglige arbejde i Pleje-/Forsorgshjemmet, samt at give grundlag for årsberetning samt politisk prioritering i forbindelse med budgetlægning og fastlæggelse af fremtidige mål for pleje-/forsorgsområdet.
Personkreds: Registeret må kun indeholde oplysninger om klienter, der modtager serviceydelser fra Amtets Forsorgshjem samt oplysninger om de af Amtet ansatte, der er tilknyttet Forsorgshjemmet.
 Ikrafttrædelsesdato: 20/03/1996. Erstatter tidligere forskrifter.
