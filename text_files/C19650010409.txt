 Kirkeministeriet har dags dato stadfæstet følgende vedtægter for  

 Præstehøjskolen:
I.
Formål og virksomhed.
§ 1.  Præstehøjskolen har til opgave gennem afholdelse  

 af kursus at give folkekirkens præster adgang til en efteruddannelse som  

 forudsætning for varetagelsen af deres opgaver i det moderne samfund.
Når  

 pladshensyn tillader det, kan der også gives præster fra andre trossamfund  

 adgang til at deltage i instituttes kursus.
§ 2.  Der afholdes normalt to årlige kursus af 3-4  

 måneders varighed.
Undervisningsvirksomheden omfatter:
a.
Videreførelse af universitetsundervisningen, navnlig i de eksegetiske  

 fag.
b.
Videreførelse af de praktisk-teologiske fag.
c.
Orientering i tidens filosofiske og samfundsvidenskabelige, litterære  

 og kunstneriske problemer.
 Stk. 2.  Der kan endvidere afholdes kortere  

 specialkursus til dygtiggørelse af præster til særlig tjeneste  

 (hospitalspræster, fængselspræster m.m.) eller til belysning af særlige emner  

 og opgaver af betydning for folkekirkens virke.
 Stk 3.  Deltagelse i undervisningen og ophold på  

 Præstehøjskolen er gratis.
§ 3.  Præstehøjskolen drives som et kollegium.
Indtil  

 ejendommen »Vatelunden« - der ifølge »J.
C.
Hempels  

 fonds« gavebrev af 3. april 1962 og senere indgåede aftaler vil blive  

 stillet til rådighed for Præstehøjskolen - kan overtages, drives virksomheden  

 i lejede lokaler.
II.
Organisation.
 § 4.  Præstehøjskolen ledes af en selvstændig styrelse  

 bestående af to repræsentanter for hvert af de teologiske fakulteter ved  

 Københavns og Århus universiteter, pastoralseminariets forstander, en  

 repræsentant for Den danske præsteforening, biskoppen over Helsingør stift  

 samt to af kirkeministeren udpegede lægfolk.
 De ikke faste medlemmer af styrelsen beskikkes af kirkeministeriet for 4  

 år.
Hvervet som medlem af styrelsen er ulønnet.
Medlemmerne oppebærer  

 rejsegodtgørelse og diæter efter de for statens tjenestemænd fastsatte  

 regler.
 Stk. 2.  Styrelsen konstituerer sig selv og fastsætter  

 sin forretningsorden, der godkendes af kirkeministeriet, samt fører en af  

 ministeriet autoriseret forhandlingsprotokol.
§ 5.  Den daglige ledelse af præstehøjskolen varetages  

 af en forstander, der skal have bestået teologisk embedseksamen ved et dansk  

 universitet og i øvrigt opfylde betingelserne for at beskikkes som præst i  

 folkekirken.
Han må have evner for videnskabeligt arbejde og indgående  

 kendskab til danske kirkeforhold.
Han udnævnes af kongen efter indstilling af  

 styrelsen til ministeren.
Stk. 2.  Forstanderen er undergivet de af styrelsen  

 fastsatte bestemmelser.
Han planlægger i samråd med styrelsen  

 kursusvirksomheden og har det faglige og administrative ansvar for kursernes  

 gennemførelse.
Han virker som hovedlærer ved højskolen.
Forstanderen er  

 pligtig efter styrelsens anmodning at være til stede under styrelsens møder.
 § 6.  De til Præstehøjskolens drift fornødne midler  

 søges bevilget på de årlige finanslove på grundlag af et budget, der vedtages  

 af styrelsen og afgives til kirkeministeriet til godkendelse inden udgangen  

 af juni måned.
 Kirkeministeriet, den 26. maj 1965.
P.
M.
V.
E.
B.
J.
Bengtsson.
