Bekendtgørelse om  

 bygningskonstruktøruddannelsen, med  

 afstigning til byggetekniker AK og kort- og  

 landmålingstekniker AK I medfør af § 2, stk. 2, § 5, stk. 1 og 5, og  

 § 11, stk. 2 og 3, i lov nr. 481 af 31. maj 2000 om mellemlange  

 videregående uddannelser, § 10, stk. 2, i lov om Danmarks  

 Evalueringsinstitut, jf. lovbekendtgørelse nr. 905 af 12. september  

 2000 med senere ændringer, § 1, stk. 2 og 4, og § 11 i  

 lov nr. 1115 af 29. december 1997 om korte videregående uddannelser  

 (erhvervsakademiuddannelser) fastsættes:
Kapitel 1 Uddannelsens formål og varighed § 1. Formålet med  

 bygningskonstruktøruddannelsen er at kvalificere den uddannede til  

 selvstændigt at kunne varetage teknisk og administrativt arbejde inden  

 for bygge- og anlægsområdet, herunder give mulighed for  

 løsning af kort- og landmålingstekniske opgaver.
Ved afstigning,  

 jf. § 3, stk. 2 og 4, til byggetekniker AK og kort- og  

 landmålingstekniker AK gælder dog formål som fastsat i  

 stk. 3.
Stk. 2. Den uddannede bygningskonstruktør skal på  

 et teoretisk og praktisk grundlag kunne 1)	planlægge og lede opgaver på det bygge- og  

 anlægstekniske område, 2)	gennemføre registrering og opmåling samt teknisk  

 projektering af bygninger og anlæg, 3)	kommunikere med bygherrer, rådgivende, projekterende og  

 udførende om teknisk projektering, udbud og gennemførelse af  

 bygge- og anlægsopgaver, 4)	varetage administrative opgaver og projektstyring på bygge- og  

 anlægsområdet og 5)	indgå i ledelses- og samarbejdsmæssige sammenhænge  

 med andre med anden uddannelsesmæssig, sproglig og kulturel  

 baggrund.
 Stk. 3. Studerende, der afslutter uddannelsesforløbet  

 efter 4. semester, jf. § 3, stk. 2 og 4, skal inden for:
 1)	Byggeteknik være kvalificeret til i samarbejde med  

 andre at kunne planlægge og styre opgaver på det bygge- og  

 anlægstekniske område, medvirke ved projektering af mindre  

 byggerier og præfabrikation af byggekomponenter, tilrettelægge  

 produktion og montage på byggeplads, kommunikere specielt med  

 rådgivende, projekterende og udførende om præfabrikation  

 af byggekomponenter, montage og produktion på byggeplads samt besidde  

 erhvervskompetence som byggetekniker AK.
 2)	Kort- og landmålingsteknik være kvalificeret til  

 at kunne indsamle, bearbejde og formidle stedbestemt information, herunder  

 planlægning og produktion af digitale og grafiske data på det  

 korttekniske, det matrikulære og det landmålingstekniske  

 område, varetage opgaver vedrørende planlægning af  

 praktiske og teoretiske landmålings- og afsætningsopgaver,  

 deltage i løsning af matrikulære og andre ejendomsretlige  

 opgaver samt besidde erhvervskompetence som kort- og  

 landmålingstekniker AK.
§ 2. Uddannelsen, der er en fuldtidsuddannelse, er  

 normeret til 3½ studenterårsværk.
Et studenterårsværk  

 er en fuldtidsstuderendes arbejde i 1 år.
Et  

 studenterårsværk svarer til 60 point i European Credit Transfer  

 System (ECTS-point).
 Stk. 2. Uddannelsen skal være afsluttet senest 5½  

 år efter studiestart.
 Stk. 3. Ved afstigning efter 4. semester, jf. § 3,  

 stk. 2 og 4, skal uddannelsesforløbet være  

 afsluttet senest 4 år efter studiestart.
 Stk. 4. Institutionen kan, når det findes begrundet i  

 usædvanlige forhold, dispensere fra reglerne i stk. 2 og 3.
Stk. 5. Op til 15 ECTS-point af de i § 4 nævnte  

 ECTS-point for de i § 3, stk. 2 og 4, nævnte  

 uddannelsesforløb kan gennemføres som studieophold i en eller  

 flere virksomheder.
For bygningskonstruktøruddannelsen, jf. § 3,  

 stk. 1, kan op til 15 ECTS-point af de i § 4 nævnte  

 ECTS-point efter institutionens bestemmelse gennemføres som  

 studieophold i en eller flere virksomheder.
 Stk. 6. 15 ECTS-point, jf. § 4, stk. 3, nr. 2, skal  

 for studerende i bygningskonstruktøruddannelsen, jf. § 3,  

 stk. 1, gennemføres som ulønnet praktik i en eller flere  

 virksomheder.
Stk. 7. Bygningskonstruktøruddannelsen giver ret til at  

 anvende betegnelsen bygningskonstruktør, professionsbachelor i  

 bygningskonstruktion.
Betegnelsen på engelsk er Bachelor of  

 Architectural Technology and Construction Management.
 Stk. 8. Erhvervsakademiuddannelserne inden for bygge- og  

 anlægsområdet, bestået efter afstigning, jf. § 3,  

 stk. 2 og 4, giver ret til at anvende betegnelsen byggetekniker AK  

 henholdsvis kort- og landmålingstekniker AK.
Kapitel 2 Uddannelsens indhold og tilrettelæggelse § 3. Bygningskonstruktøruddannelsen  

 tilrettelægges over 7 semestre med mulighed for afstigning.  

 Institutionen fastsætter nærmere regler i en studieordning og  

 vejleder om uddannelsens gennemførelse, herunder om  

 afstigningsmuligheder og eventuelle bundne forudsætninger.
 Stk. 2. Uddannelsen tilrettelægges således, at den  

 studerende efter et særligt tilrettelagt 4. semester får mulighed  

 for afstigning til byggetekniker AK.
 Stk. 3. Såfremt 4. semester, jf. stk. 2, ikke  

 bestås, kan den studerende vælge at gå om på den  

 ordinære uddannelses 4. semester, jf. dog § 2, stk. 2.
 Stk. 4. Institutioner, der tilbyder mulighed for afstigning  

 til kort- og landmålingstekniker AK, fastsætter i en  

 særskilt studieordning regler for et særligt tilrettelagt 3. og  

 4. semester samt kriterier for udvælgelse blandt de studerende, der  

 ønsker dette afstigningsforløb, hvis institutionen ikke har  

 kapacitet til alle.
 Stk. 5. Uddannelsesforløb, jf. stk. 2 og 4,  

 afsluttes med en eksamen.
 Stk. 6. Institutionen fastsætter nærmere regler i  

 studieordningen, jf. stk. 1, om indskrivning af byggeteknikere AK og  

 kort- og landmålingsteknikere AK.
§ 4. Bygningskonstruktøruddannelsen  

 består af en obligatorisk del, der har et omfang svarende til 150  

 ECTS-point, og en valgdel, herunder praktik, jf. § 2, stk. 6, der  

 har et omfang svarende til 60 ECTS-point.
For byggetekniker AK og kort- og  

 landmålingstekniker AK har den obligatoriske del et omfang svarende til  

 90 ECTS-point og valgdelen et omfang svarende til 30 ECTS-point.
 Stk. 2. Den obligatoriske del består af følgende  

 emneområder:
1)	Alment, der skal kvalificere den studerende til på et  

 teoretisk og praktisk grundlag at kunne løse tekniske, administrative  

 og dokumentationsmæssige problemer samt tilegne sig ny viden og  

 forudsætninger for at kunne kommunikere skriftligt og mundtligt.
I  

 området indgår følgende emner i henhold til bilag 1-3:  

 kommunikation, arbejdsmetodik, organisation og samarbejde,  

 informationsteknologi, talforståelse og anvendt matematik og fysik samt  

 fremmedsprog.
Emneområdet skal have et omfang svarende til 33  

 ECTS-point, dog ved afstigning til byggetekniker AK 27 ECTS-point og til  

 kort- og landmålingstekniker AK 20 ECTS-point.
2)	Virksomhed, der skal kvalificere den studerende til at kunne  

 administrere og lede bygge- og anlægsopgaver under hensyn til rammerne  

 for projektets og virksomhedens organisation og drift.
I området  

 indgår følgende emner i henhold til bilag 1: virksomhedsdrift og  

 administration samt retsforhold og jura.
Emneområdet skal have et  

 omfang svarende til 24 ECTS-point.
Ved afstigning til byggetekniker AK  

 indgår følgende emner i henhold til bilag 2: virksomhedsdrift og  

 administration samt retsforhold.
Emneområdet skal have et omfang  

 svarende til 9 ECTS-point.
Ved afstigning til kort- og  

 landmålingtekniker AK indgår følgende emne i henhold til  

 bilag 3: virksomhedsdrift og administration.
Emneområdet skal have et  

 omfang svarende til 5 ECTS-point.
3)	Produktion, der skal kvalificere den studerende til at kunne  

 tilrettelægge, lede og administrere gennemførelsen af bygge- og  

 anlægsopgaver, udføre kontrol af produktionsprocessen samt  

 deltage i kvalitetsvurderinger respektivt opgaver ved dataproduktion og  

 -præsentation samt kortproduktion inden for kort- og landmåling.  

 I området indgår følgende emner i henhold til bilag 1 og  

 2: bygge- og anlægsproduktion samt projektstyring.
Emneområdet  

 skal have et omfang svarende til 33 ECTS-point, dog ved afstigning til  

 byggetekniker AK 22 ECTS-point.
Ved afstigning til kort- og  

 landmålingstekniker AK indgår følgende emner i henhold til  

 bilag 3: kort- og dataproduktion og datapræsentation, projektstyring og  

 kvalitetssikring samt bygge- og anlægsproduktion.
Emneområdet  

 skal have et omfang svarende til 20 ECTS-point.
4)	Projektering, der skal kvalificere den studerende til at  

 kunne planlægge, vurdere, lede og gennemføre  

 projekteringsopgaver i relation til bygge- og anlægsområdet.
I  

 området indgår følgende emner i henhold til bilag 1:  

 konstruktion og projektering samt projektstyring.
Emneområdet skal have  

 et omfang svarende til 45 ECTS-point.
Ved afstigning til byggetekniker AK og  

 kort- og landmålingstekniker AK indgår følgende emne i  

 henhold til bilag 2 og 3: konstruktion og projektering.
Emneområdet  

 skal have et omfang, der for byggetekniker AK svarer til 22 ECTS-point og for  

 kort- og landmålingstekniker AK svarer til 15 ECTS-point.
5)	Registrering, der skal kvalificere den studerende til at  

 kunne tilrettelægge, lede, udføre og anvende opmåling og  

 registrering til brug ved bygge- og anlægsopgaver og ved afstigning til  

 kort- og landmålingstekniker AK endvidere kvalitetsvurdering af  

 opmålings- og afsætningsopgaver og løsning af  

 matrikulære og andre ejendomsretlige opgaver.
I området  

 indgår følgende emner i henhold til bilag 1: opmåling og  

 afsætning samt tilstandsvurdering.
Emneområdet skal have et  

 omfang svarende til 15 ECTS-point.
Ved afstigning til byggetekniker AK  

 indgår følgende emne i henhold til bilag 2: opmåling og  

 afsætning.
Emneområdet skal have et omfang svarende til 10  

 ECTS-point.
Ved afstigning til kort- og landmålingstekniker AK  

 indgår følgende emner i henhold til bilag 3: opmåling og  

 afsætning samt matrikelvæsen og jura.
Emneområdet skal have  

 et omfang svarende til 30 ECTS-point.
 Stk. 3. Valgdelen, der bygger på den obligatoriske del,  

 består af:
1)	Specialeforløb, der gennem valgfrie emner skal  

 kvalificere den studerende til at opnå dybere kunnen og viden om  

 specifikke forhold inden for uddannelsens formål samt sikre, at den  

 studerende opnår dybdegående viden om et afgrænset emne og  

 udvikler evne til skriftlig formidling.
Specialeforløbet skal have et  

 omfang svarende til 25 ECTS-point, dog ved afstigning til byggetekniker AK og  

 kort- og landmålingstekniker AK 15 ECTS-point.
Institutionen  

 tilrettelægger forløbet ved at fastsætte og udbyde et  

 antal valgfrie emner inden for uddannelsens overordnede formål.
 2)	Praktik, jf. § 2, stk. 6, der tilrettelægges  

 med udgangspunkt i professionens erhvervsforhold og kompetencebehov,  

 således at den i kombination med de øvrige uddannelseselementer  

 bidrager til, at de studerende udvikler professionel kompetence.
3)	Afsluttende bachelorprojekt og afsluttende eksamensprojekt,  

 hvor den studerende skal dokumentere evne til på et analytisk og  

 metodisk grundlag at kunne bearbejde og formidle en kompleks og  

 praksisnær problemstilling i relation til en konkret opgave inden for  

 uddannelsens formål.
Bachelorprojektet skal have et omfang svarende til  

 20 ECTS-point.
Eksamensprojektet ved afstigning til byggetekniker AK og kort-  

 og landmålingstekniker AK skal have et omfang svarende til 15  

 ECTS-point.
 § 5. Institutionen skal ved tilrettelæggelse  

 af uddannelsen tage udgangspunkt i relevant erhvervspraksis og anvendt  

 teori.
 Stk. 2. Institutionen kan tilrettelægge op til 15  

 ECTS-point af uddannelsens obligatoriske del med differentieret undervisning  

 for at sikre de studerende et fælles studiegrundlag.
 Stk. 3. Institutionen skal sikre progression i hele  

 uddannelsesforløbet, herunder i praktikken, jf. § 2,  

 stk. 6.
 Stk. 4. Der skal i uddannelsen indgå  

 undervisningsformer, der kan udvikle den studerendes selvstændighed,  

 samarbejdsevne og evne til at skabe fornyelse.
 Stk. 5. Institutionen kan i studieordningen(erne)  

 fastsætte regler om, at den studerende har pligt til at deltage i  

 undervisningen.
 Stk. 6. I uddannelsen indgår, i det omfang det er  

 relevant, undervisning i miljømæssige problemstillinger og i  

 samspillet mellem forskellige kulturformer.
 Stk. 7. For studerende i det samlede uddannelsesforløb  

 til bygningskonstruktøruddannelsen skal nationale og internationale  

 forskningsresultater fra bygningskonstruktørområdet og andre  

 områder, der er relevante for professionen, integreres i størst  

 muligt omfang i undervisningen.
 Stk. 8. For studerende i det samlede uddannelsesforløb  

 til bygningskonstruktøruddannelsen etableres en vekselvirkning og  

 kombination mellem teori og praksis.
Kapitel 3 Lærerkvalifikationer § 6. Lærere, der underviser på  

 uddannelsen, skal have kandidatniveau eller tilsvarende niveau opnået  

 gennem anden videregående uddannelse på konstruktørniveau  

 og relevant erhvervserfaring, der kan dokumentere det faglige og teoretiske  

 niveau.
Lærerne skal normalt have relevant erhvervserfaring.
 Stk. 2. Lærerne skal kunne dokumentere et  

 pædagogisk kvalifikationsniveau.
Kapitel 4 Eksamen og bedømmelse § 7. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet (eksamensbekendtgørelsen),  

 jf. dog stk. 2, bekendtgørelse om karakterskala og anden  

 bedømmelse samt bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
Stk. 2. De eksterne prøver, jf. § 8,  

 bedømmes efter 13-skalaen.
En af de prøver, der er nævnt  

 i § 8, stk. 1, nr. 2 og 3, og stk. 2, nr. 1 og 2, kan  

 være en gruppeprøve med individuel bedømmelse.
 § 8. Uddannelsen indeholder følgende 4  

 eksterne prøver:
 1)	1 prøve, der ligger inden udgangen af 2. semester.  

 Prøven skal tilrettelægges, så den bredt kombinerer  

 væsentlige områder af 1. års undervisning.
 2)	2 prøver, der ligger i 5.-7. semester, som tilsammen skal  

 dokumentere mindst 2/3 af uddannelsen.
3)	Det afsluttende bachelorprojekt, jf. § 4, stk. 3, nr. 3, i  

 7. semester, som sammen med de 2 prøver i 5.-7. semester skal  

 dokumentere, at uddannelsens afgangsniveau er opnået.
Prøven er  

 individuel.
 Stk. 2. Uddannelsesforløbene, jf. § 3, stk. 2  

 og 4, indeholder ud over den i stk. 1, nr. 1, nævnte prøve  

 følgende 2 eksterne prøver:
 1)	1 prøve i 2. studieår.
 2)	Det afsluttende eksamensprojekt, som sammen med prøven i 2.  

 studieår skal dokumentere, at uddannelsesforløbets afgangsniveau  

 er opnået.
Stk. 3. Emnet for det afsluttende bachelorprojekt, jf.  

 stk. 1, nr. 3, og det afsluttende eksamensprojekt, jf. stk. 2, nr.  

 2, formuleres af den studerende i samråd med institutionen og så  

 vidt muligt i samarbejde med en virksomhed.
Institutionen godkender opgavens  

 formulering.
Stk. 4. Bachelorprojektet, jf. stk. 1, nr. 3,  

 bedømmes ved en mundtlig prøve.
Der gives en samlet karakter  

 for det skriftlige bachelorprojekt og den mundtlige præstation ved  

 prøven.
Prøven i det afsluttende eksamensprojekt, jf.  

 stk. 2, nr, 2, består af et projekt og en mundtlig del.
Der gives  

 1 samlet karakter.
 Stk. 5. Den prøve, der er nævnt i stk. 1,  

 nr. 1, skal være bestået, før den studerende kan  

 aflægge de(n) prøve(r), der er nævnt i stk. 1, nr. 2  

 og 3, og stk. 2, nr. 1.
 Stk. 6. Der kan indgå interne prøver i  

 uddannelsen.
Kapitel 5 Andre regler § 9. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning(er), jf. § 3, stk. 1 og 4.
 Stk. 2. Studieordningen(erne) skal indeholde:
1)	Mål for samt indhold og tidsmæssigt omfang af de enkelte  

 fag, herunder specialeforløb, samt fagenes tidsmæssige placering  

 i studieforløbet.
Omfanget af fagene fastsættes i ECTS-point,  

 jf. § 4.
 2)	Mål for samt indhold og tidsmæssigt omfang af eventuelle  

 studieophold og disses tidsmæssige placering i studieforløbet.  

 Omfanget af studieopholdet fastsættes i ECTS-point, jf. § 2,  

 stk. 5.
 3)	Beskrivelse af undervisnings- og arbejdsformer.
 4)	Krav til undervisning og eksamen, herunder bundne  

 forudsætninger i uddannelsesforløbet.
 5)	Angivelse af eventuelle interne prøver, jf. § 8,  

 stk. 6.
 6)	Eventuelle regler om pligt til at deltage i undervisningen, jf.  

 § 5, stk. 5.
 7)	Regler om vægtning af projekt og mundtlig del i det  

 afsluttende eksamensprojekt, jf. § 8, stk. 4.
 8)	Regler om meritoverførsel.
 9)	Angivelse af indgåede meritaftaler.
 10)	Angivelse af hvorledes uddannelsen eventuelt udbydes som åben  

 uddannelse.
 11)	Regler om indskrivning af byggetekniker AK og kort- og  

 landmålingsteknikere AK, jf. § 3, stk. 6.
 12)	Regler om udarbejdelse af bachelorprojekt, jf. § 4,  

 stk. 3, nr. 3.
 13)	Mål for samt indhold og tidsmæssig placering af  

 praktik, jf. § 2, stk. 6.
 14)	Angivelse af den uddannelsesmæssige progression i praktikken,  

 jf. § 5, stk. 3.
 Stk. 3. Det skal af studieordningen(erne) fremgå, at  

 institutionen, når det findes begrundet i usædvanlige forhold,  

 kan dispensere fra de regler i studieordningen(erne), som alene er fastsat af  

 institutionen.
Stk. 4. Inden en studieordning fastsættes og ved  

 væsentlige ændringer af studieordningen, tager institutionen  

 kontakt til studerende og aftagere.
Derudover indhentes en udtalelse fra  

 censorformandskabet, jf. censorbekendtgørelsen.
Andre udbydere af  

 uddannelsen orienteres med henblik på koordinering af uddannelsen.
 Stk. 5. Studieordningen og væsentlige ændringer  

 heraf træder i kraft ved et studieårs begyndelse.
 Stk. 6. Ved udstedelse af ny studieordning og ved  

 væsentlige ændringer heraf fastsættes overgangsregler i  

 studieordningen.
 Stk. 7. Relevante uddannelsesinstitutioner, censorerne og  

 Undervisningsministeriet skal orienteres om studieordningen(erne) og  

 ændringer heraf.
Stk. 8. Den ajourførte studieordning skal være  

 tilgængelig for studerende og andre interesserede senest ved et  

 studieårs begyndelse.
Gældende studieordninger skal være  

 offentligt tilgængelige på institutionens hjemmeside.
 § 10. Ved skift til samme uddannelse ved anden  

 institution skal bestået prøve, jf. § 8, stk. 1, nr.  

 1, godskrives den studerende.
 Stk. 2. Beståede uddannelseselementer i øvrigt  

 ved en institution, der udbyder uddannelsen efter denne  

 bekendtgørelse, ækvivalerer de tilsvarende uddannelseselementer  

 ved andre institutioner, der udbyder uddannelsen.
Stk. 3. Institutionen kan i hvert enkelt tilfælde eller  

 ved regler i studieordningen(erne) godkende, at gennemførte  

 uddannelseselementer fra en anden dansk eller udenlandsk videregående  

 uddannelse træder i stedet for uddannelseselementer, der er omfattet af  

 denne bekendtgørelse.
Afgørelsen træffes på  

 grundlag af en faglig vurdering af ækvivalensen mellem de  

 berørte uddannelsesdele.
 Stk. 4. Ved godkendelse efter stk. 3 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 11. Undervisningsministeriet kan tillade  

 fravigelse af bekendtgørelsen som led i forsøg.
Ved  

 forsøg fastsættes samtidig forsøgets varighed og  

 rapporteringsform.
 Stk. 2. Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de  

 tilfælde der er nævnt i § 2, stk. 4.
§ 12. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af 1 uge.
Institutionen sender  

 klagen til ministeriet vedlagt udtalelsen og klagerens eventuelle kommentarer  

 hertil.
 Stk. 2. Frist for at indgive klage efter stk. 1 er 2 uger  

 fra den dag, afgørelsen er meddelt klageren.
 § 13. Bekendtgørelse om kvalitetsudvikling  

 og kvalitetskontrol i erhvervsakademiuddannelserne finder anvendelse for  

 samtlige uddannelsesforløb, der gennemføres i medfør af  

 nærværende bekendtgørelse.
Kapitel 6 Ikrafttræden § 14. Bekendtgørelsen træder i kraft  

 den 1. august 2001 og har virkning for studerende, der  

 påbegynder uddannelserne den 1. august 2001 eller senere.
 Stk. 2. Samtidig ophæves bekendtgørelse nr. 647  

 af 30. juni 2000 om erhvervsakademiuddannelse inden for bygge- og  

 anlægsområdet, jf. dog stk. 3.
 Stk. 3. Studerende, der er påbegyndt  

 erhvervsakademiuddannelse inden for bygge- og anlægsområdet, jf.  

 bekendtgørelse nr. 647 af 30. juni 2000 eller  

 byggeteknikeruddannelsen, jf. bekendtgørelse nr. 659 af 24. juli 1992,  

 før den 1. august 2001, gennemfører uddannelserne efter  

 reglerne i bekendtgørelse nr. 647 af 30. juni 2000. Institutionen  

 fastsætter, hvornår der sidste gang afholdes prøve efter  

 den nævnte bekendtgørelse.
Undervisningsministeriet, den 11. juli  

 2001 P.M.V.Jørgen Torsbjerg Møllerfg.  

 Styrelseschef /Karen Plessing Bilag 1 Juli 2001 Bekendtgørelse om bygningskonstruktøruddannelsen, med afstigning til byggetekniker AK og kort- og landmålingstekniker  

 AK (bygningskonstruktør) Obligatoriske emner, jf. §4, stk. 1, (i alt 150 ECTS-point) Emneområde: Alment (33 ECTS-point) Kommunikation Målet er, at den studerende kan præsentere og redegøre detaljeret for bygge- og  

 anlægsfaglige problemstillinger og vælge relevante  

 kommunikationsmidler hertil.
Arbejdsmetodik Målet er, at den studerende ud fra givne faglige problemstillinger kan udvælge,  

 tilrettelægge og anvende relevante løsningsmodeller og  

 metoder.
Organisation og samarbejde Målet er, at den studerende 1)	kan deltage i udvikling af samarbejdsformer om løsning af  

 opgaver og 2)	kan forstå sin egen funktion i den organisatoriske  

 helhed.
Informationsteknologi Målet er, at den studerende kan anvende relevante IT-programmer inden for  

 professionsområdet.
Talforståelse og anvendt matematik og fysik Målet er, at den studerende 1)	kan foretage relevante beregninger og 2)	kan bedømme talresultaters rigtighed og betydning i den  

 sammenhæng, hvori de indgår.
Fremmedsprog Målet er, at den studerende 1)	kan læse og forstå helheden i fagligt betonede tekster  

 og 2)	kan udtrykke sig mundtligt og skriftligt på et valgt  

 fremmedsprog - fortrinsvis engelsk.
Emneområde: Virksomhed (24 ECTS-point) Virksomhedsdrift og administration Målet er, at den studerende kan varetage administrative, økonomiske, ledelsesmæssige  

 og udviklingsmæssige opgaver på grundlag af kendskab til  

 branchens organisatoriske forhold og virksomhedstyper.
Retsforhold og jura Målet er, at den studerende 1)	har viden om relevante retsregler og 2)	kan anvende viden om relevante retsregler i forbindelse med  

 indgåelse af kontrakter og aftaler samt ved løsning af  

 konflikter.
Emneområde: Produktion (33 ECTS-point) Bygge- og anlægsproduktion Målet er, at den studerende 1)	har viden om produktionsmetoder og -processer og 2)	kan give udførlige anvisninger om arbejdsteknikker og  

 udførelsesteknikker inden for bygge- og anlægsproduktion,  

 herunder kunne sætte relevante kriterier for kvalitet og bedømme  

 resultater i forhold hertil.
Projektstyring Målet er, at den studerende selvstændigt og i samarbejde med  

 andre 1)	kan tilrettelægge, lede og administrere den praktiske  

 gennemførelse af bygge- og anlægsopgaver og 2)	kan foretage fagtilsyn.
Emneområde: Projektering (45 ECTS-point) Konstruktion og projektering Målet er, at den studerende selvstændigt og i samarbejde med  

 andre 1)	kan gennemføre projekteringsopgaver primært inden for  

 husbygningsområdet og 2)	kan medvirke ved dataindsamling i forbindelse med  

 projekteringsopgaver og myndighedsbehandling samt udarbejdelse af geografisk  

 dokumentation.
Projektstyring Målet er, at den studerende selvstændigt og i samarbejde med  

 andre kan tilrettelægge, lede og administrere den praktiske  

 gennemførelse af projekteringsopgaver.
Emneområde: Registrering (15 ECTS-point) Opmåling og afsætning Målet er, at den studerende 1)	kan planlægge, udføre og kvalitetsvurdere  

 opmålingsopgaver og enkle afsætningsopgaver på byggeplads  

 og 2)	kan planlægge, udføre og kvalitetsvurdere  

 opmålingsopgaver i forbindelse med registrering af bygningsdele,  

 bygninger og anlæg.
Tilstandsvurdering Målet er, at den studerende kan registrere og vurdere bygningsdeles, anlægs og bygningers  

 tilstand.
Bilag 2 Juli 2001 Bekendtgørelse om bygningskonstruktøruddannelsen, med afstigning til byggetekniker AK og kort- og landmålingstekniker  

 AK (byggetekniker AK) Obligatoriske emner (i alt 90 ECTS-point) Emneområde: Alment (27 ECTS-point) Kommunikation Målet er, at den studerende mundtligt, skriftligt og grafisk kan formidle fagrelevante  

 problemstillinger til andre involverede parter inden for sit  

 professionsområde.
Arbejdsmetodik Målet er, at den studerende kan anvende problemorienterede arbejdsformer til opgaveløsning  

 inden for sit professionsområde.
Organisation og samarbejde Målet er, at den studerende kan deltage i udformningen af organisatoriske løsninger og  

 samarbejdsformer ud fra givne mål.
Informationsteknologi Målet er, at den studerende kan anvende relevante IT-programmer inden for  

 professionsområdet.
Talforståelse og anvendt matematik og fysik Målet er, at den studerende 1)	kan foretage relevante beregninger og 2)	kan bedømme talresultaters rigtighed og betydning i den  

 sammenhæng, hvori de indgår.
Fremmedsprog Målet er, at den studerende 1)	kan læse og forstå helheden i fagligt betonede tekster  

 og 2)	kan udtrykke sig mundtligt og skriftligt på et valgt  

 fremmedsprog - fortrinsvis engelsk.
Emneområde: Virksomhed (9 ECTS-point) Virksomhedsdrift og administration Målet er, at den studerende har kendskab til branchens organisatoriske forhold og virksomhedstyper  

 samt administrative og ledelsesmæssige rutiner i mindre  

 virksomheder.
Retsforhold Målet er, at den studerende 1)	har kendskab til relevante retsregler og 2)	kan anvende dette kendskab ved medvirken i forbindelse med  

 indgåelse af kontrakter og aftaler samt ved løsning af  

 konflikter.
Emneområde: Produktion (22 ECTS-point) Bygge- og anlægsproduktion Målet er, at den studerende 1)	har kendskab til produktionsmetoder og -processer, 2)	kan give grundige anvisninger og vejledninger om arbejdsmetoder og  

 teknikker i forbindelse med almene bygge- og anlægsopgaver og 3)	kan medvirke ved tilrettelæggelsen af produktionsprocesser  

 inden for præfabrikation og byggekomponentfremstilling.
Projektstyring Målet er, at den studerende 1)	i samarbejde med andre kan tilrettelægge og styre  

 opførelsen af mindre byggerier og anlægsarbejder, specielt  

 implementering af præfabrikerede byggesystemer, og 2)	kan medvirke ved fagtilsyn på mindre byggerier og  

 anlægsopgaver.
Emneområde: Projektering (22 ECTS-point) Konstruktion og projektering Målet er, at den studerende 1)	i samarbejde med andre kan løse projekteringsopgaver inden  

 for mindre byggerier og komponentfremstilling generelt og 2)	kan medvirke ved dataindsamling i forbindelse med  

 projekteringsopgaver og myndighedsbehandling samt udarbejdelse af geografisk  

 dokumentation.
Emneområde: Registrering (10 ECTS-point) Opmåling og afsætning Målet er, at den studerende 1)	kan planlægge, udføre og kvalitetsvurdere  

 opmålingsopgaver og enkle afsætningsopgaver på byggeplads  

 og 2)	kan planlægge og udføre enkle opmålingsopgaver i  

 forbindelse med registrering af bygningsdele, bygninger og  

 anlæg.
Bilag 3 Juli 2001 Bekendtgørelse om bygningskonstruktøruddannelsen, med afstigning til byggetekniker AK og kort- og landmålingstekniker  

 AK (kort- og landmålingstekniker AK) Obligatoriske emner (i alt 90 ECTS-point) Emneområde: Alment (20 ECTS-point) Kommunikation Målet er, at den studerende mundtligt, skriftligt og grafisk kan formidle fagrelevante  

 problemstillinger til andre involverede parter inden for sit  

 professionsområde.
Arbejdsmetodik Målet er, at den studerende kan anvende problemorienterede arbejdsformer til opgaveløsning  

 inden for sit professionsområde.
Organisation og samarbejde Målet er, at den studerende kan deltage i udformningen af organisatoriske løsninger og  

 samarbejdsformer ud fra givne mål.
Informationsteknologi Målet er, at den studerende kan anvende relevante IT-programmer inden for  

 professionsområdet.
Talforståelse og anvendt matematik og fysik Målet er, at den studerende 1)	kan foretage relevante beregninger og 2)	kan bedømme talresultaters rigtighed og betydning i den  

 sammenhæng, hvori de indgår.
Fremmedsprog Målet er, at den studerende 1)	kan læse og forstå helheden i fagligt betonede tekster  

 og 2)	kan udtrykke sig mundtligt og skriftligt på et valgt  

 fremmedsprog - fortrinsvis engelsk.
Emneområde: Virksomhed (5 ECTS-point) Virksomhedsdrift og administration Målet er, at den studerende har kendskab til branchens organisatoriske forhold og virksomhedstyper  

 samt administrative og ledelsesmæssige rutiner.
Emneområde: Produktion (20 ECTS-point) Kort- og dataproduktion og datapræsentation Målet er, at den studerende 1)	kan varetage opgaver om rådgivning i brug af kort, opbygning  

 af geografiske informationssystemer samt planlægning og produktion af  

 digitale og grafiske kort og 2)	kan indsamle, bearbejde, anvende, præsentere og  

 kvalitetsvurdere geografiske data.
Projektstyring og kvalitetssikring Målet er, at den studerende i samarbejde med andre kan varetage opgaver inden for  

 produktionsplanlægning, projektkoordinering og kvalitetssikring i  

 forbindelse med kortproduktions- og opmålingsprojekter.
Bygge- og anlægsproduktion Målet er, at den studerende 1)	har kendskab til bygge- og anlægsproduktion og 2)	kan udføre opmålings- og afsætningsopgaver i  

 forbindelse med bygge- og anlægsprojekter.
Emneområde: Projektering (15 ECTS-point) Konstruktion og projektering Målet er, at den studerende 1)	har kendskab til løsning af projekteringsopgaver inden for  

 bygge- og anlægsområdet og 2)	kan medvirke ved dataindsamling i forbindelse med  

 projekteringsopgaver og myndighedsbehandling samt udarbejdelse af geografisk  

 dokumentation.
Emneområde: Registrering (30 ECTS-point) Opmåling og afsætning Målet er, at den studerende kan planlægge udføre og kvalitetsvurdere opmålings-  

 og afsætningsopgaver.
Matrikelvæsen og jura Målet er, at den studerende kan medvirke ved løsningen af matrikulære og andre  

 ejendomsretlige opgaver.
