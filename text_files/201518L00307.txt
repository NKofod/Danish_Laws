Ændringsforslag stillet den 10. december 2015 Ændringsforslag til 3. behandling af Forslag til lov om ændring af lov om fastsættelse af udgiftslofter for stat, kommuner og regioner for finansårene 2014-2017 og lov om fastsættelse af udgiftslofter for stat, kommuner og regioner for finansåret 2018 (Konsekvenser af regeringens forslag til finanslov for 2016) [af finansministeren (Claus Hjort Frederiksen)]:
Til § 1 Af finansministeren:
 1) I den under nr. 2 foreslåede ændring af § 3, stk. 1, ændres »440,1« til: »439,6«, og »182,7« ændres til: »182,2«.
[Ændring som følge af Aftaler om finansloven for 2016] 2) I den under nr. 5 foreslåede ændring af § 4, stk. 1, ændres »448,1« til: »447,9«, »190,5«, ændres til: »190,4«, og »257,6« ændres til: »257,5«.
[Ændring som følge af »Aftaler om finansloven for 2016«] Til § 2 3) Nr. 1 affattes således:
»1. I § 1, stk. 1, ændres »456,6« til: »454,2«, »199,9« ændres til: »199,7«, og »256,7« ændres til: »254,5«.« [Ændring som følge af »Aftaler om finansloven for 2016«] Bemærkninger Til nr. 1-3 Det foreslås på baggrund af regeringens »Aftaler om finansloven for 2016« at ændre udgiftslofter for staten for 2016-2018.
»Aftaler om finansloven for 2016« indeholder initiativer, som har betydning for de foreslåede udgiftslofter.
De foreslåede ændringer afspejler virkningen af de konkrete initiativer i »Aftaler om finansloven for 2016«, således at de økonomiske konsekvenser af initiativerne afspejles i udgiftslofterne for staten i 2016-2019 på finansloven for 2016. Ændringerne skal ses i lyset af en række modsatrettede korrektioner af udgiftslofterne i staten for 2016-2018.
