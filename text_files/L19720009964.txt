 Ved kgl. resolution af 6. juni 1972 har Danmark ratificeret den under 25.  

 november 1971 i London undertegnede overenskomst mellem Kongeriget Danmarks  

 regering og Det forenede Kongerige Storbritannien og Nordirlands regering om  

 afgrænsningen af den kontinentale sokkel mellem de to lande.
 Overenskomstens ordlyd er som følger:
OVERENSKOMST mellem Kongeriget Danmarks regering og Det forenede Kongerige  

 Storbritannien og Nordirlands regering om afgrænsningen af den kontinentale  

 sokkel mellem de to lande Regeringen i Kongeriget Danmark og regeringen i Det forenede Kongerige  

 Storbritannien og Nordirland har, under henvisning til mellem dem afsluttede overenskomst af 3. marts 1966  

 om afgrænsningen af den kontinentale sokkel mellem deres to lande, besluttet at fastlægge deres fælles grænse mellem de dele af den  

 kontinentale sokkel, hvorover henholdsvis Kongeriget Danmark og Det forenede  

 Kongerige Storbritannien og Nordirland udøver højhedsret for så vidt angår  

 udforskning og udnyttelse af den kontinentale sokkels naturforekomster, og er blevet enige om følgende:
Artikel 1 Grænselinien mellem den del af den kontinentale sokkel, der tilhører  

 Kongeriget Danmark, og den del, der tilhører Det forenede Kongerige  

 Storbritannien og Nordirland, er i princippet en linie, som i ethvert punkt  

 ligger lige langt fra de nærmeste punkter på de basislinier, hvorfra bredden  

 af hvert lands ydre territorialfarvand måles.
Artikel 2 1. Ved anvendelse af det i artikel 1 indeholdte  

 princip er grænselinien en storcirkelbue mellem følgende punkter:
 Positionerne til de to ovennævnte punkter er angivet ved breddegrader og  

 længdegrader i henhold til European Datum (første revision 1950).
 2. Grænselinien er indtegnet på et kort, der er  

 vedføjet denne overenskomst.
Artikel 3 1. Mod nord er grænseliniens endepunkt skæringspunktet  

 for grænselinierne mellem Kongeriget Danmarks, Det forenede Kongerige  

 Storbritannien og Nordirlands samt Kongeriget Norges kontinentalsokkel.
 2. Mod syd er grænseliniens endepunkt skæringspunktet  

 for grænselinierne mellem Kongeriget Danmarks, Det forenede Kongerige  

 Storbritannien og Nordirlands samt Forbundsrepublikken Tysklands  

 kontinentalsokkel.
Artikel 4 Såfremt en geologisk oliestruktur eller et oliefelt eller en geologisk  

 struktur eller et felt af en hvilken som helst anden mineralforekomst,  

 herunder sand eller grus, strækker sig på begge sider af grænselinien, og den  

 del af en sådan struktur eller et sådant felt, der findes på den ene side af  

 grænselinien, helt eller delvis kan udnyttes fra den anden side af  

 grænselinien, skal de kontraherende parter søge at nå til enighed om  

 udnyttelsen af en sådan struktur eller et sådant felt.
Artikel 5 Ved ikrafttrædelsen af denne overenskomst ophører den i London den 3.  

 marts 1966 undertegnede overenskomst om afgrænsningen af den kontinentale  

 sokkel mellem de to lande at have gyldighed.
Artikel 6 1. Denne overenskomst skal ratificeres.  

 Ratifikationsinstrumenterne skal udveksles i London.
 2. Denne overenskomst træder i kraft på den tredivte  

 dag efter ratifikationsinstrumenternes udveksling.
 Til bekræftelse heraf har undertegnede, som er blevet behørigt bemyndiget  

 dertil af deres respektive regeringer, underskrevet denne overenskomst.
 Udfærdiget i London den 25. november 1971 i to eksemplarer, på dansk og  

 engelsk, begge tekster af samme gyldighed.
 For Kongeriget Danmarks regering:
E.
Kristiansen For Det forenede Kongerige Storbritannien og Nordirlands regering:
Lothian Ratifikationsinstrumenterne udveksledes i London den 7. november 1972,  

 hvorefter overenskomsten i medfør af artikel 6, stk. 2 træder i kraft den 7.  

 december 1972. Samme dato ophører den i London den 3. marts 1966 undertegnede  

 overenskomst mellem Danmark og Storbritannien om afgrænsningen af den  

 kontinentale sokkel, jfr. udenrigsministeriets bekendtgørelse nr. 14 af 17.  

 februar 1967, Lovtidende C, at have gyldighed.
 Udenrigsministeriet, den 28. november  

 1972.
