(Til samtlige til eksport af fersk kød, fersk fjerkrækød og kødprodukter  

 autoriserede virksomheder, samt dyrlægerne ved disse) Bekendtgørelsen er implementering i dansk lovgivning af Rådets direktiv  

 88/657/EØF af 14. december 1988 om krav til fremstilling af og handel med  

 hakket kød, kød i stykker på under 100 g og tilberedt kød, og om ændring af  

 direktiv 64/433/EØF, 71/118/EØF og 72/462/EØF, som ændret ved direktiv  

 92/110/EØF af 14. december 1992 om ændring af direktiv 88/657/EØF om krav til  

 fremstilling af og handel med hakket kød, kød i stykker på under 100 g og  

 tilberedt kød.
 Som følge af implementering af det ændrede fersk kød direktiv er kød i  

 stykker på under 100 g nu omfattet af bestemmelserne i bekendtgørelsen om  

 fersk kød og køle- og fryselagre.
 Ændringerne som følge af direktiv 92/110/EØF vedrører køling og frysning  

 af tilberedt kød, jf. § 10 og bilag 1, punkt 10.
Med henvisning til artikel 13 i direktiv 88/657/EØF er det besluttet, at  

 bekendtgørelsen alene skal gælde for hakket kød og tilberedt kød, som er  

 beregnet til afsætning i de øvrige EU-lande.
Bekendtgørelsen vil således ikke  

 gælde for kød, som produceres til afsætning på hjemmemarkedet eller til  

 eksport til 3.-lande.
 Veterinærdirketoratets skrivelse af 16. januar 1985 om hakket kød og rå,  

 hakkede kødvarer i dybfrosset stand til eksport (K.K. 577-1984) gælder  

 således fortsat for varer, der produceres med henblik på eksport til  

 3.-lande.
Senest 1. januar 1996 skal der vedtages nye EU-bestemmelser om afsætning  

 af hakket kød og tilberedt kød.
Disse regler vil gælde for produkter, som  

 afsættes på det indre marked, herunder det nationale marked.
 I det følgende vil visse af bekendtgørelsens bestemmelser blive  

 kommenteret.
 ad § 1.
 Af stk. 1 fremgår, at bekendtgørelsen alene omfatter produktion af hakket  

 kød og tilberedt kø d, som er beregnet til eksport til de øvrige EU-lande.  

 Maskinudbenet kød er ikke omfattet af bekendtgørelsen.
I stk. 2 defineres hakket kød.
Det fremgår af definitionen, at hakket kød  

 alene kan fremstilles af fersk kød i henhold til bekendtgørelsen om fersk kød  

 og køle- og fryselagre, dvs. kød af svin, kvæg, får, geder og hovdyr holdt  

 som husdyr (jf. dog bemærkningerne til § 12).
 Tilberedt kød defineres i stk. 3. tilberedt kød kan være fremstillet af de  

 samme råvarer som hakket kød samt af fjerkrækød.
 Stk. 4  er en præcisering af definitionen af hakket kød  

 og tilberedt kød.
 ad § 2.
I nr. 1 defineres krydderier.
Den anførte definition anvendes ved  

 beregning af krydderi-indholdet i tilberedt kød, jf. § 11.
 Det fremgår af nr. 3 og 4, at allerede autoriserede kødvirksomheder, dvs.  

 opskæringsvirksomheder og kødproduktvirksomheder, kan autoriseres til  

 fremstilling af hakket kød og tilberedt kød, men at også selvstændige  

 produktionsenheder kan autoriseres.
 ad §§-3-6.
 Ansøgning om autorisation fremsendes til vedkommende veterinærinspektør  

 med de nødvendige oplysninger, jf. § 3, stk. 2. Oplysningerne om den  

 planlagte produktion skal bl.a. omfatte oplysninger om tilrettelæggelsen af  

 egenkontrollen, herunder de laboratoriemæssige undersøgelser, jf. § 16 og  

 kapitel VI i bekendtgørelsens bilag 1.
 ad § 7.
I stk. 3 er angivet, at produkterne skal være ledsaget af et fersk kød  

 certifikat, eller for tilberedt kød fremstillet af fjerkrækød af et fersk  

 fjerkrækød certifikat.
Der skal anvendes det for det pågældende land gældende  

 EU-certifikat.
I alle tilfælde skal afgives en tillægsattestation.
Ved  

 udstregning i tillægsattestationen skal det angives hvilket produkt, der er  

 tale om.
 Tillægsattestationen på de forskellige EU-sprog er angivet i bilag 1 til  

 denne vejledning, og kan kopieres herfra til certifikaterne.
 Ved oplægning på frysehus af varer, som er omfattet af bekendtgørelsen, og  

 som er beregnet til eksport til et EU-land, skal der på det medfølgende  

 indenrigscertifikat anføres, at varen er fremstillet i overensstemmelse med  

 bekendtgørelsen om hakket kød og tilberedt kød beregnet til eksport til de  

 øvrige EU-lande, således at embedsdyrlægen ved frysehuset har grundlag for at  

 afgive den krævede tillægsattestation ved eksporten.
 ad §§ 8-10.
Heri fastsættes nærmere regler for råvarer og behandling af varen under og  

 efter fremstilling.
Paragrafferne gælder for hakket kød samt for tilberedt  

 kød, som er fremstillet af hakket kød.
Det er således ikke alle typer af  

 tilberedt kød, som er omfattet af bestemmelserne.
 Tilberedt kød af fjerkrækød er ikke omfattet af bestemmelserne i §§ 8-10.  

 Såfremt man opnår tilladelse til at eksportere hakket fjerkrækød til de  

 øvrige EU-lande, vil et sådant produkt være omfattet af bestemmelserne, jf.  

 bemærkningerne til § 12.
I § 8, stk. 3, fastsættes en aldersgrænse på 6 dage for kølet kød, der  

 ønskes anvendt som råvare.
Det er desuden angivet, at dette krav skal sikres  

 ved en identifikationsmetode, som skal fastsættes af Veterinærdirektoratet.  

 Identifikationsmetoden skal aftales mellem virksomhed og embedsdyrlæge og  

 godkendes af vedkommende veterinærinspektør.
Såfremt råvaren modtages fra en  

 anden autoriseret virksomhed, må embedsdyrlægen ikke tillade råvaren anvendt  

 til de relevante produktioner uden at have skriftlig garanti for, at der  

 anvendes en godkendt identifikationsmetode på den pågældende  

 leverandør-virksomhed.
Embedsdyrlægen skal være orienteret om  

 identifikationsmetoden, så der kan føres den nødvendige kontrol.
§ 9  er forkert i bekendtgørelsen.
Den korrekte  

 formulering er:
 § 9.  Hakket kød og tilberedt kød indeholdende hakket  

 kød skal underkastes en kuldebehandling inden en time efter portionsopdeling  

 og indpakning, medmindre der anvendes fremgangsmåder, der kræver, at kødets  

 indre temperatur sænkes under tilvirkningen.
 En ændringsbekendtgørelse forventes offentliggjort med ikrafttræden den  

 30. marts 1994.
 ad § 11.
Heri fastsættes grænserne for indhold af krydderier i tilberedt kød  

 fremstillet af hakket kød.
De angivne procenter skal forstås som  

 vægtprocenter.
Virksomheden har ansvaret for, at disse normer overholdes, men  

 embedsdyrlægen fører stikprøvevis kontrol hermed gennem kontrol af recepter.
 ad § 12.
 Heri er opregnet 4 produkttyper, som ikke må eksporteres til de øvrige  

 EU-lande.
 I direktiv 88/657/EØF er der dog i artikel 5 åbnet mulighed for, at  

 EU-landene kan indgå bilaterale aftaler om handel med disse produkter.  

 Såfremt virksomheder har ønske om samhandel med et andet EU-land med en eller  

 flere af prudukttyperne nævnt i § 12, rettes henvendelse herom til  

 Veterinærdirektoratet.
 I direktiv 88/657/EØF er det i artikel 6, st. 2, bl.a. fastsat, at:
 De medlemsstater, som på deres eget område tillader produktion eller  

 markedsføring af:
- hakket kød med krydderier eller tilberedt kød, begge dele fremstillet af  

 slagteaffald, - hakket kød, der er fremstillet af eller med fersk kød fra hovdyr eller  

 af fersk fjerkrækød bestemt til forarbejdningsindustrien, må ikke forbyde eller begrænse indførsel på deres område af hakket eller  

 tilberedt kød, der er fremstillet på tilsvarende betingelser i en anden  

 medlemsstat.
 I forbindelse med samhandel med hakket kød og tilberedt kød som omhandlet  

 i første afsnit skal betingelserne i dette direktiv overholdes.
 Såfremt virksomheder har ønske om samhandel med et andet EU-land med en  

 eller flere af produkttyperne omtalt i det citerede afsnit fra direktiv  

 88/657/EØF, rettes henvendelse herom til Veterinærdirektoratet.
Det vil være en forudsætning for, at Veterinærdirektoratet kan indgå  

 aftale med myndighederne i et andet EU-land om samhandel med de ovenfor  

 nævnte produkttyper, at virksomheden kan opfylde de betingelser, der er  

 stillet for fremstilling af hakket kød og tilberedt kød for den ønskede  

 produkttype.
Dvs. en dansk fremstillingsvirksomhed skal være autoriseret i  

 henhold til bekendtgørelsen om hakket kød og tilberedt kød beregnet for  

 eksport til de øvrige EU-lande, og en fremstillingsvirksomhed i et andet  

 EU-land skal være autoriseret i henhold til de tilsvarende regler i dette  

 land.
 ad § 16.
Heri beskrives den egenkontrol, som virksomheden skal udføre, herunder den  

 mikrobiologiske kontrol, der skal føres med produkterne.
Kommentarerne hertil  

 er anført i bilag 2 til denne vejledning.
 ad bilag 1, kapitel I.
I punkt 2 er det anført, at personale, der foretager manuel tilberedning  

 af hakket kød, skal bære en maske, der dækker næse og mund, samt  

 operationshandsker.
Dette skal forstås således, at såfremt det hakkede kød  

 manipuleres med hænderne, f.eks. formes med hænderne, skal maske og  

 operationshandsker anvendes.
 ad bilag 1, kapitel III.
I henhold til punkt 6 skal der etableres en reinspektion af råvarerne.
Det  

 er virksomhedens ansvar, at denne reinspektion foretages.
Reinspektionen  

 kontrolleres stikprøvevis af embedssyrlægen.
 ad bilag 1, kapitel IV.
I punkt 10, litra a, er det anført, at produktionen skal foregå under  

 kontrollerede temperaturforhold.
Der er ikke fastsat nogen temperatur, men  

 medmindre de produktionsmæssige forhold betinger noget andet, vil en  

 lokaltemperatur på 12 grader C blive anset for passende.
 ad bilag 1, kapitel V.
Heri beskrives embedsdyrlægens arbejde.
Embedsdyrlægen kan på sædvanlig  

 måde lade sig bistå af tilsynsfunktionærer.
I punkt 11 er det fastsat, at embedsdyrlægen skal være til stede under  

 arbejdet med kød eller tilberedninger.
Dette skal forstås således, at  

 embedsdyrlægen eller en af denne udpeget medhjælper  

 (dyrlæge/tilsynsfunktionær) skal være til stede.
I punkt 12, litra d, er det fastsat, at embedsdyrlægens kontrol omfatter  

 udtagning af prøver.
Dette skal forstås således, at prøveudtagningen skal ske  

 i samarbejde mellem virksomheden og embedsdyrlægen og under embedsdyrlægens  

 ansvar.
 ad bilag 1, kapitel VI.
Heri beskrives nærmere de mikrobiologiske undersøgelser, der skal  

 foretages.
Kommentarerne hertil er anført i bilag 2 til denne vejledning.
 ad bilag 1, kapitel VIII.
 Heri beskrives de særlige forhold i forbindelse med transport.
Det er bl.a. fastsat, at der ved »samhandelen inden for Fællesskabet  

 over lange afstande« skal ske en registrering af temperaturen, således  

 at det sikres, at de angivne temperaturer ikke overskrides.
Der er ikke ved  

 forhandlingerne i EU sket nogen definition af udtrykket »lange  

 afstande«.
Det vil således være op til den enkelte virksomhed at afgøre,  

 hvad man vil forstå herved.
For at undgå problemer skal det dog anbefales, at  

 der altid sker temperaturregistrering ved transport af de af bekendtgørelsen  

 omfattede varer.
Ved indførsel her til landet vil der ved problemer med  

 temperaturen ved ankomsten eller ved tegn på tidligere optøning af varerne  

 blive krævet bevis for, at temperaturforløbet har været i orden.
Kan dette  

 bevis ikke forelægges, kan det medføre afvisning eller destruktion af varen.
 ad bilag 2, nr. 1.
 Heri angives normer for fedtindhold og kollagenandel af kødproteiner.  

 Disse oplysninger skal anvendes ved mærkning af varen, jf. § 7, stk. 4, og  

 bilag 1, punkt 19.
 ad bilag 2, nr. 2.
Heri angives de mikrobiologiske normer, som hakket kød bestemt til  

 markedsføring i uforandret stand eller som bestanddel af tilberedt kød skal  

 opfylde.
Kommentarerne hertil er anført i bilag 2 til denne vejledning.
 Tilbagekaldelse.
 Veterinærdirektoratets vejledning af 20. maj 1992 (5a 8594-1-0/90) til  

 bekendtgørelse om hakket kød m.v. beregnet til eksport til de øvrige EF-lande  

 tilbagekaldes.
 P.V.V.
K.
Andreasen / Carl-Aage Morgen Bilag 2 Mikrobiologisk kontrol med hakket kød og tilberedt kød.
I henhold til bekendtgørelsens § 16, skal der på virksomhedens  

 foranstaltning foretages mikrobiologisk kontrol af råvarer og færdigvarer.  

 Embedsdyrlægen fører tilsyn og kontrol med den mikrobiologiske kontrol, og  

 det er embedsdyrlægens ansvar at gribe ind, såfremt der er uregelmæssigheder  

 i kontrollens udførelse eller resultaterne.
Undersøgelserne kan foretages på  

 virksomhedens eget laboratorium eller et andet laboratorium efter  

 Veterinærdirektoratets godkendelse.
Der skal anvendes de metoder, som er foreskrevet i Veterinærdirketoratets  

 cirkulære af 15. marts 1988 om mikrobiologiske undersøgelser af fersk kød,  

 fersk fjerkrækød og kødvarer m.m. på de eksportautoriserede kødvirksomheder  

 (K.K. 256-1988) eller andre af Veterinærdirektoratet godkendte metoder.
I  

 direktiv 88/657/EØF om hakket kød m.m. er det i artikel 8, stk. 5, angivet,  

 at der ved eventuelle tvister EU-landene imellem vil blive anvendt  

 ISO-analysemetoder som referencemetoder.
 I bekendtgørelsens bilag 2, nr. 2, fastsættes de mikrobiologiske normer,  

 som virksomhederne skal påse, at hakket kød, som er bestemt til markedsføring  

 i uforarbejdet stand eller som bestanddele af tilberedt kød, skal overholdes.  

 Normerne gælder således ikke for tilberedt kød fremstillet af fjerkrækød.
 Uanset at normerne ikke gælder for tilberedt kød fremstillet af  

 fjerkrækød, skal der ved fremstilling af denne type tilberedt kød foretages  

 de mikrobiologiske undersøgelser, der er anført i § 16, stk. 2. Ved  

 bedømmelsen af resultaterne anvendes sædvanlige, faglige kriterier.
Det er virksomhedens ansvar, at de foreskrevne mikrobiologiske  

 undersøgelser foretages, men det sker under embedsdyrlægens kontrol.  

 Embedsdyrlægen fører sin kontrol bl.a. ved regelmæssigt at foretage analyser  

 af resultaterne af de mikrobiologiske undersøgelser, jf. bekendtgørelsens  

 bilag 1, punkt 13. Der skal udarbejdes rapport over de foretagne analyser, og  

 rapporten skal forelægges virksomheden.
Embedsdyrlægen kan lade foretage  

 supplerende undersøgelser, såfremt der viser sig behov herfor.
Da der alene er tale om en stikprøvekontrol, skal der ikke tages specielle  

 forholdsregler for det enkelte parti som følge af utilfredsstillende  

 resultater.
Der skal dog i samarbejde mellem virksomheden og embedsdyrlægen  

 straks tages de nødvendige skridt til at sikre, at normerne overholdes ved  

 fremtidige produktioner.
Såfremt produktionen ikke er under kontrol ved  

 udløbet af en frist på 15 dage at regne fra prøveudtagningen, vil  

 virksomheden være afskåret fra at eksportere de omhandlede produkter til  

 EU-lande, indtil Veterinærdirektoratet igen meddeler tilladelse til denne  

 eksport.
Undersøgelsesfrekvenserne er angivet i bilag 1, punkt 15, i  

 bekendtgørelsen.
Ansøgning om tilladelse til ugentlig undersøgelse for  

 salmonella fremsendes til Veterinærdirektoratet af virksomheden i samarbejde  

 med embedsdyrlægen med dokumentation for, at normerne har været overholdt i  

 en periode på 3 måneder.
Der er åbnet mulighed for, at Veterinærdirektoratet kan undlade at kræve  

 undersøgelse for stafylokokker, såfremt produktionen markedsføres i frossen  

 eller dybfrossen stand.
Da bekendtgørelsen alene gælder for varer, som  

 produceres med henblik på eksport til de øvrige EU-lande, og da  

 Veterinærdirektoratet ikke har oplysning om, at de øvrige EU-lande har  

 undladt at kræve undersøgelse for stafylokokker, skal der generelt undersøges  

 for stafylokokker.
 Der er anført tærskelværdier og regler for vurdering af resultaterne, idet  

 der skelnes mellem resultater opnået ved anvendelse af fast substrat  

 henholdsvis flydende substrat (jf. skemaer på side 4 i dette bilag).
 Resultaterne af de mikrobiologiske undersøgelser for så vidt angår aerobe  

 mesofile kim, Escherichia coli, anarobe sulfitreducerende bakterier og  

 Staphylococcus aureus betragtes som utilfredsstillende i alle tilfælde, hvor  

 der konstateres blot een værdi, der ligger over M, eller nr. 3 eller flere af  

 værdierne fra 5 undersøgelser for en parameter ligger over m.
Hvis 3 eller flere af værdierne fra 5 undersøgelser for aerobe mesofile  

 kim, målt ved + 30 grader C, ligger over m, medens de øvrige kriterier  

 overholdes, skal resultatet dog, navnlig for så vidt angår kølede produkter,  

 vurderes nærmere.
Denne vurdering foretages af embedsdyrlægen.
Generelt fastsættes en mikrobiologisk grænseværdi S på 10exp3 x m ved  

 anvendelse af såvel fast som flydende substrat.
For Staphylococcus aureus må  

 værdien S således aldrig overstige 5 x 10exp4. Såfremt grænseværdien S  

 overskrides for blot een af de undersøgte parametre, skal resultatet altid  

 betragtes som uacceptabelt, og varen skal kasseres.
Såfremt varen er afsendt,  

 før resultatet af de mikrobiologiske undersøgelser er kendt, kan der i  

 enkelte tilfælde blive tale om at tilbagekalde varen.
Der skal ske  

 indberetning til Veterinærdirektoratet, såfremt varen er afsendt, og der vil  

 herefter blive taget stilling til det videre forløb.
Såfremt det ikke straks  

 kan fastslås, at det uacceptable resultat skyldes forhold, der kun har berørt  

 det enkelte parti, må der ske afsendelse af varer af samme type, før et  

 tilfredsstillende mikrobiologisk resultat foreligger.
 Den tilladte afvigelse i forbindelse med analyseteknikken gælder ikke for  

 værdierne M og S.
 For salmonella gælder, at enhver påvisning betyder, at resultatet skal  

 betragtes som utilfredsstillende.
