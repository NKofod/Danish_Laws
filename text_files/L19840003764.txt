 I tilslutning til udenrigsministeriets bekendtgørelse nr. 66 af 27. juni  

 1975 og efterfølgende bekendtgørelser, senest nr. 67 af 9. juli 1981,  

 Lovtidende C, meddeles det, at yderligere følgende lande med virkning fra de  

 anførte datoer har tiltrådt den i Bruxelles den 29. november 1969  

 undertegnede internationale konvention om indgriben på det åbne hav i  

 tilfælde af olieforureningsulykker:
Bangladesh................................ 4. februar 1982 Gabon.....................................21. april 1982 Sri Lanka.................................11. juli 1983 Bulgarien.................................31. januar 1984 Australien................................ 5. februar 1984 De forenede arabiske Emirater..................................14. marts 1984 Det australske ratifikationsinstrument var ledsaget af en meddelelse,  

 hvori Australien erindrede om den erklæring, som blev fremsat af den  

 australske delegation til den internationale konference om havforurening,  

 1973, og som lød som følger:
»Australien er af den opfattelse, at ingen kyststat vil afholde sig  

 fra at iværksætte en hvilken som helst foranstaltning, som den skønner  

 nødvendig, for at beskytte områder under dens jurisdiktion imod alvorlige  

 miljømæssige skader, og er endvidere af den opfattelse, at denne ret for en  

 kyststat til at intervenere på det åbne hav med henblik på at beskytte  

 områder under dens jurisdiktion er anerkendt efter folkeretlig  

 sædvaneret.« I meddelelsen giver Australien endvidere udtryk for den opfattelse, at  

 landet med henblik på at beskytte områder og ressourcer under dets  

 jurisdiktion fortsat kan iværksætte sådanne foranstaltninger, som er tilladt  

 under den folkeretlige sædvaneret, og som er i overensstemmelse med  

 konventionen.
Udenrigsministeriet, den 25. maj 1984 F.
M.
