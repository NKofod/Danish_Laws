Nr BTL 223 Betænkning over Forslag til lov om ændring af lov om visse selskabers  

 aflæggelse af årsregnskab m.v. (Tilpasning af afgiftsbestemmelser m.v.)   

 Nr L 223 1994-95, 1. samling Afgivet af Erhvervsudvalget Afgivet: 19950516 Udvalget har behandlet lovforslaget i nogle møder og har herunder stillet spørgsmål til erhvervsministeren, som denne har besvaret skriftligt.
 Der er af erhvervsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf erhvervsministeren, tiltrådt af udvalget:
Til § 1 1) I det under nr. 2 foreslåede § 62, stk. 5,  

 indsættes i 2. pkt. efter »1.000 kr.« ordene: »pr.  

 person.« Til § 2 2) Efter stk. 2 indsættes som nyt stykke:
»Stk. 3. For årsregnskaber m.v., der er modtaget i Erhvervs-  

 og Selskabsstyrelsen forud for lovens ikrafttræden, men efter at styrelsen  

 har varslet tvangsopløsning på grund af manglende indsendelse af årsregnskab  

 m.v., anses varslet som et påkrav om indsendelse af årsregnskab m.v. i  

 overensstemmelse med § 62, stk. 6, som affattet ved denne lovs § 1, nr.  

 2.« Stk. 3 bliver herefter stk. 4.
Bemærkninger Til nr. 1 Med den foreslåede tilføjelse tilsigtes at forebygge  

 fortolkningstvivl, idet det gælder såvel for afgifter, der pålægges som følge  

 af for sen indsendelse af det af generalforsamlingen godkendte årsregnskab,  

 som for afgifter, der pålægges som følge af overskridelse af den maksimale  

 indsendelsesfrist, at de foreslåede højestebeløb udgør det maksimum, som vil  

 kunne opkræves hos de ansvarlige personer hver især.
Tilføjelsen svarer til  

 formuleringen i den gældende lov.
 Til nr. 2 Erhvervs- og Selskabsstyrelsens varsel efter aktieselskabslovens  

 § 118 eller efter anpartsselskabslovens § 87 til et selskab om  

 tvangsopløsning på grund af manglende regnskabsindsendelse ligestilles i  

 overgangsbestemmelsen med den påkravsskrivelse, der er omhandlet i  

 årsregnskabslovens § 62, stk. 6, jf. lovforslagets § 1, nr. 2.
 Dette indebærer, at de enkelte medlemmer af den ansvarlige ledelse  

 pålægges afgift, respektive ikke får tilbagebetalt en pålagt afgift, for  

 overtrædelse af den maksimale indsendelsesfrist, hvis årsregnskabet er  

 modtaget senere end den 8. hverdag efter opløsningsvarslets datering.
