Fremsat den 4. februar 2004 af  

 Mogens Nørgård Pedersen (KD), Bodil Kornbek (KD),  

 Jann Sjursen (KD) og Tove Videbæk (KD) Forslag til folketingsbeslutning om at give kommunerne bedre muligheder for at samarbejde om  

 myndighedsopgaver Folketinget pålægger regeringen snarest at fremsætte  

 lovforslag og foretage de nødvendige ændringer i administrative forskrifter,  

 der giver kommunerne bedre muligheder for at samarbejde om at udføre  

 myndighedsopgaver efter følgende retningslinjer:
 1.  

 	  

    

 Muligheden for  

 kommunalt samarbejde på myndighedsområder skal udvides til følgende områder:  

 kontanthjælp, aktivering af kontanthjælpsmodtagere, miljø, byudvikling og  

 boliger samt kommunalt redningsberedskab.
 2.  

 	  

    

 Den kommune, der  

 fremover skal udføre myndighedsopgaven, skal have krav på at få de nødvendige  

 oplysninger fra den kommune, der bestiller myndighedsopgaven, og fra andre  

 offentlige myndigheder og private.
 3.  

 	  

    

 Den kommune, der  

 bestiller myndighedsopgaven, skal have mulighed for at få de nødvendige  

 oplysninger i tilfælde af, at den igen vil varetage myndighedsopgaven.
 4.  

 	  

    

 Klagebehandlingen  

 skal fortsat varetages af hjemkommunen, medmindre andet fremgår af den  

 eksisterende lov.
 5.  

 	  

    

 Myndighedsopgaverne  

 omhandlet af dette forslag må ikke overføres til et kommunalt fællesskab.
Bemærkninger til forslaget En række mindre kommuner har for nylig stillet forslag om  

 at give kommunerne bedre mulighed for at samarbejde om at udføre  

 myndighedsopgaver.
Det betyder, at en kommune skal kunne overlade  

 myndighedsopgaver til en anden kommune, så medarbejdere fra én kommune kan  

 træffe afgørelser, der vedrører borgere i en anden kommune.
Forslagsstillerne er enige i dette forslag, der vil give de  

 mindre kommuner bedre muligheder for at få udført specialiserede opgaver på  

 en  

 billigere og bedre måde end i dag.
Derved kan det undgås, at de små kommuner  

 bliver presset til kommunesammenlægninger.
Forslagsstillerne finder det vigtigt, at borgernes  

 retssikkerhed sikres, også på de myndighedsområder, der lægges ud til en  

 anden  

 kommune.
Dette sikres ved, at det fortsat er hjemkommunen, der har det  

 endelige  

 ansvar for, at opgaverne bliver udført ordentligt, og at en eventuel klage  

 over  

 sagsbehandlingen skal rettes til hjemkommunen.
Kommunerne har allerede i dag mulighed for at samarbejde om  

 myndighedsopgaver på integrationsområdet og på skatteområdet.  

 Forslagsstillerne  

 finder, at det også må være muligt for kommunerne at samarbejde om andre  

 myndighedsområder.
Derfor foreslås, at antallet af områder, hvor kommunerne  

 kan  

 samarbejde på myndighedsområder, udvides med kontanthjælp, aktivering af  

 kontanthjælpsmodtagere, miljø, byudvikling og boliger samt kommunalt  

 redningsberedskab.
 Når kommuner samarbejder om myndighedsopgaver, kræver det,  

 at der aftales regler, som giver den kommune, der bestiller en opgave,  

 rådighed  

 over de nødvendige ressourcer hos personalet i en anden kommune eller i det  

 kommunale samarbejde til at kunne løse den bestilte opgave.
Definition af driftsopgaver og myndighedsopgaver En kommunes opgaver kan opdeles i driftsopgaver og  

 myndighedsopgaver.
 Driftsopgaver er opgaver, der især vedrører selve  

 udførelsen af en konkret opgave, f.eks. kantinedrift, rengøring og  

 affaldshåndtering.
 Myndighedsopgaver er først og fremmest opgaver, der består  

 i at regulere de enkelte borgeres retsforhold gennem udstedelse af konkrete  

 forvaltningsakter, typisk i form af meddelelse af forbud, påbud og  

 tilladelser.  

 Også når kommunen udarbejder generelle retsakter, f.eks. regulativer og  

 planer,  

 der vedrører alle borgere, er der tale om myndighedsopgaver (»Kommunal-,  

 forvaltnings- og personaleretlige problemstillinger i forbindelse med  

 kommunale  

 samarbejder«, Kommunernes Landsforening 2000). F.eks. er afgørelser om  

 kontanthjælp, udstedelse af byggetilladelser og meddelelse af forbud, påbud  

 og  

 tilladelser på miljøområdet eksempler på myndighedsopgaver.
Beskrivelse af gældende ret Ifølge styrelseslovens § 60 skal aftaler om samarbejde  

 mellem kommuner, som vil medføre indskrænkning i de enkelte deltagende  

 kommunalbestyrelsers beføjelser, godkendes af tilsynsmyndigheden, medmindre  

 andet særligt er hjemlet i lovgivningen.
 Formålet med denne bestemmelse er at sikre, at  

 kommunalbestyrelsernes beføjelser ikke indskrænkes i et omfang, der betyder,  

 at  

 man bryder med grundprincippet om, at kommunalbestyrelsen er den kompetente  

 og  

 ansvarlige myndighed for alle kommunens anliggender. § 60 i styrelsesloven  

    

  

 sætter nogle grænser for, hvor stor en del af  

 kommunens opgaver der må uddelegeres til andre kommuner eller kommunale  

 fællesskaber.
Driftsopgaver kan kommunerne uddelegere til andre kommuner,  

 til kommunale fællesskaber eller til private.
Når en driftsopgave kan  

 udliciteres til private, kan den også overføres til et kommunalt samarbejde.
Uddelegering af myndighedsopgaver kræver derimod en  

 udtrykkelig lovhjemmel, ellers er det ikke lovligt.
I dag findes der en sådan  

 lovhjemmel på skatteområdet og på integrationsområdet.
Kommunale samarbejder på skatteområdet og på  

 integrationsområdet Det har siden 1999 været tilladt for kommuner at samarbejde  

 på personligningsområdet.
Det fremgår af skattestyrelseslovens § 1 A, stk. 1,  

 at to eller flere kommuner med skatteministerens godkendelse kan udpege en  

 person, der er ansat i en af kommunerne til at have det øverste ansvar for  

 den  

 kommunale skattemyndigheds ligningsarbejde vedrørende alle eller grupper af  

 skattepligtige  

 i de pågældende kommuner.
Fra den 1. januar 2003 kan kommunerne endvidere samarbejde  

 om klagesagsbehandling på ligningsområdet.
Fra 2003 kan kommunale  

 fællesskaber  

 stå for samarbejdet mellem kommunale skatteforvaltninger.
Kommunale  

 fællesskaber er selvstændige enheder adskilt fra kommunerne.
 Endvidere er der fra den 1. januar 2003 gennemført øgede  

 muligheder for kommunerne til at samarbejde med andre kommuner på  

 integrationsområdet.
 Det fremgår af integrationslovens § 5, stk. 2, at  

 kommunalbestyrelsen efter aftale kan bemyndige en anden kommunalbestyrelse  

 til  

 helt eller delvis at forestå opgaver vedrørende introduktionsprogrammer for  

 udlændinge, udbetaling af introduktionsydelse og hjælp i særlige tilfælde  

 samt  

 samordning af den almindelige integrationsindsats, som varetages af  

 kommunalbestyrelsen.
Bemærkninger til forslagets enkelte bestemmelser Ad 1 På en del områder er nogle kommuner for små til at udføre  

 opgaverne tilstrækkelig effektivt.
Ved at der gives kommunerne mulighed for  

 at  

 samarbejde om myndighedsopgaver på disse områder, kommer der en større  

 volumen  

 i opgaverne, hvilket vil give kommunerne mulighed for at udføre opgaverne  

 billigere og bedre.
Ad 2 og 3 Efter forvaltningslovens § 28, stk. 1, må oplysninger om  

 enkeltpersoners private forhold som udgangspunkt ikke videregives til en  

 anden  

 offentlig myndighed.
Dette gælder ikke, hvis det følger af anden lov, at  

 oplysninger må videregives.
 I persondataloven opstilles endvidere en række regler for  

 behandling af personoplysninger, som foretages ved hjælp at elektronisk  

 databehandling, og for ikkeelektronisk behandling af personoplysninger, der  

 vil  

 blive indeholdt i et register.
 Det fremgår dog af bemærkningerne til § 2 i  

 persondataloven, at loven ikke finder anvendelse, hvis reglerne om behandling  

 af personoplysninger i anden lovgivning giver den registrerede en dårligere  

 retsstilling, såfremt dette er tilsigtet og i øvrigt ikke strider mod  

 direktivet om behandling af personoplysninger.
Der er derfor behov for at regulere, hvilke regler der skal  

 gælde for udveksling af personoplysninger mellem kommuner, der samarbejder om  

 udførelse af myndighedsopgaver.
I den forbindelse er det vigtigt, at den  

 kommune, der skal udføre opgaven, får de nødvendige oplysninger til brug for  

 sagsbehandlingen, og at den kommune, der bestiller opgaven, får mulighed for  

 at  

 få informationer tilbage, hvis den senere selv vil udføre opgaven.
Ad 4 Når en kommune overlader udførelsen af en myndighedsopgave  

 til en anden kommune eller til et kommunalt samarbejde, vil det fortsat være  

 borgerens hjemkommune, der har det overordnede ansvar for den pågældende  

 myndighedsopgave.
Klage over myndighedens afgørelse vil også skulle behandles  

 af hjemkommunen, undtagen hvor andet er bestemt i den eksisterende  

 lovgivning.
Ad 5 Den i 1996 nedsatte opgavekommission anbefalede øget brug  

 af uformelle samarbejder mellem kommunerne, mens den var kritisk over for  

 øget  

 brug af mere forpligtende mellemkommunale samarbejder såsom aktieselskaber  

 eller mellemkommunale fællesskaber.
Mere formelle mellemkommunale  

 fællesskaber  

 rejser visse demokratiske problemstillinger, giver en mere uklar  

 ansvarsfordeling mellem forvaltningsniveauerne og giver en mindre overskuelig  

 struktur for borgerne.
Det kan f.eks. være et problem, at det er vanskeligt  

 for  

 vælgerne at placere et politisk ansvar, hvis samarbejdsorganet ikke er valgt  

 af  

 befolkningen, men er udpeget af politikere.
I det uformelle samarbejde er kommunalbestyrelsen enten  

 direkte repræsenteret i det besluttende organ eller via kommunens hierarkiske  

 system.
Dermed har kommunalbestyrelsen også det direkte ansvar og kan direkte  

 stilles til ansvar over for vælgerne.
I det mere formelle mellemkommunale  

 fællesskab er medlemmer af de besluttende organer udpeget af  

 kommunalbestyrelsen, men er ikke nødvendigvis medlemmer af  

 kommunalbestyrelsen.
Skriftlig fremsættelse Mogens Nørgård  

 Pedersen  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at give kommunerne bedre muligheder for at samarbejde  

 om myndighedsopgaver.
(Beslutningsforslag nr.
B 118).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
