Nr LSF 109 Forslag til Lov om ændring af lov om Banestyrelsen m.v.  

 (Politibestemmelser m.v.) Fremsat af trafikministeren (Bjørn Westh) den 27. november 1997 § 1 I lov nr. 1230 af 27. december 1996 om Banestyrelsen m.v. foretages  

 følgende ændringer:
1. Før § 2 indsættes som ny overskrift: »Banestyrelsens  

 opgaver m.v.« 2 . § 5, stk. 2, ophæves.
 3 . § 6 ophæves, og i stedet indsættes:
 § 6. På baner, hvor den højest tilladte hastighed overstiger 75  

 km/t, skal private overkørsler og overgange være forsynet med led, bomme,  

 låger, drejekors eller anden lukkeindretning.
 Stk. 2 . Lukkeindretningerne etableres og vedligeholdes af  

 Banestyrelsen.
§ 6 a.
Trafikanter, der skal passere private overkørsler og  

 overgange, skal udvise særlig forsigtighed.
Færdsel over overkørsler og  

 overgange må ikke finde sted, når det kan ses eller høres, at tog nærmer sig.  

 Når sporene passeres, skal dette ske uden unødigt ophold.
 Stk. 2 . Den, der skal drive eller trække dyr over banen, skal  

 ligeledes udvise særlig forsigtighed og må ikke lade dyr stå stille på  

 overkørslen.
 Stk. 3. Særligt langsomt kørende transporter må kun passere  

 overkørslen efter aftale med Banestyrelsen.
Stk. 4. Led og bomme skal lukkes efter benyttelsen.
Under  

 arbejder, som kræver hyppig brug af en overkørsel, kan overkørslen dog holdes  

 åben, når den er under konstant opsyn af en person, der til enhver tid kan  

 standse færdslen over overkørslen.
 Stk. 5. Brugeren af en privat overkørsel eller overgang skal  

 straks anmelde mangler ved led eller bomme til Banestyrelsen.
 S tk. 6. Brugeren er endvidere ansvarlig for forseelser, som dennes  

 folk under arbejde gør sig skyldig i ved benyttelsen af overkørslen eller  

 overgangen.
 Stk. 7. Uvedkommende må ikke benytte private overkørsler og  

 overgange.
 § 6 b . Reklamer og andre indretninger må ikke være anbragt  

 således, at de er til ulempe for opfattelsen af Banestyrelsens signaler.
§ 6 c . Uden Banestyrelsens tilladelse må der ikke 1) foretages udgravninger eller opfyldninger eller anbringes materiel  

 eller materialer i en sådan nærhed af Banestyrelsens grund, at der derved kan  

 opstå fare for driften, 2) føres ledninger over, under eller langs med banen, 3) ledes vand til banen eller dennes grøfter, eller 4) foretages arbejder i overkørsler eller overgange.
§ 6 d.
Enhver, der søger adgang til eller opholder sig på  

 Banestyrelsens område, skal rette sig efter de forskrifter til opretholdelse  

 af orden og sikkerhed, der meddeles af Banestyrelsens personale, eller som af  

 Banestyrelsen er bekendtgjort ved opslag på Banestyrelsens område eller på  

 anden hensigtsmæssig måde.
Stk. 2. Enhver, der overtræder bestemmelserne i §§ 6 - 6 c og 6 d,  

 stk. 1, eller forskrifter i henhold til disse bestemmelser, kan af  

 Banestyrelsens personale udvises, om fornødent udsættes, fra Banestyrelsens  

 område.
Hvis den pågældende ikke godtgør sin identitet, kan den pågældende  

 anholdes og skal snarest muligt overgives til politiet.
 Stk. 3. Politiet skal efter anmodning bistå Banestyrelsen i  

 håndhævelsen af Banestyrelsens ordens- og sikkerhedsbestemmelser.
§ 6 e.
Inden for de afstande, der fastsættes af trafikministeren,  

 skal rummet over og på begge sider af alle spor, der ligger på havneområde  

 uden at være bestemt afgrænset fra dette, samt alle spor, der ligger i vej,  

 gade eller plads, der er åben for almindelig færdsel, holdes fri for faste og  

 løse genstande.
 Stk. 2 . § 6 c gælder tilsvarende for de i stk. 1 nævnte spor.
 Stk. 3. Trafikministeren fastsætter i et ordensreglement de  

 nærmere bestemmelser vedrørende de i stk. 1 og 2 nævnte forhold samt de  

 bestemmelser, der i øvrigt måtte findes fornødne til sikring af driften på  

 sporene.
§ 6 f.
Enhver grundejer skal efter offentlig bekendtgørelse eller  

 direkte skriftlig henvendelse fra Banestyrelsen med mindst 8 dages varsel  

 give alle vedkommende adgang til at foretage jordbundsundersøgelser,  

 opmålinger, udstikninger og afmærkninger i marken, som er nødvendige til  

 planlæggelse af nye baneanlæg eller ændringer af bestående baneanlæg.
 Stk. 2. Erstatning for skade, som måtte blive påført grundejeren  

 ved de i stk. 1 nævnte foranstaltninger, fastsættes i mangel af aftale ved  

 taksation efter reglerne i lov om fremgangsmåden ved ekspropriation  

 vedrørende fast ejendom.
§ 6 g.
Banestyrelsen træffer afgørelse om hegnstyper og om  

 etablering, vedligeholdelse og nedtagning af egne hegn på Banestyrelsens  

 jernbanearealer.
 Stk. 2. Hævd kan ikke vindes over arealer, der i matriklen er  

 registreret som jernbanearealer.
§ 6 h.
Trafikministeren kan bestemme, at reglerne i §§ 6 - 6 c og  

 6 e - 6 g stk. 1, med de fornødne ændringer helt eller delvis skal gælde for  

 jernbaner under privatdrift.
§ 6 i.
Med bøde straffes den, der 1) overtræder §§ 6 - 6 c, § 6 d, stk. 1, eller § 6 e, stk. 1 og 2, eller 2) tilsidesætter vilkår for tilladelser efter § 6 c.
 Stk. 2. I forskrifter, der udstedes i medfør af § 6 d eller § 6 e,  

 stk. 3, kan der fastsættes straf af bøde for overtrædelse af bestemmelser i  

 forskrifterne.
 4. § 8 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Baggrund for lovforslaget Samtidig med nærværende lovforslag er fremsat forslag til Lov om  

 jernbanevirksomhed m.v.
Denne lov er udformet som en generel lov for al  

 jernbanevirksomhed i Danmark.
I den anledning har det været nødvendigt at  

 foretage konsekvensrettelser i gældende lovgivning, herunder Lov om  

 Banestyrelsen m.v.
Ved lov nr. 1230 af 27. december 1996 om Banestyrelsen m.v. blev  

 Banestyrelsen som statens jernbaneinfrastrukturforvalter udskilt fra DSB.
I  

 lovens § 6 er indeholdt en ændring af lov om DSB, hvorved der er tilvejebragt  

 hjemmel til, at de for DSB gældende politibestemmelser kan bringes til  

 anvendelse for Banestyrelsen.
Dette er sket ved Trafikministeriets  

 bekendtgørelse nr. 1262 af 20. december 1996 om politibestemmelser m.v. for  

 Banestyrelsen.
Bekendtgørelsen giver Banestyrelsen de samme rettigheder som  

 DSB havde som statens jernbaneinfrastrukturforvalter.
Det vil bl.a. sige ret  

 til at udvise uvedkommende personer fra sit område, ret til at skaffe sig  

 adgang til opmåling m.v. på fremmed grund i forbindelse med planlægning af  

 nye jernbaneanlæg eller ændringer af bestående anlæg.
Ved vedtagelsen af det ovenfor nævnte forslag til lov om  

 jernbanevirksomhed m.v. bortfalder lov om DSB.
Det synes derfor mest  

 hensigtsmæssigt at opretholde de for Banestyrelsen relevante bestemmelser ved  

 en ændring af lov om Banestyrelsen m.v., hvorved disse indarbejdes direkte i  

 denne.
Hertil kommer, at bemyndigelsen til trafikministeren til i medfør af lov  

 om Banestyrelsen m.v. § 5, stk. 2, til at fastsætte en afgift for benyttelsen  

 af statens jernbaneinfrastruktur bliver overflødig ved vedtagelsen af forslag  

 til lov om jernbanevirksomhed m.v.
Dette lovforslags § 11 indeholder nemlig  

 en bemyndigelse til trafikministeren til at fastsætte afgifter for  

 benyttelsen af jernbaneinfrastrukturen og tilskud til godstransport.
2. Lovforslagets indhold Lovforslaget indeholder konsekvensændringer som følge af forslag til lov  

 om jernbanevirksomhed m.v., der fremsættes samtidig med nærværende  

 lovforslag.
3. Forholdet til EU-retten Nærværende lovforslag indeholder ingen EU-retlige aspekter, men er alene  

 en konsekvensændring som følge af lovforslag om jernbanevirksomhed m.v.
4. Statsfinasielle konsekvenser Forslaget skønnes ikke at have statsfinansielle konsekvenser.
5. Miljømæssige konsekvenser Forslaget skønnes ikke at have miljømæssige konsekvenser.
6. Erhvervsøkonomiske konsekvenser Forslaget skønnes ikke at have erhvervsmæssige konsekvenser.
7. Høring Lovforslaget har været til høring hos Statsministeriet,  

 Justitsministeriet, Finansministeriet, Erhvervsministeriet, Miljø- og  

 Energiministeriet, Banestyrelsen, DSB, Jernbanetilsynet og Privatbanerne.
Det  

 er samtidig med fremsættelsen sendt til høring hos de berørte organisationer,  

 hvis udtalelser vil blive oversendt til Folketingets Trafikudvalg ledsaget af  

 de kommentarer, som udtalelserne måtte give anledning til.
Bemærkninger til lovforslagets enkelte bestemmelser Til § 1 Til nr. 2 Ændringen er en følge af, at forslag til § 11 i lov om jernbanevirksomhed  

 m.v. indeholder en bemyndigelse til trafikministeren til at fastsætte  

 afgifter for benyttelse af jernbaneinfrastrukturen og tilskud til  

 godstransport på jernbane.
Til nr. 3 § 6 i lov om Banestyrelsen m.v. indeholder ændring af lov om DSB som følge  

 af udskillelsen af Banestyrelsen, hvorefter politibestemmelser m.v. i lov om  

 DSB udstrækkes til at gælde Banestyrelsen.
 Med forslag til lov om jernbanevirksomhed m.v. ophæves lov om DSB.
 I forslag til lov om jernbanevirksomhed m.v. indarbejdes alene de for  

 jernbanevirksomheder relevante politibestemmelser fra lov om DSB, idet  

 lovforslagets regler for færdsel og ophold på jernbaneområder dog også vil  

 gælde for Banestyrelsens områder.
 Det indebærer således fortsat, at ingen uden Banestyrelsens tilladelse må  

 færdes eller lade dyr færdes på de dele af Banestyrelsens område, der ikke er  

 åbne for offentligheden.
 Da politibestemmelserne for Banestyrelsen ønskes opretholdt i hidtidigt  

 omfang, overføres de for Banestyrelsen relevante politibestemmelser fra lov  

 om DSB til lov om Banestyrelsen m.v.
 Bortset fra konsekvensrettelser som følge af Banestyrelsens oprettelse og  

 ganske få ændringer er bestemmelserne identiske med de tilsvarende  

 bestemmelser i lov om DSB: §§ 44a-47, § 49 og §§ 51-54.
Til nr. 4 § 8 ophæves som en konsekvens af, at § 6 i lov nr. 230 af 4. april 1995 om  

 styrelsen af DSB m.v., der omhandler Jernbanerådet ophæves, idet  

 Jernbanerådet videreføres i lov om Jernbanevirksomhed m.v.
Til § 2 Lovændringen påregnes at træde i kraft samtidig med lov om  

 jernbanevirksomhed m.v.
Skriftlig fremsættelse (27. november 1997) Trafikministeren (Bjørn Westh):
 Hermed tillader jeg mig for det høje Ting at fremsætte:
 Forslag til lov om ændring af lov om Banestyrelsen m.v.  

 (Politibestemmelser m.v.).
(Lovforslag nr.
L 109).
Samtidig med nærværende lovforslag er fremsat forslag til lov om  

 jernbanevirksomhed m.v.
Denne lov er udformet som en generel lov for al  

 jernbanevirsomhed i Danmark.
I den anledning har det været nødvendig at  

 foretage konsekvensrettelser i gældende lovgivning, herunder lov om  

 Banestyrelsen m.v.
Ved lov nr. 1230 af 27. december 1996 om Banestyrelsen m.v., blev  

 Banestyrelsen som statens jernbaneinfrastrukturforvalter udskilt fra DSB.
I  

 loven er indeholdt en ændring af lov om DSB, hvorved de for DSB gældende  

 politibestemmelser kan bringes til anvendelse for Banestyrelsen (ret til at  

 udvise uvedkommende personer fra sit område, ret til at skaffe sig adgang til  

 opmåling m.v. på fremmed grund i forbindelse med planlægning af nye  

 jernbaneanlæg eller ændringer af bestående anlæg, m.v.).
I henhold til forslag til lov om jernbanevirksomhed m.v. ophæves lov om  

 DSB.
Det synes derfor mest hensigtsmæssigt at opretholde de for Banestyrelsen  

 relevante bestemmelser ved ændring af lov om Banestyrelsen m.v., hvorved  

 bestemmelserne indarbejdes direkte i denne.
 Med ændringsforslaget ophæves bemyndigelsen til trafikministeren i lov om  

 Banestyrelsen til at fastsætte en afgift for benyttelsen af statens  

 jernbaneinfrastruktur, idet en tilsvarende bemyndigelse er indsat i forslag  

 til lov om jernbanevirksomhed m.v.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til Tingets hurtige og velvillige  

 behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov nr. 1230 af 27. december 1996 om Banestyrelsen m.v. foretages  

 følgende ændringer:
 1. § 5, stk. 2 ophæves.
 § 5. Stk. 2 . Trafikministeren bemyndiges til at fastsætte  

 en afgift for benyttelsen af statens jernbaneinfrastruktur.
 2 . § 6, ophæves.
 § 6. I lov om DSB, jf. lovbekendtgørelse nr. 757 af 6. august  

 1996, foretages følgende ændringer:
 1. I overskriften til § 53 indsættes efter »på«:  

 »Banestyrelsen og«.
 2. I § 53 indsættes efter »for«:  

 »Banestyrelsen og«.
 3 . Efter § 5 indsættes:
»Politibestemmelser« § 6. På baner, hvor den højest tilladte hastighed overstiger 75  

 km/t, skal private overkørsler og overgange være forsynet med led, bomme,  

 låger, drejekors eller anden lukkeindretning.
§ 6 a.
Trafikanter, der skal passere private overkørsler og  

 overgange, skal udvise særlig forsigtighed.
Færdsel over overkørsler og  

 overgange må ikke finde sted, når det kan ses eller høres, at tog nærmer sig.  

 Når sporene passeres, skal dette ske uden unødigt ophold.
 Stk. 2 . Den, der skal drive eller trække dyr over banen, skal  

 ligeledes udvise særlig forsigtighed og må ikke lade dyr stå stille på  

 overkørslen.
 Stk. 3. Særligt langsomt kørende transporter må kun passere  

 overkørslen efter aftale med Banestyrelsen.
Stk. 4. Led og bomme skal lukkes efter benyttelsen.
Under  

 arbejder, som kræver hyppig brug af en overkørsel, kan overkørslen dog holdes  

 åben, når den er under konstant opsyn af en person, der til enhver tid kan  

 standse færdslen over overkørslen.
 Stk. 5. Brugeren af en privat overkørsel eller overgang skal  

 straks anmelde mangler ved led eller bomme til Banestyrelsen.
 S tk. 6. Brugeren er endvidere ansvarlig for forseelser, som dennes  

 folk under arbejde gør sig skyldig i ved benyttelsen af overkørslen eller  

 overgangen.
 Stk. 7. Uvedkommende må ikke benytte private overkørsler og  

 overgange.
 § 6 b . Reklamer og andre indretninger må ikke være anbragt  

 således, at de er til ulempe for opfattelsen af Banestyrelsens signaler.
§ 6 c . Uden Banestyrelsens tilladelse må der ikke 1) foretages udgravninger eller opfyldninger eller anbringes materiel  

 eller materialer i en sådan nærhed af Banestyrelsens grund, at der derved kan  

 opstå fare for driften, 2) føres ledninger over, under eller langs med banen, 3) ledes vand til banen eller dennes grøfter, eller 4) foretages arbejder i overkørsler eller overgange.
§ 6 d.
Enhver, der søger adgang til eller opholder sig på  

 Banestyrelsens område, skal rette sig efter de forskrifter til opretholdelse  

 af orden og sikkerhed, der meddeles af Banestyrelsens personale, eller som af  

 Banestyrelsen er bekendtgjort ved opslag på Banestyrelsens område eller på  

 anden hensigtsmæssig måde.
Stk. 2. Enhver, der overtræder bestemmelserne i §§ 6 - 6 c og 6 d,  

 stk. 1, eller forskrifter i henhold til disse bestemmelser, kan af  

 Banestyrelsens personale udvises, om fornødent udsættes, fra Banestyrelsens  

 område.
Hvis den pågældende ikke godtgør sin identitet, kan den pågældende  

 anholdes og skal snarest muligt overgives til politiet.
 Stk. 3. Politiet skal efter anmodning bistå Banestyrelsen i  

 håndhævelsen af Banestyrelsens ordens- og sikkerhedsbestemmelser.
§ 6 e.
Inden for de afstande, der fastsættes af trafikministeren,  

 skal rummet over og på begge sider af alle spor, der ligger på havneområde  

 uden at være bestemt afgrænset fra dette, samt alle spor, der ligger i vej,  

 gade eller plads, der er åben for almindelig færdsel, holdes fri for faste og  

 løse genstande.
 Stk. 2 . § 6 c gælder tilsvarende for de i stk. 1 nævnte spor.
 Stk. 3. Trafikministeren fastsætter i et ordensreglement de  

 nærmere bestemmelser vedrørende de i stk. 1 og 2 nævnte forhold samt de  

 bestemmelser, der i øvrigt måtte findes fornødne til sikring af driften på  

 sporene.
§ 6 f.
Enhver grundejer skal efter offentlig bekendtgørelse eller  

 direkte skriftlig henvendelse fra Banestyrelsen med mindst 8 dages varsel  

 give alle vedkommende adgang til at foretage jordbundsundersøgelser,  

 opmålinger, udstikninger og afmærkninger i marken, som er nødvendige til  

 planlæggelse af nye baneanlæg eller ændringer af bestående baneanlæg.
 Stk. 2. Erstatning for skade, som måtte blive påført grundejeren  

 ved de i stk. 1 nævnte foranstaltninger, fastsættes i mangel af aftale ved  

 taksation efter reglerne i lov om fremgangsmåden ved ekspropriation  

 vedrørende fast ejendom.
§ 6 g.
Banestyrelsen træffer afgørelse om hegnstyper og om  

 etablering, vedligeholdelse og nedtagning af egne hegn på Banestyrelsens  

 jernbanearealer.
 Stk. 2. Hævd kan ikke vindes over arealer, der i matriklen er  

 registreret som jernbanearealer.
§ 6 h.
Trafikministeren kan bestemme, at reglerne i §§ 6 - 6 c og  

 6 e - 6 g stk. 1, med de fornødne ændringer helt eller delvis skal gælde for  

 jernbaner under privatdrift.
§ 6 i.
Med bøde straffes den, der 1) overtræder §§ 6 - 6 c, § 6 d, stk. 1, eller § 6 e, stk. 1 og 2, eller 2) tilsidesætter vilkår for tilladelser efter § 6 c.
 Stk. 2. I forskrifter, der udstedes i medfør af § 6 d eller § 6 e,  

 stk. 3, kan der fastsættes straf af bøde for overtrædelse af bestemmelser i  

 forskrifterne.
 4. § 8 ophæves.
§ 2 Loven træder i kraft dagen efter bekendtgørelsen i Lovtidende.
