 Ved kgl. resolution af 4. april 1975 har Danmark ratificeret den i Geneve  

 den 21. februar 1971 undertegnede konvention om psykotrope stoffer.
 Konventionen har følgende ordlyd (den franske, kinesiske, russiske og  

 spanske tekst udelades her):
KONVENTION om psykotrope stoffer Indledning Parterne er, optaget af menneskehedens sundhed og velfærd,  bekymret ved  

 at iagttage de sundhedsmæssige og sociale problemer, der opstår som følge af  

 misbrug af visse psykotrope stoffer, besluttet på at forhindre og bekæmpe misbrug af sådanne stoffer og  

 den ulovlige handel, som følger hermed, i erkendelsen af, at gennemgribende foranstaltninger er nødvendige  

 for at begrænse brugen af sådanne stoffer til lovlige formål, i betragtning af, at brugen af psykotrope stoffer til medicinske  

 og videnskabelige formål er nødvendig, og at deres tilgængelighed til sådanne  

 formål ikke bør begrænses unødigt, i overbevisning om, at effektive forholdsregler mod misbrug af  

 sådanne stoffer kræver koordinerede og universelle foranstaltninger, i anerkendelse af De forenede Nationers kompetence med hensyn til  

 kontrol med psykotrope stoffer og i ønsket om, at de pågældende  

 internationale organer skal ligge inden for rammerne af denne organisation, i erkendelsen af, at en international konvention er nødvendig for  

 at opnå disse formål, enedes om følgende:
Artikel 1 Definitioner Medmindre andet udtrykkeligt er angivet eller fremgår af sammenhængen, har  

 de nedenfor anførte udtryk i denne konvention følgende betydning:
Artikel 2 Omfanget af kontrollen med stoffer 1. Dersom en Part eller Verdenssundhedsorganisation,  

 for så vidt angår et stof, der endnu ikke er under international kontrol,  

 sidder inde med oplysninger, som efter vedkommendes mening kræver, at det  

 pågældende stof indføjes i et af bilagene til denne konvention, skal den  

 sende meddelelse til generalsekretæren herom og give ham de oplysninger,  

 hvorpå meddelelsen støttes.
Denne nævnte fremgangsmåde skal også finde  

 anvendelse, når en part eller Verdenssundhedsorganisationen sidder inde med  

 oplysninger, der gør det rimeligt, at et stof overføres fra et bilag til et  

 andet af de nævnte bilag, eller at et stof udgår af bilagene.
 2. Generalsekretæren skal videresende en sådan  

 meddelelse samt enhver oplysning, som kan anser for relevant, til Parterne  

 til Kommissionen og, når meddelelsen er givet af en Part, til  

 Verdenssundhedsorganisationen.
 3. Dersom de med en sådan meddelelse fremsendte  

 oplysninger viser, at stoffet er egnet til optagelse i bilag I eller bilag II  

 i overensstemmelse med stk 4, skal Parterne ud fra de oplysninger, der står  

 til deres rådighed, undersøge muligheden for midlertidigt at lade alle de for  

 de i bilag I, henholdsvis bilag II, nævnte stoffer gældende  

 kontrolforanstaltninger finde anvendelse på det pågældende stof.
 4. Dersom Verdenssundhedsorganisationen mener:
5. Kommissionen kan på grundlag af meddelelsen fra  

 Verdenssundhedsorganisationen, hvis vurderinger skal være afgørende for så  

 vidt angår medicinske og videnskabelige forhold, samt under hensyn til de  

 økonomiske, sociale, juridiske , administrative og andre faktorer, den måtte  

 anses for relevante, optage stoffet i bilag I, II, III eller IV.
Kommissionen  

 kan indhente yderligere oplysninger fra Verdenssundhedsorganisationen eller  

 fra andre hensigtsmæssige oplysningskilder.
6. Såfremt en meddelelse i henhold til stk. 1  

 vedrørende et stof, der allerede er opført i et af bilagene, skal  

 Verdenssundhedsorganisationen give meddelelse til Kommissionen om sine nye  

 konstateringer, om enhver ny vurdering af stoffet, den måtte foretage i  

 overensstemmelse med stk. 4, og om eventuelle nye forslag til  

 kontrolforanstaltninger, den måtte finde hensigtsmæssige på baggrund af denne  

 vurdering.
Kommissionen kan på grundlag af meddelelsen fra  

 Verdenssundhedsorganisationen som under stk. 5 og under hensyn til de i samme  

 stykke nævnte faktorer beslutte at overføre stoffet fra et bilag til at andet  

 eller at lade det udgå af bilagene.
7. Enhver af Kommissionen i medfør af denne artikel  

 truffet beslutning skal af generalsekretæren meddeles til alle stater, der er  

 medlemmer af De forenede Nationer, til Parter i denne konvention, som ikke er  

 medlemmer af De forenede Nationer, til Verdenssundhedsorganisationen og til  

 Udvalget.
En sådan beslutning skal være fuldtud bindende for enhver Part 180  

 dage efter datoen for en sådan meddelelse, bortset fra sådanne Parter, som  

 inden for den nævnte periode, for så vidt angår en beslutning om at indføje  

 et stof i et bilag, har tilstillet generalsekretæren en skriftlig meddelelse  

 om, at de på grund af særlige omstændigheder ikke er i stand til at lade alle  

 konventionens bestemmelser, der gælder for de i det pågældende bilag nævnte  

 stoffer, finde anvendelse med hensyn til det pågældende stof.
En meddelelse  

 af denne art skal angive grundene til denne specielle handlemåde.
Uanset en  

 sådan meddelelse skal enhver Part i det mindste anvende de nedenfor anførte  

 kontrolforanstaltninger:
8. a) De af Kommissionen i medfør af denne artikel  

 trufne afgørelser skal kunne revideres af rådet på begæring af en Part.
Denne  

 begæring skal indsendes inden 180 dage efter, at meddelelse om afgørelsen er  

 modtaget.
Begæringen om revision skal sendes til generalsekretæren tilligemed  

 de oplysninger, der danner grundlag for begæringen om revision.
 9. Parterne skal gøre deres yderste for at anvende  

 sådanne tilsynsforanstaltninger, som måtte være praktisk gennemførlige på  

 stoffet, som ikke omfattes af denne konvention, men som kan blive anvendt ved  

 ulovlig fremstilling af psykotrope stoffer.
Artikel 3 Særlige bestemmelser vedrørende kontrollen med præparater 1. Med undtagelse af det i denne artikel nedenfor  

 bestemte er et præparat underkaste de samme kontrolforanstaltninger som de  

 psykotrope stoffer, det indeholder, og dersom det indeholder mere end eet  

 sådant stof, de foranstaltninger, som gælder for de strengest kontrollerede  

 af disse stoffer.
 2. Dersom et præparat, som indeholder et andet  

 psykotropt stof end dem, der er nævnt i bilag I, er sammensat på en sådan  

 måde, at det ikke frembyder nogen eller kun en meget ringe risiko for  

 misbrug, og stoffet ikke kan genvindes ved let tilgængelige midler i et  

 kvantum, der frembyder risiko for misbrug, således at præparatet ikke  

 medfører et sundhedsmæssigt og socialt problem, kan præparatet undtages fra  

 visse af de i denne konvention fastsatte kontrolforanstaltninger i  

 overensstemmelse med stk. 3.
 3. Dersom en Part kommer til en konstatering i henhold  

 til foregående stykke vedrørende et præparat, kan den beslutte at undtage  

 præparatet, i sit land eller i en af sine regioner, fra en hvilken som helst  

 eller fra samtlige de i denne konvention fastsatte kontrolforanstaltninger  

 med undtagelse af de i følgende artikler fastsatte krav:
En Part skal give generalsekretæren meddelelse om enhver sådan beslutning,  

 om navnet på og sammensætningen af det undtagne præparat og om de  

 kontrolforanstaltninger, fra hvilke det undtages.
Generalsekretæren skal  

 fremsende meddelelsen til de andre Parter, til Verdenssundhedsorganisationen  

 og til Udvalget.
4. Dersom en Part eller Verdenssundhedsorganisationen  

 sidder inde med oplysninger om et præparat, som er undtaget i medfør af stk.  

 3, og det efter vedkommendes mening er påkrævet, at undtagelsen helt eller  

 delvis skal ophøre, skal den give generalsekretæren meddelelse derom og  

 forsyne han med de oplysninger, som meddelelsen er baseret på.  

 Generalsekretæren skal fremsende en sådan meddelelse samt enhver oplysning,  

 han anser for at være relevant, til Parterne, til Kommissionen og, når  

 meddelelsen er givet af en Part, til Verdenssundhedsorganisationen.  

 Verdenssundhedsorganisationen skal sende Kommissionen en vurdering af  

 præparatet i relation til de i stk. 2 nærmere angivne forhold tilligemed et  

 forslag til eventuelle kontrolforanstaltninger, fra hvilke præparater bør  

 ophøre med at være undtaget.
Kommissionen kan på baggrund af meddelelsen fra  

 Verdenssundhedsorganisationen, hvis vurdering skal være afgørende for så vidt  

 angår lægelige og videnskabelige forhold, og under hensyn til de økonomiske,  

 sociale, juridiske, administrative og andre faktorer, som den måtte anse for  

 at være relevante, beslutte at lade præparatets undtagelse fra en hvilken som  

 helst eller fra samtlige kontrolforanstaltninger ophøre.
Enhver af  

 Kommissionen truffet beslutning i medfør af dette stykke skal af  

 generalsekretæren meddeles alle stater, der er medlemmer af De forenede  

 Nationer, Parter i denne konvention, som ikke er medlemmer af De forenede  

 Nationer, Verdenssundhedsorganisationen og Udvalget.
Alle Parter skal træffe  

 forholdsregler med henblik på at afslutte undtagelsen fra den eller de  

 pågældende kontrolforanstaltninger inden 180 dage fra datoen for  

 generalsekretærens meddelelse.
Artikel 4 Andre særbestemmelser vedrørende kontrollens omfang Med hensyn til andre psykotrope stoffer end de i bilag I nævnte kan  

 Parterne tillade:
Artikel 5 Begrænsning af brugen til medicinske og videnskabelige formål 1. Enhver Part skal begrænse brugen af de i bilag I  

 nævnte stoffer i overensstemmelse med bestemmelserne i artikel 7.
 2. Enhver Part skal, med forbehold af de i artikel 4  

 anførte bestemmelser, ved sådanne forholdsregler, som den anser for  

 hensigtsmæssige, begrænse fremstillingen, eksporten, importen, fordelingen og  

 lagrene af, handelen med og brugen og besiddelsen af de i bilag II, III og IV  

 nævnte stoffer til medicinske og videnskabelige formål.
 3. Det er ønskeligt, at Parterne ikke tillader  

 besiddelse af de i bilag II, III og IV anførte stoffer undtagen i henhold til  

 lovhjemmel.
Artikel 6 Særlig administration Det er ønskeligt, at hver Part med henblik på at bringe denne konventions  

 bestemmelser til udførelse etablerer en særlig administration.
Det kan være  

 fordelagtigt, at denne er den samme som, eller står i nært samarbejde med,  

 den særlige i henhold til bestemmelserne i konventioner om kontrol med  

 narkotiske midler oprettede administration.
Artikel 7 Særbestemmelser vedrørende de i bilag I optagne stoffer Med hensyn til de i bilag I optagne stoffer skal Parterne:
Artikel 8 Autorisationer 1. Parterne skal kræve, at fremstillingen af, handel  

 (herunder også eksport- og importhandel) med og fordeling af de i bilag II,  

 III og IV anførte stoffer skal være underkastet autorisation eller anden  

 tilsvarende kontrolforanstaltning.
 2. Parterne skal:
 3. De i denne artikel stk. 1 og 2 anførte bestemmelser  

 vedrørende autorisation eller anden tilsvarende kontrolforanstaltning behøver  

 ikke at gælde for personer, der er behørigt autoriseret til at udføre  

 terapeutiske eller videnskabelige funktioner under udførelsen af sådanne  

 funktioner.
 4. Parterne skal kræve, at alle personer, som opnår  

 autorisation i overensstemmelse med denne konvention, eller som på anden måde  

 har opnået autorisation i henhold til denne være tilstrækkeligt kvalificerede  

 til at bringe bestemmelserne i sådanne love og regulativer, som udstedes i  

 overensstemmelse med denne konvention, til effektiv og omhyggelig udførelse.
Artikel 9 Recepter 1. Parterne skal kræves, at de i bilag II, III og IV  

 optagne stoffer kun leveres eller udleveres til brug for enkeltpersoner i  

 henhold til lægerecept undtagen i tilfælde, hvor enkeltpersoner har ret til  

 at modtage, bruge, udlevere, dispensere eller anvende sådanne stoffer under  

 deres behørigt autoriserede udøvelse af terapeutiske eller videnskabelige  

 funktioner.
2. Parterne skal træffe forholdsregler for at sikre,  

 at recepter på de i bilag II, III og IV nævnte stoffer udstedes i overensstemmelse med  

 god lægepraksis og under iagttagelse af sådanne bestemmelser, som særlig med  

 hensyn til det antal gange, der må udleveres på den og varigheden af deres  

 gyldighed, vil beskytte befolkningens sundhed og velfærd.
 3. Uanset bestemmelserne i stk. 1 kan en Part, hvis  

 lokale omstændigheder efter vedkommendes mening kræver det, og på sådanne  

 betingelser - bl.a., at der føres kontrolbøger -, som den måtte foreskrive,  

 tillade apotekere eller andre autoriserede detailforhandlere, udpeget af de  

 myndigheder, der er ansvarlige for befolkningens sundhed i dens land eller en  

 del deraf, efter deres eget skøn og uden recept og inden for grænser fastsat  

 af Parterne, undtagelsesvis at levere små kvanta af de i bilag III og IV  

 nævnte stoffer til brug for enkeltpersoner til lægelige formål.
Artikel 10 Advarsler på emballage samt reklame 1. Hver Part skal under hensyntagen til enhver  

 relevant bestemmelse eller henstilling fra Verdenssundhedsorganisationen  

 kræve, at der på etiketterne, hvor dette er muligt, og i hvert fald på den  

 folder, der ledsager detailpakninger med psykotrope stoffer, anføres sådanne  

 brugsanvisninger, herunder advarsler, som efter vedkommende Parts mening er  

 nødvendige af hensyn til brugerens sikkerhed.
 2. Hver Part skal under behørig hensyntagen til sine  

 forfatningsmæssige bestemmelser forbyde offentlig reklame for sådanne  

 stoffer.
Artikel 11 Kontrolbøger 1. For så vidt angår de i bilag I optagne stoffer skal  

 Parterne kræve, at producenter og alle andre personer, som i henhold til  

 artikel 7 har tilladelse til at handle med og fordele disse stoffer, føre  

 bøger, således som hver enkelt Part måtte bestemme det, udvisende enkeltheder  

 med hensyn til mængden af fremstillede stoffer, de mængder, der forefindes i  

 beholdningen, og, for så vidt angår enhver erhvervelse og afsætning,  

 enkeltheder med hensyn til kvantum, dato, leverandør og modtager.
 2. For så vidt angår de i bilag II og III optagne  

 stoffer skal Parterne kræve, at producenter, engrosforhandlere, eksportører  

 og importører fører bøger, således som hver enkelt Part måtte bestemme der,  

 udvisende enkeltheder med hensyn til mængden af fremstillede stoffer og, for  

 så vidt angår enhver erhvervelse og afsætning, enkeltheder med hensyn til  

 kvantum, dato, leverandør og modtager.
 3. For så vidt angår de i bilag II optagne stoffer  

 skal Parterne kræve, at detailhandlere, hospitaler og andre  

 behandlingsinstitutioner samt videnskabelige institutioner fører bøger,  

 således som hver enkelt Part måtte bestemme det, udvisende, for så vidt angår  

 erhvervelse og afsætning, enkeltheder med hensyn til kvantum, dato,  

 leverandør og modtager.
 4. Parterne skal ved hensigtsmæssige metoder og under  

 hensyntagen til faglige og handelsmæssige sædvaner i deres lande sikre, at  

 oplysninger om erhvervelse og afsætning af de i bilag III nævnte stoffer  

 givet af detailhandlere, hospitaler og andre behandlingsinstitutioner samt  

 videnskabelige institutioner er let tilgængelige.
 5. For så vidt angår de i bilag IV optagne stoffer  

 skal Parterne kræve, at producenter, eksportører og importører fører bøger,  

 således som enhver enkelt Part måtte bestemme det, udvisende de mængder, der  

 er blevet fremstillet, eksporteret og importeret.
 6. Parterne skal kræve, at fabrikanter af de i henhold  

 til artikel 3, stk. 3 undtagne præparater fører bøger udvisende den mængde af  

 hvert psykotropt stof, der er anvendt ved fabrikationen af et undtaget  

 præparat, samt arten, det samlede kvantum og hvorledes, der er disponeret med  

 det af dem fabrikerede undtagne præparat.
 7. Parterne skal sikre, at de i denne artikel omtalte  

 bøger og oplysninger, som kræves til brug for de i artikel 16 nævnte  

 beretninger, opbevares i mindst to år.
Artikel 12 Bestemmelser vedrørende international handel 1. a) Enhver Part, der tillader import eller eksport  

 af de i bilag I eller II nævnte stoffer, skal kræve indhentning af et separat  

 import- eller eksportcertifikat - på en af Kommissionen udarbejdet formular -  

 for hver sådan eksport eller import, uanset om den består at et eller flere  

 stoffer.
 2. a) Parterne skal kræve, at eksportørerne for hver  

 eksport af de i bilag III nævnte stoffer skal udfærdige en deklaration i tre  

 eksemplarer - på en af Kommissionen udarbejdet formular - indeholdende  

 følgende oplysninger:
 3. Med hensyn til de i bilag I og II optagne stoffer  

 skal endvidere følgende bestemmelser finde anvendelse:
Artikel 13 Forbud mod og begrænsning af eksport og import 1. En Part kan gennem generalsekretæren meddele alle  

 de andre Parter, at den forbyder import til sit land eller til en af sine  

 regioner af et eller flere af de i bilag II, III eller IV optagne og i  

 meddelelsen nærmere angivne stoffer.
Enhver sådan meddelelse skal anføre  

 navnet på stoffet, således som det er betegnet i bilag II, III eller IV.
 2. Hvis en Part har fået meddelelse om et forbud i  

 henhold til stk. 1, skal den tage forholdsregler for at sikre, at ingen af de  

 i meddelelsen anførte stoffer eksporteres til den meddelende Parts land eller  

 en af dens regioner.
3. Uanset de i de foregående stykker anførte  

 bestemmelser kan en Part, som har givet meddelelse i henhold til stk. 1, ved  

 særlig importbevilling i hvert enkelt tilfælde give tilladelse til import af  

 et nærmere angivet kvantum af de pågældende stoffer eller præparater  

 indeholdende sådanne stoffer.
Den udstedende myndighed i importlandet skal  

 sende to kopier af den særlige importbevilling med angivelse af navn og  

 adresse på importøren og eksportøren til den kompetente myndighed i  

 eksportlandet eller eksportregionen, som derpå kan give eksportøren  

 tilladelse til at afsende partiet.
En kopi af den særlige importbevilling,  

 behørigt påtegnet af den kompetente myndighed i eksportlandet eller  

 eksportregionen skal ledsage forsendelsen.
Artikel 14 Særbestemmelser vedrørende medbringelse af psykotrope stoffer til brug ved  

 nødhjælp om bord i skibe, flyvemaskiner eller andre offentlige  

 transportmidler i den internationale trafik 1. Begrænsede kvanta af de i bilag II, III eller IV  

 nævnte stoffer beregnet til brug ved nødhjælp i skibe, flyvemaskiner eller  

 andre internationale offentlige transportmidler såsom internationale  

 jernbanetog og busser under deres rejse i international trafik skal ikke  

 betragtes som eksport, import eller passage gennem et land i denne  

 konventions forstand.
2. Passende forsigtighedsforanstaltninger skal træffes  

 af registreringslandet for at forhindre misbrug eller overgang til ulovlig  

 handel af de i stk. 1 nævnte stoffer.
Kommissionen skal i samråd med  

 vedkommende internationale organisationer anbefale sådanne  

 forsigtighedsforanstaltninger.
 3. Stoffer, der medbringes i skibe, flyvemaskiner  

 eller andre internationale offentlige transportmidler såsom internationale  

 jernbanetog og busser i overensstemmelse med stk. 1, skal være underkastet  

 registreringslandets love, regulativer, tilladelser og autorisationer uden  

 præjudice for de kompetente lokale myndigheders ret til at foretage kontrol,  

 inspektion og andre kontrolforanstaltninger om bord i disse transportmidler.  

 Brug af sådanne stoffer i nødstilfælde skal ikke betragtes som overtrædelse  

 af de i artikel 9, stk. 1 anførte bestemmelser.
Artikel 15 Inspektion Parterne skal opretholde et inspektionssystem omfattende producenter,  

 eksportører, importører og forhandlere, en gros såvel som en detail, af  

 psykotrope stoffer samt lægelige og videnskabelige institutioner, som bruger  

 sådanne stoffer.
De skal sørge for,at inspektioner af lokaliteter og af  

 beholdninger og kontrolbøger foretages så hyppigt, som de anser det for  

 nødvendigt.
Artikel 16 Beretninger, der skal afgives af Parterne 1. Parterne skal meddele generalsekretæren sådanne  

 oplysninger, som Kommissionen måtte kræve for at kunne udføre sine  

 funktioner, herunder i særdeleshed en årlig beretning vedrørende  

 konventionens virkning inden for deres territorier med oplysninger om:
2. Parterne skal endvidere give generalsekretæren  

 meddelelse om navne og adresser på de i artikel 12 og artikel 13, stk. 3  

 omtalte regeringsmyndigheder.
Sådanne oplysninger skal af generalsekretæren  

 stilles til rådighed for alle Parterne.
 3. Parterne skal til generalsekretæren sende en  

 beretning så hurtig som muligt efter ethvert tilfælde af ulovlig handel med  

 psykotrope stoffer eller beslaglæggelse i forbindelse hermed, som de anser  

 for at være af betydning på grund af:
 Kopier af beretningen skal fremsendes i overensstemmelse med artikel 21  

 b).
 4. Parterne skal indsende statistiske beretninger til  

 Udvalget i overensstemmelse med de af dette udarbejdede formularer:
 De fremstillede kvanta, som er omtalt under litra a) og b) i dette stykke,  

 omfatter ikke kvanta af fabrikerede præparater.
5. En Part skal på begæring af Udvalget tilstille  

 dette supplerende statistiske oplysninger med henblik på fremtidige perioder  

 om de kvanta af hvert af de i bilag III og IV nævnte stoffer, der er  

 eksporteret til og importeret fra hvert land eller hver region.
Den  

 pågældende Part kan anmode Udvalget om, at det vil behandle såvel sin  

 anmodning om oplysninger som de i henhold til dette stykke givne oplysninger  

 som fortrolige.
 6. Parterne skal meddele de i stk. 1 og 4 omtalte  

 oplysninger på en sådan måde og inden sådan dato, som Kommissionen eller  

 Udvalget måtte forlange.
Artikel 17 Kommissionens funktioner 1. Kommissionen kan behandle alle sager, der vedrører  

 opfyldelsen af denne konventions mål og gennemførelsen af dens bestemmelser,  

 og kan foretage indstillinger i forbindelse hermed.
 2. De i artikel 2 og 3 nævnte af Kommissionen trufne  

 afgørelser skal træffes med en majoritet på to tredjedele af Kommissionens  

 medlemstal.
Artikel 18 Udvalgets beretninger 1. Udvalget skal udarbejde årsberetninger om sit  

 arbejde, indeholdende en analyse over de statistiske oplysninger, der har til  

 rådighed, og hvor dette er hensigtsmæssigt, en redegørelse med hensyn til  

 eventuelle forklaringer, der afgives af eller kræves af regeringer, sammen  

 med de bemærkninger og indstillinger, som Udvalget ønsker at fremsætte.  

 Udvalget kan herudover udarbejde sådanne beretninger, som det anser for  

 nødvendige.
Beretningerne skal forelægges Rådet gennem Kommissionen, der kan  

 fremsætte sine kommentarer dertil.
2. Udvalgets beretninger skal sendes til Parterne og  

 derefter offentliggøres af generalsekretæren.
Parterne skal tillade, at de  

 udsendes i ubegrænset omfang.
Artikel 19 Udvalgets forholdsregler for at sikre gennemførelsen af denne konventions  

 bestemmeler 1. a) Hvis Udvalget på grundlag af de fra regeringerne  

 i henholdt til denne konventions bestemmelser modtagne oplysninger eller på  

 grundlag af de fra De forenede Nationers organer modtagne oplysninger har  

 grund til at formode, at denne konventions mål bliver bragt i alvorlig fare,  

 fordi et land eller en region undlader at opfylde denne konventions  

 bestemmelser, har Udvalget ret til at udbede sig en forklaring fra det  

 pågældende lands eller den pågældende regions regering.
Med forbehold af  

 Udvalgets ret til at henlede Parternes, Rådets og Kommissionens opmærksomhed  

 på det under litra c) nedenfor omtalte spørgsmål, skal en anmodning til en  

 regering om oplysning såvel som en forklaring i henhold til dette stykke  

 behandles fortroligt af Udvalget.
2. Når Udvalget i henhold til stk. 1 c) henleder  

 Parternes, Rådets og Kommissionens opmærksomhed på et forhold, kan det, hvis  

 det mener, at en sådan fremgangsmåde er nødvendig, anbefale Parterne at  

 standse eksporten eller begge dele af bestemte psykotrope stoffer fra eller  

 til det pågældende land eller region, enten for en nærmere fastsat periode,  

 eller indtil forholdene i det pågældende land eller region efter Udvalgets  

 mening er tilfredsstillende.
Den pågældende stat kan forelægge spørgsmålet  

 for Rådet.
3. Udvalget har ret til at offentliggøre en beretning  

 om ethvert spørgsmål, der behandles ifølge denne artikels bestemmelser, og  

 fremsende den til Rådet, der skal sende den til alle Parterne.
Dersom nævnte  

 beretning omhandler en af Udvalget i henhold til denne artikel truffet  

 beslutning eller nogen oplysning i forbindelse hermed, skal beretningen på  

 forlangende af den pågældende regering også indeholde dennes synspunkter.
 4. Hvis en af Udvalget truffet afgørelse, der  

 offentliggøres i henhold til denne artikel, ikke er enstemmig, skal  

 mindretallets synspunkter angives.
 5. Enhver stat skal indbydes til at lade sig  

 repræsentere på et udvalgsmøde, hvor et spørgsmål, i hvilket staten er  

 direkte interesseret, behandles i henhold til denne artikel.
 6. Udvalgets afgørelse i henhold til denne artikel  

 skal vedtages med en majoritet på to tredjedele af Udvalgets medlemstal.
 7. De i ovenstående stykker fastsatte bestemmelser  

 skal også finde anvendelse, hvis Udvalget har grund til at tro, at denne  

 konventions mål bliver bragt i alvorlig fare som følge af en beslutning  

 truffet af en Part i henhold til artikel 2, stk. 7.
Artikel 20 Forholdsregler imod misbrug af psykotrope stoffer 1. Parterne skal træffe enhver mulig foranstaltning  

 til forhindring af misbrug af psykotrope stoffer samt med henblik på hurtig  

 identifikation, behandling, uddannelse, efterbehandling, revalidering og  

 resocialisering af de pågældende personer og skal koordinere deres  

 bestræbelser herfor.
 2. Parterne skal så vidt muligt fremme uddannelsen af  

 personel til at forestå behandlingen, efterbehandlingen, revalideringen og  

 resocialiseringen af misbrugere af psykotrope stoffer.
 3. Parterne skal hjælpe de personer, hvis arbejde  

 kræver det, til at opnå forståelse for problemerne i forbindelse med misbrug  

 af psykotrope stoffer og forebyggelse heraf og skal endvidere fremme en sådan  

 forståelse blandt befolkningen i almindelighed, hvis der er risiko for, at  

 misbruget af sådanne stoffer vil gribe om sig.
Artikel 21 Bekæmpelse af den ulovlige handel Parterne skal med tilbørlig hensyntagen til deres forfatningsmæssige,  

 lovmæssige og administrative systemer Artikel 22 Straffebestemmelser 1. a) Med forbehold af de indskrænkninger, der følger  

 af en Parts forfatning, skal enhver Part behandle som en strafbar forseelse,  

 når den begås med overlæg, enhver handling, som er i modstrid med en lov  

 eller bestemmelse vedtaget i overensstemmelse med dens forpligtelser i  

 henhold til denne konvention, og skal påse at alvorlige overtrædelser  

 straffes på passende måde, særlig med fængsel eller anden frihedsberøvende  

 straf.
2. Med forbehold af de indskrænkninger, der følger med  

 en Parts forfatning, dens retssystem og nationale lovgivning, 3. Ethvert psykotropt stof eller andet stof samt  

 enhver form for udstyr, der er brugt i forbindelse med eller beregnet for  

 nogen af de i stk. 1 og 2 nævnte overtrædelser, skal kunne beslaglægges og  

 konfiskeres.
 4. Denne artikels bestemmelser skal med hensyn til  

 juridiktion være undergivet bestemmelserne i vedkommende Parts nationale lov.
 5. Intet af det i denne artikel indeholdte skal ændre  

 det princip, at de deri anførte overtrædelser skal defineres, retsforfølges  

 og straffes i overensstemmelse med Partens nationale love.
Artikel 23 Anvendelse af strengere kontrolforanstaltninger end dem, der er fastsat i  

 denne konvention En Part kan anvende strengere eller alvorligere kontrolforanstaltninger  

 end dem, der er fastsat i denne konvention, dersom sådanne foranstaltninger  

 efter vedkommende Parts mening er ønskelig eller nødvendige for beskyttelsen  

 af befolkningens sundhed og vedfærd.
Artikel 24 De internationale organers udgifter i forbindelse med gennemførelsen af  

 konventionens bestemmelser Kommissionens og Udvalgets udgifter ved udførelsen af deres respektive  

 opgaver i henhold til denne konvention skal bæres af De forenede Nationer,  

 således som det måtte bestemmes af Generalforsamlingen.
 De Parter, der ikke er medlemmer af De forenede Nationer, skal bidrage til  

 disse udgifter med sådanne beløb, som Generalforsamlingen finder passende, og  

 som fastsættes når som helst efter samråd med disse Parters regeringer.
Artikel 25 Procedure vedrørende optagelse, undertegnelse, ratifikation og tiltrædelse 1. Medlemmer af De forenede Nationer, stater, der ikke  

 er medlemmer af De forenede Nationer, men som er medlemmer af et af De  

 forenede Nationers særorganer eller af Den internationale  

 Atomenergiorganisation eller er deltagere i Den internationale Domstols  

 statut, og enhver anden stat, som opfordres dertil af Rådet, kan blive Parter  

 i denne konvention:
 2. Konventionen skal stå åben for undertegnelse til og  

 med den 1. januar 1972. Derefter er den åben for tiltrædelse.
 3. Ratifikations- eller tiltrædelsesinstrumenter skal  

 deponeres hos generalsekretæren.
Artikel 26 Ikrafttræden 1. Denne konvention træder i kraft på den  

 halvfemsindstyvende dag efter, at fyrre af de i artikel 25, stk. 1 nævnte  

 stater har undertegnet den uden forbehold af ratifikation eller har deponeret  

 deres ratifikations- eller tiltrædelsesinstrumenter.
 2. For så vidt angår en stat, der undertegner uden  

 forbehold af ratifikation eller deponerer et ratifikations- eller  

 tiltrædelsesinstrument efter den sidste af de i foregående stykke omtalte  

 undertegnelser eller deponeringer, skal konventionen træder i kraft på den  

 halvfemsindsindstyvende dag efter datoen for dens undertegnelse eller  

 deponeringen af dens ratifikations- eller tiltrædelsesinstrument.
Artikel 27 Territorial gyldighed Konventionen skal være gældende for alle territorier uden for moderlandet,  

 for hvis internationale forhold en Part er ansvarlig, medmindre det  

 pågældende territoriums forud indhentede samtykke kræves i henhold til  

 vedkommende Parts eller territoriums forfatning eller i henhold til sædvane.  

 I et sådant tilfælde skal Parten snarest muligt søge at indhente territoriets  

 samtykke, og når dette foreligger, skal Parten underrette generalsekretæren.  

 Konventionen skal finde anvendelse på det eller de i en sådan underretning  

 nævnte territorier fra den dag, da generalsekretæren modtager meddelelsen.
I  

 de tilfælde, hvor det forud indhentede samtykke fra et territorium uden for  

 moderlandet ikke er påkrævet, skal vedkommende Part ved undertegnelsen,  

 ratifikationen eller tiltrædelsen meddele, hvilke territorier uden for  

 moderlandet der falder ind under denne konventions bestemmelser.
Artikel 28 Regioner i denne konventions forstand 1. En Part kan meddele generalsekretæren, at med  

 henblik på denne konvention er dets territorium opdelt i to eller flere  

 regioner, eller at to eller flere af dens regioner er blevet sammenlagt til  

 en enkelt region.
 2. To eller flere Parter kan meddele generalsekretær,  

 at de som følge af en af dem oprettet toldunion udgør en region i denne  

 konventions forstand.
 3. Enhver i henhold til stk 1 eller 2 given meddelelse  

 skal være gyldig fra den den nærmest følgende 1. januar.
Artikel 29 Opsigelse 1. Efter udløbet af et tidsrum på to år at regne fra  

 denne konventions ikrafttræden kan en Part på egne eller et territoriums  

 vegne, for hvilket den har internationalt ansvar, og som har tilbagekaldt det  

 i henhold til artikel 27 givne samtykke, opsige denne konvention skriftligt  

 ved et dokument, der deponeres hos generalsekretæren.
 2. Denne opsigelse skal, hvis den er modtaget af  

 generalsekretæren senest en 1. juli, blive effektiv det følgende års 1.  

 januar, og hvis den er modtaget efter den 1. juli, skal den betragtes som  

 værende modtaget senest den 1. juli følgende år.
 3. Denne konvention skal ophøre, hvis betingelserne  

 for dens ikrafttræden således som i artikel 26, 1 fastsat ikke længere er  

 tilstede på grund af opsigelser foretaget i overensstemmelse med stk. 1 og 2.
Artikel 30 Ændringer 1. Enhver Part kan foreslå en ændring i denne  

 konvention.
En ændrings tekst og grunden til ændringen skal meddeles  

 generalsekretæren, som skal underrette Parterne og Rådet herom.
Rådet kan  

 bestemme enten:
2. Hvis en foreslået ændring, der udsendes i henhold  

 til stk. 1 b), ikke forkastes af en Part inden for atten måneder efter, at  

 den er udsendt, skal den træde i kraft.
Hvis imidlertid en foreslået ændring  

 forkastes af en Part, kan rådet afgøre, under hensyntagen til Parternes  

 bemærkninger, om der skal indkaldes til en konference til behandling af  

 ændringen.
Artikel 31 Tvistigheder 1. Hvis der opstår nogen tvist mellem to eller flere  

 Parter om fortolkningen eller anvendelsen af denne konvention, skal  

 vedkommende Parter drøfte sagen med hinanden i den hensigt at bilægge striden  

 ved forhandling, undersøgelse, mægling, forlig, voldgift, henvendelse til  

 regionale organer, retssag eller ved andre fredelige midler efter deres eget  

 valg.
 2. Enhver tvist, der ikke kan afgøres på ovennævnte  

 måde, skal på begæring af en af stridens parter indbringes for Den  

 internationale Domstol til afgørelse.
Artikel 32 Forbehold 1. Parterne skal ikke kunne tage andre forbehold end  

 de i stk. 2, 3 og 4 i denne artikel anførte.
 2. Enhver stat kan ved undertegnelse, ratifikation  

 eller tiltrædelse tage forbehold med hensyn til følgende bestemmelser i denne  

 konvention:
 3. En stat, der ønsker at tiltræde denne konvention,  

 men gerne vil være berettiget til at tage anden forbehold end dem, der er  

 omhandlet i stk 2 og 4, kan meddele generalsekretæren om denne sin hensigt.  

 Medmindre dette forbehold inden for en periode af tolv måneder efter datoen  

 for generalsekretærens meddelelse om vedkommende forbehold forkastes af en  

 tredjedel af de stater, som har underskrevet uden forbehold af ratifikation,  

 ratificeret eller tiltrådt denne konvention inden afslutningen af denne  

 periode, skal det anses for at være tilladt, dog under forudsætning af, at de  

 stater, der har gjort indsigelse mod forbeholdet, ikke over for vedkommende  

 stat behøver at påtage sig nogen af forbeholdet berørt juridisk forpligtelse  

 i henhold til denne konvention.
 4. En stat, på hvis territorium der vokser vilde  

 planter, som indeholder psykotrope stoffer af den art, der er nævnt i bilag  

 I, og som traditionelt bruges af visse små, klart afgrænsede grupper i  

 magiske eller religiøse riter, kan ved undertegnelsen, ratifikationen eller  

 tiltrædelsen tage forbehold vedrørende disse planter for så vidt angår  

 bestemmelserne i artikel 7, bortset fra bestemmelserne vedrørende  

 international handel.
 5. En stat, som har taget forbehold, kan til enhver  

 tid ved skriftlig meddelelse til generalsekretæren tilbagekalde alle sine  

 forbehold eller en del deraf.
Artikel 33 Meddelelser Generalsekretæren skal underrette alle de i artikel 25, stk. 1 nævnte  

 stater om:
 TIL BEKRÆFTELSE HERAF har nedenstående, behørigt befuldmægtigede,  

 undertegnet denne konvention på deres respektive regeringers vegne.
UDFÆRDIGET i Wien den enogtyvende februar nitten hundrede og  

 enoghalvfjerds, i et enkelt eksemplar på det engelske, franske, kinesiske,  

 russiske og spanske sprog, idet hvert sprog har samme gyldighed.
Konventionen  

 skal deponeres hos De forenede Nationers generalsekretær, som skal tilstille  

 samtlige medlemmer af De forenede Nationer og de andre i artikel 25, stk. 1  

 nævnte stater bekræftede genparter heraf.
Lister over de i bilagene optagne stoffer *) ---------- Danmarks ratifikationsinstrument deponeredes den 18. april 1975 hos De  

 forenede Nationers generalsekretær, og konventionen trådte i medfør af  

 artikel 26, stk. 1 i kraft for Danmark og følgende lande den 16. august 1976:
 Barbados, Benin, Bulgarien, Brasilien,Chile, Cuba, Cypern, Den  

 dominikanske Republik, Ecuador, Finland, Frankrig, Indien, Irak, Island,  

 Jordan, Jugoslavien, Lesotho, Madagascar, Mauritius, Mexico, Nicaragua,  

 Norge, Panama, Paraguay, Pavestolen, Philippinerne, Polen, Saudi Arabien,  

 Spanien, Sverige, Sydafrika, Syrien, Thailand, Togo, Tonga, Den tyske  

 demokratiske Republik, Uruguay, Venezuela og Ægypten.
 Brasilien, Irak, Sydafrika, Den tyske demokratiske Republik og Ægypten har  

 taget forbehold over for artikel 19, stk. 1 og 2, idet man anser denne  

 bestemmelse for indgriben i landenes interne forhold.
 Brasilien, Bulgarien, Cuba, Sydafrika og Ægypten har taget forbehold over  

 for artikel 31 om bilæggelse af tvistigheder.
 Frankrig, Indien, Irak, Polen og Den tyske demokratiske Republik har taget  

 forbehold over for artikel 31, stk. 2, idet disse lande ikke anerkender Den  

 internationale Domstols obligatoriske jurisdiktion.
 Mexico har taget forbehold i overensstemmelse med artikel 32, stk. 4.
 Frankrig har desuden afgivet en erklæring om, at konventionen er gældende  

 for hele Den franske Republiks territorium (Europa, oversøiske departementer  

 og oversøiske territorier).
 Udenrigsministeriet, den 25. januar  

 1977.
K.
B.
Andersen.
