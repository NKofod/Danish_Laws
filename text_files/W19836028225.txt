 Den mellem parterne indgåede uddannelsesaftale, der i øvrigt ikke var  

 registreret hos arbejdsformidlingen, indeholdt oplysninger om, at der ikke  

 var tale om skoleundervisning i forbindelse med uddannelsen.
Klageren tillagt erstatning.
Dissens for 1/2 erstatning på grund af  

 udvist passivitet fra klagerens side.
I nævnet til behandling af tvistigheder mellem efg-elever og  

 praktikvirksomheder er der den 18. april 1983 i sag nr. 8/1982: efg-elev A  

 mod revsionsfirmaet B under konkurs afsagt sålydende KENDELSE: Klageren, A der er født den 13. april 1962, blev fra den 15.  

 juli 1980 ansat som revisorelev hos revisionsfirmaet B.
Der foreligger en af  

 B den 2. juli 1980 og af klageren den 12. juli 1980 underskrevet  

 »UDDANNELSESAFTALE« på den dertil anordnede blanket, der dog ikke  

 er udfyldt i alle rubrikker.
Der er således ikke sat kryds i de rubrikker der  

 angiver, om uddannelsesaftalen er oprettet i henhold til Efg-lovens § 10,  

 Lærlingelovens § 1 eller Lærlingelovens § 30. I rubrikken for Uddannelse er  

 anført: »Revisorelev«, i rubrikken for Uddannelsesperiode: »2  

 år fra 15. juli 1980 til 15. juli 1982, i rubrikken for Prøvetid:  

 »X« samt i rubrikken for Skoleundervisning: »ingen  

 skoleophold«, og i rubrikken for Løn er intet anført udover  

 Lønudbetalingsdag: »sidste arbejdsdag i måneden.« Der blev endvidere dateret juli 1980, oprettet en - ifølge det oplyste ved  

 ansættelse i et revisionsfirma »standard«-kontrakt mellem parterne.  

 Den er - i uddrag - sålydende: »Medarbejderen er fra 15. juli 1980 ansat  

 hos arbejdsgiveren på følgende vilkår:
 Lønnen er fastsat således:
 Lønnen fastsættes efter HK-satser pt således: overarbejde betales med  

 tillæg af 50%.
Rejseudgifter for firmaet dækkes efter regning.
Kørsel i egen vogn for  

 firmaet, honoreres efter statens takster.
 Udgifter til skolebøger til videreuddannelse efter aftale betales af  

 arbejdsgiveren.
 2.
 Medarbejderen er pligtig at stille hele sin arbejdskraft til  

 arbejdsgiverens rådighed.
 5.
 Ved fratrædelse er medarbejderen pligtig at aflevere alt materiale, som  

 hun har arbejdet med under sin ansættelse.
 I et tidsrum af 2 år fra sin fratræden påtager medarbejderen sig en  

 ubetinget pligt til ikke under nogen form (hverken direkte eller indirekte)  

 at påtage sig revisionsarbejde eller lignende (herunder lade sig vælge som  

 revisor) hos nogen af de klienter, som arbejdsgiveren har haft i de sidste 2  

 år før medarbejderens fratræden.
 6.
Kontrakten kan fra parternes side opsiges i overensstemmelse med de i  

 lovbekendtgørelse nr. 413 af 30. august 1971 om retsforhold mellem  

 arbejdsgivere og funktionærer anførte varsler.
Overenskomsten kan dog ikke af  

 medarbejderen opsiges til ophør ved udgangen af en december, januar og  

 februar måned.
 A's ansættelsesforhold ophørte den 15. juli 1982, da hun af B fik at vide,  

 at hun ikke kunne beskæftiges i virksomheden efter uddannelsestidens udløb.  

 Ved hendes fratræden afgav REVISIONSFIRMAET B ved registreret revisor B  

 sålydende UDTALELSE: A har været revisorelev her på kontoret i tiden 15. juli  

 1980 - 15. juli 1982 og har bedt mig om en udtalelse om ansættelsesforholdet.
A har i de 2 år været beskæftiget med bogføringsarbejde for håndværk,  

 detailhandel og mindre industrivirksomheder.
Arbejdet har omfattet /..../.
Vi har her på kontoret været glade for A, der har været afholdt af såvel  

 os som vore klienter.
Hun har udført sit arbejde med omhu og hurtighed og har  

 koncentreret sig herom.
I ansættelsesperioden har hun ligeledes deltaget i  

 teoretisk undervisning på merconomstudiet.
 Den 16. juli 1982 meldte klageren sig ledig på arbejdsformidling,  

 hvorefter hun af sin fagforening HK's kontor i X-by fik oplyst, at firmaet  

 ikke var godkendt til at oplære elever, og at virksomheden derfor ikke havde  

 tilmeldt hende til den relevante handelsskole-undervisning.
Under denne sag for tvistighedsnævnet har klageren derefter rejst krav om  

 erstatning for det tab, hun har lidt ved ikke at have fået den uddannelse,  

 som hun efter den indgåede uddannelsesaftale har haft krav på.
Hun har  

 henvist til, at indklagede ikke har iagttaget de forpligtelser, der følger af  

 § 7, stk. 1, 2 og 3, i bekendtgørelse nr. 380 af 31. juli 1978, og således  

 ikke har sikret sig, at virksomheden var godkendt til oplæring af eleven og  

 ikke har tilmeldt denne til den pligtige handelsskoleundervisning.
Hun har  

 efter sin endelige påstand opgjort sit krav til differencen mellem den løn,  

 hun i ansættelsesperioden ville have oppebåret som ufaglært på mindsteløn  

 efter HK's overenskomst, og den løn hun har fået udbetalt med  

 feriegodtgørelse, ialt 68.677 kr. 31 øre.
B har ved sin advokat afvist kravet  

 med den begrundelse, at der aldrig har været indgået nogen uddannelsesaftale,  

 idet der alene har været tale om at undersøge mulighederne for at kunne  

 etablere en uddannelsesaftale.
 Det er oplyst, at der den 8. juni 1982 blev indgivet konkursbegæring mod  

 B, og at konkursdekret blev afsagt den 4. januar 1983.
 Klageren A har givet personligt møde for tvistighedsnævnet og fastholdt  

 krav på erstatning, idet hun har afvist påstanden om, at der ikke var tale om  

 en uddannelsesaftale i henhold til loven om erhvervsfaglige grunduddannelser.
B's konkursbo er underrettet om sagens behandling i tvistighedsnævnet, men  

 har ikke givet møde.
Lønmodtagernes Garantifond har været repræsenteret under  

 sagens behandling.
Efter § 7, stk. 3, i Undervisningsministeriets bekendtgørelse nr. 380 af  

 31. juli 1978 om optagelse og om uddannelsesaftaler m.v. for elever i de  

 erhvervsfaglige grunduddannelser, jfr. nu § 1, nr. 4, i bekendtgørelse nr.  

 107 af 25. marts 1982, påhviler det praktikvirksomheden at indsende  

 uddannelsesaftalen til arbejdsformidlingskontoret.
Det er således i første  

 række virksomheden, der er ansvarlig for, at aftalen indgås og for, at  

 virksomheden er godkendt som oplæringssted.
Da B har undladt at drage omsorg  

 herfor og endvidere ikke har tilmeldt klageren til skoleundervisning i  

 praktiktiden, findes klageren at have krav på erstatning for for lidt  

 udbetalt løn i praktiktiden.
 Da nævnet finder, at der er udvist nogen passivitet fra klagerens side ved  

 ikke at undersøge, hvorledes den teoretiske side af hendes uddannelse kunne  

 gennemføres, hvorved der på et tidligere tidspunkt ville være tilvejebragt  

 klarhed over, at virksomheden ikke kunne godkendes som praktiksted, vil  

 erstatningsbeløbet være at fastsætte skønsmæssigt med hensyntagen hertil.
 Fire af nævnets medlemmer stemmer for at tilkende klageren et beløb  

 inclusive feriegodtgørelse på 60.000 kr., medens tre af nævnets medlemmer  

 stemmer for at fastsætte beløbet inclusive feriegodtgørelse til 30.000 kr.  

 Beløbet forrentes med procesrente fra den 18. april 1983.
 Der afsiges kendelse efter stemmeflertal.
 THI BESTEMMES:
 Indklagede, revisionsfirmaet B under konkurs, betaler til klageren,  

 efg-elev A, 60.000 kr. med procesrente fra den 18. april 1983.
 Beløbet udredes inden 14 dage efter, at indklagede er underrettet om denne  

 kendelse.
