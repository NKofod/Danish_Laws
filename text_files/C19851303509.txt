 Med henblik på at forbedre og sikre den hygiejniske kvalitet af hakket kød  

 og rå, hakkede kødvarer i dybfrosset stand til eksport fastsættes herved  

 følgende bestemmelser for produktionen m.v.
 1. Råvarer.
 Af kød-råvarer må kun anvendes tværstribet muskulatur samt fedt og talg.
Det skal sikres, at der anvendes friske og afkølede råvarer.
Frosset kød  

 må ikke bringes over ca. 0 grader C, inden det indgår i produktionen.
Kød,  

 der ikke overholder de foreskrevne temperaturer, må ikke anvendes i  

 produktionen.
 2. Produktion.
 Udbening, hakning og anden tilvirkning samt pakning skal foregå i  

 temperaturregulerede lokaler ved en temperatur på ikke over +12 grader C.
 Kødets temperatur skal under produktionen holdes så lavt som muligt, og  

 opholdstiden uden for kølerum skal være så kort som muligt.
Varens temperatur må efter hakningen ikke overstige +10 grader C, og  

 indfrysningen skal være påbegyndt senest 4 timer efter hakningen.
Såfremt  

 indfrysning af færdigvaren ikke er påbegyndt inden for 2 timer fra hakningen,  

 skal færdigvaren opbevares ved en temperatur ikke over +3 grader C.
 3. Bakteriologisk kontrol.
 Virksomheden skal iværksætte, og dyrlægen skal føre tilsyn til med, at der  

 foretages løbende kontrol med den bakteriologiske kvalitet.
 Såfremt virksomheden ikke selv råder over et laboratorium, der kan  

 foretage de pågældende undersøgelser, kan der efter godkendelse af  

 vedkommende veterinærinspektør træffes aftale med et andet laboratorium til  

 at foretage undersøgelserne.
 Veterinærdirektoratets Laboratorium (tlf. 03 - 61 80 61) står til rådighed  

 med rådgivning om undersøgelsesmetodik og vurdering af  

 undersøgelsesresultaterne.
 4. Afvisning fra eksport.
 Såfremt undersøgelser viser, at produktionen ikke er af tilfredsstillende  

 bakteriologisk kvalitet eller ikke opfylder et bestemt importlands krav, må  

 der ikke udstedes oprindelses- og sundhedscertifikat for de pågældende varer,  

 og årsagen til fejlen skal nærmere undersøges.
 Iøvrigt skal vedrørende vurdering af de bakteriologiske resultater  

 henvises til kvalitetskontrollens cirkulære om Bakteriologisk kontrol  

 (Kvalitetskontrol med kødfrysevarer - cirkulære nr. 13).
 Partier, der i henhold til cirkulære nr. 13 ikke kan godkendes til  

 eksport, kræver nærmere vurdering af veterinærdirektoratet.
 P.V.V.
