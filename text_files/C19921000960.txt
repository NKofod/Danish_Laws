 Vejledningen omfatter pengeinstitutter, selskaber omfattet af lov om visse  

 kreditinstitutter og filialer af kreditinstitutter samt institutkoncerner,  

 der i henhold til § 3, stk. 1, 2 og 5, i Finanstilsynets bekendtgørelse af  

 17. december 1990 om regnskabsaflæggelse m.v. for pengeinstitutter, visse  

 kreditinstitutter og visse spare- og udlånsvirksomheder, skal udarbejde  

 halvårsregnskaber.
 Tilsynet skal henlede de mindre pengeinstitutters m.v. opmærksomhed på  

 bekendtgørelsens § 142, stk. 2, hvoraf fremgår, at pengeinstitutter og  

 selskaber omfattet af lov om visse kreditinstitutter, hvis arbejdende kapital  

 ved udgangen af 1991 var mindre end 100 mio.kr. skal indsende FE1-FE10  

 vedrørende første halvår 1992, således at de er Finanstilsynet i hænde senest  

 15 arbejdsdage efter udløbet af juni måned 1992.
 De øvrige pengeinstitutter m.v. samt institutkoncernerne skal til  

 Finanstilsynet indsende FE1-FE14 respektive KE1-KE10 for 2. kvartal 1992, jf.  

 regnskabsbekendtgørelsens § 142, stk. 1, 3 og 4.
 Tilsynet skal endvidere henvise til »Vejledning vedrørende  

 institutternes kvartalsregnskaber for 1991« af 30. marts 1992. De i  

 denne vejledning anførte forskrifter vil også være gældende for  

 halvårsregnskabet, medmindre andet fremgår af det nedenfor anførte.
 1. Offentliggørelse af halvårsregnskaber.
 I henhold til bank og sparekasselovens § 37 stk. 5, skal institutternes  

 halvårsregnskaber offentliggøres, dels ved at regnskaberne på forlangende  

 skal kunne udleveres, dels ved annoncering af resultatopgørelse og balance i  

 et eller flere dagblade, der udkommer på instituttets hjemsted.
Offentliggørelsen skal, jf. § 142, stk. 6, i Finanstilsynets  

 bekendtgørelse af 17. december 1990 om regnskabsaflæggelse m.v. for  

 pengeinstitutter, visse kreditinstitutter og visse spare- og  

 udlånsvirksomheder, specificeres i overensstemmelse med skemaerne FE1-FE4  

 (for koncerner KE1-KE4). Underposter kan udelades, hvis de er nul og  

 sammenligningstallet for foregående år er nul.
Tallene kan afrundes til hele  

 tusind kr.
Ved offentliggørelse i dagspressen kan halvårsregnskaberne dog  

 alene specificeres på hovedposter.
Ifølge stk. 6 i § 142 skal der ved hver post i de offentliggjorte  

 halvårsregnskaber anføres sammenlignende tal fra 1. halvår foregående år.
De  

 anførte sammenligningstal kan afrundes til hele tusind kr.
I de  

 halvårsregnskaber, der offentliggøres i dagspressen, kan alle tal afrundes  

 til hele mio. kr. eller hele tusind kr.
 2. Halvårsrapporter til Københavns Fondsbørs.
 Opmærksomheden skal henledes på, at institutter og institutkoncerner, der  

 er omfattet af Finanstilsynets bekendtgørelse nr. 418 af 31. maj 1991 om  

 betingelserne for optagelse til officiel notering af værdipapirer på  

 Københavns Fondsbørs skal fremsende en halvårsrapport til Københavns  

 Fondsbørs inden udløbet af august måned 1992.
 Tilsynet forudsætter, at der indholdsmæssig er fuldstændig  

 overensstemmelse mellem de tal institutterne indberetter til Københavns  

 Fondsbørs, de tal, der fremgår af de offentliggjorte halvårsregnskaber, og de  

 tal, der er indberettet til Finanstilsynet for 1. og 2. kvartal 1992.
 3. Regler for undladelse af kursregulering.
Regnskabsbekendtgørelsen foreskriver i kapitel 7 at såvel fast forrentede  

 aktiver som finansielle instrumenter løbende værdiansættes.
Tilsynet kan dog  

 indtil videre tillade følgende:
 1. Værdiregulering af fast forrentede aktiver herunder  

 udlån kan kun undlades i de tilfælde, hvor disse aktiver kontraktligt er  

 knyttet til tilsvarende passiver på en sådan måde, at pengeinstituttets  

 gældsforpligtelse i en realisationssituation fuldt ud vil kunne indfries ved  

 en realisation af de modsvarende aktiver.
 2. Værdiregulering af finansielle instrumenter kan  

 undlades, hvis forretningerne opfylder begge følgende betingelser:
A.
Forretningen er indgået og anvendes fortsat til dækning af  

 renterisikoen på et fast forrentet passiv.
B.
Kursreguleringen på forretningen opgjort efter bekendtgørelsens §§ 70  

 og 71 modsvarer en kursregulering af det pågældende fast forrentede passiv,  

 hvis dette blev opgjort til markedsværdien (»mark-to-market«). Det  

 forudsættes, at det pågældende passiv ikke tillige er matchet med et fast  

 forrentet aktiv, således at instituttet har undladt at kursregulere aktivet  

 efter reglerne i nr. 1.
 I de tilfælde, hvor et institut har afdækket renterisikoen på fast  

 forrentede aktiver (udlån, herunder fast forrentede pantebreve, samt  

 unoterede værdipapirer) med finansielle instrumenter, vil Finanstilsynet  

 efter ansøgning fra de pågældende institutter, kunne meddele dispensation  

 således at de nævnte aktiver og finansielle instrumenter ikke kursreguleres.
 Ansøgningen om dispensation skal indeholde en redegørelse for effekten på  

 resultatopgørelsen af en anvendelse af regnskabsbekendtgørelsens almindelige  

 værdireguleringsregler.
 En dispensation vil forudsætte, at en anvendelse af bekendtgørelsens  

 almindelige regler vil påvirke resultatopgørelsens post C »Resultat af  

 finansielle poster« i en sådan grad, at bank- og sparekasselovens § 31,  

 stk. 2, ikke opfyldes.
4. Hensættelser i halvårsregnskabet Tilsynet skal alvorligt indskærpe nødvendigheden af, at pengeinstitutterne  

 i forbindelse med udarbejdelsen af halvårsregnskabet nøje gennemgår såvel  

 store som små engagementer med henblik på at vurdere, hvilken risiko for tab,  

 der hviler på dem.
 Ved vurderingen skal der ikke alene tages hensyn til den øjeblikkelige  

 situation, men også virksomhedens/låntagerens fremtidsudsigter.
Hensættelsesbehovet skal særligt nøje vurderes i situationer, hvor  

 pengeinstituttet har nedsat eller nulstillet renten på kreditter m.v. som  

 følge af debitors økonomiske problemer.
Dette gælder, hvad enten kunden har  

 fået meddelelse om denne nedsættelse eller ej.
 Tilsynet skal vedrørende hensættelser på mindre engagementer, hensættelser  

 på statistisk grundlag samt konstaterede tab henvise til bemærkningerne i  

 afsnittene 4.1.2-4.1.4 i »Vejledning vedrørende årsregnskabet for  

 1991« af 20. december 1991.
Ifølge regnskabsbekendtgørelsen må tilbageføring af tidligere års  

 tilskrevne renter ikke finde sted, idet tilskrevne renter altid skal tages  

 til indtægt i resultatopgørelsen.
For debitorer, der har standset  

 betalingerne eller er erklæret konkurs, bør indtægtsføring af renter dog  

 ophøre i det omfang, renten kan anses for uerholdelig.
Indgår renten  

 alligevel på et senere tidspunkt, skal den indtægtsføres under  

 resultatopgørelsens post 1.1 Rente og provision af udlån.
 5. Ægte salgs- og tilbagekøbsforretninger.
I henhold til regnskabsbekendtgørelsens § 8 skal aktiver overdraget i  

 forbindelse med en ægte salgs- og tilbagekøbsforretning forblive i det  

 overdragende instituts balance.
Det modtagne beløb for aktiverne opføres som  

 gæld til erhververen.
Er instituttet erhverver i en ægte salgs- og  

 tilbagekøbsforretning, føres det erlagte beløb som en fordring på  

 overdrageren.
Dette implicerer, at aktiver overdraget i forbindelse med en ægte salgs-  

 og tilbagekøbsforretning i det overdragende instituts regnskab skal  

 kursreguleres som sædvanligt, ligesom en eventuel renteindtægt bogføres som  

 sædvanligt.
Udgiften ved en ægte salgs- og tilbagekøbsforretning, bortset fra  

 eventuelle transaktionsomkostninger (gebyrer o.l.), der bogføres som sådanne,  

 føres som en renteudgift af salgs- og tilbagekøbs-»lånet« i det  

 overdragende instituts regnskab.
Er erhververen i den pågældende salgs- og  

 tilbagekøbsforretning eksempelvis et kreditinstitut, føres udgiften ved  

 forretningen som rente til kreditinstitutter.
Hvis instituttet er erhverver i en ægte salgs- og tilbagekøbsforretning  

 skal instituttet omvendt ikke bogføre kursregulering og eventuelle  

 renteindtægter af de overdragne aktiver.
Derimod bogføres indtægten af  

 forretningen som en renteindtægt af lån.
Er overdrageren i salgs- og  

 tilbagekøbsforretningen et kreditinstitut, føres indtægten således som rente  

 af tilgodehavender hos kreditinstitutter m.v.
 6. Indskudsbeviser.
 Indskudsbeviser udstedt af Danmarks Nationalbank føres under aktivpost  

 3.1. Tilgodehavender på opsigelse hos centralbanker (i specifikationerne til  

 månedsbalancer m.v. (FA3) føres indskudsbeviserne under post 3.1.2.  

 certifikater). Ved opgørelsen af likviditet i henhold til BSL § 28  

 (FE10/KE10) føres indskudsbeviserne under punkt 5. Ubelånte indlånsbeviser  

 udstedt af Danmarks Nationalbank.
 Kursregulering af indskudsbeviserne føres under resultatopgørelsespost 1.1  

 Rente af tilgodehavender hos kreditinstitutter m.v.
 7. Noter.
 1. Pengeinstitutter, der har anvendt reglerne om  

 undladelse af kursregulering i afsnit 3, skal kortfattet redegøre herfor.
 2. Følgende bestemmelse om noter i  

 regnskabsbekendtgørelsen finder anvendelse på de offentliggjorte  

 halvårsregnskaber:
 § 77,  § 78, stk. 2-4, § 79 og § 81, stk. 1, 1. pkt.
 Til koncernregnskaberne skal herudover som minimum iagttages notekravene i  

 § 114, nr. 1a og 1b og nr. 6-8. For så vidt angår kravene i nr. 1a og nr. 1b  

 kan moderselskabet branchevis sammendrage koncernregnskabsselskaber uden  

 aktivitet samt koncernregnskabsselskaber med en balance på  

 opgørelsestidspunktet på under 5 mio.kr.
 8. Ændringer i de indberettede skemaer.
 Såfremt instituttet (koncernen) foretager ændringer i de indberettede FE  

 (KE) skemaer, skal disse ændringer snarest muligt indberettes til  

 Finanstilsynet, jf. regnskabsbekendtgørelsens § 142, stk. 5.
 9. De offentliggjorte regnskaber.
 Tilsynet skal anmode hvert enkelt institut/institutkoncern om at indsende  

 et eksemplar af det offentliggjorte halvårsregnskab 1992 senest samtidig med  

 offentliggørelsen i dagspressen.
 Den vedlagte følgeskrivelse vedrørende det offentliggjorte regnskab for 1.  

 halvår 1992 skal i udfyldt stand vedlægges halvårsregnskabet.
--------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- Som felt nr. anføres det ud for hvert beløbsfelt i skemaerne FE1-FE14  

 anførte nummer.
Såfremt en rettelse medfører konsekvensrettelser i totaler,  

 skal alle konsekvensrettelser tillige indberettes.
--------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- Som felt nr. anføres det ud for hvert beløbsfelt i skemaerne KE1-FE10  

 anførte nummer.
Såfremt en rettelse medfører konsekvensrettelser i totaler,  

 skal alle konsekvensrettelser tillige indberettes.
Finanstilsynet --------------------------------------------------------------------- --------------------------------------------------------------------- FØLGESKRIVELSE vedr. indsendelse af det offentliggjorte halvårs- regnskab.
Indsendes sammen med instituttets regnskab for første halvår 1992 - eller senest samtidig med offentlig- gørelse i dagspressen.
Hermed fremsendes det offentliggjorte regnskab for:
--------------------------------------------------------------------- Eventuel henvendelse vedr. regnskabet kan ske til:
