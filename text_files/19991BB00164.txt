Fremsat den 16. maj 2000 af  

 Egil Møller (DF),  

 Kristian Thulesen Dahl (DF), Pia Kjærsgaard (D  

 F) og Peter Skaarup (DF) Forslag til folketingsbeslutning om privatisering af Kort- og Matrikelstyrelsen Folketinget pålægger regeringen inden 1.  

 januar 2001 at tilvejebringe et lovgrundlag med det  formål at  

 privatisere Kort- og Matrikelstyrelsen.
Bemærkninger til forslaget Forslagsstillernes ønske med forslaget  

 er, at regeringen inden 1. januar 2001 skal tilvejebringe et lovgrundlag med  

 det formål at privatisere Kort- og Matrikelstyrelsen.
Den statsejede virksomhed Kort- og Matrikelstyrelsen (KMS)  

 er en central myndighed for opmåling og kortlægning samt  

 matrikel- og landinspektørvæsen.
KMS er  

 sektorforskningsinstitution for kort- og geodataområdet og  

 forestår samordning og koordination af den offentlige sektors  

 produktion af kort og geodata.
KMS blev etableret den 1. januar 1989 på  

 baggrund af lov om Kort- og Matrikelstyrelsen fra 1988. Styrelsen varetager  

 statens opgaver inden for kort- og geodataområdet i Danmark,  

 Grønland, Færøerne og farvandene heromkring.
Kort- og Matrikelstyrelsen optræder på  

 finansloven for 2000 med en nettoudgift på 172,4 mio. kr.
Udgifterne  

 til driften af Kort- og Matrikelstyrelsen er på 319,9 mio. kr., men der  

 er indtægter fra salg af varer og tjenesteydelser på 147,5 mio.  

 kr.
Det er forslagsstillernes opfattelse, at de opgaver, som i  

 dag varetages af Kort- og Matrikelstyrelsen, kan videreføres i et  

 privatejet selskab, f.eks. i et Kort- og Matrikel A/S.
Det er  

 forslagsstillernes generelle opfattelse, at opgaver, som ikke strengt  

 nødvendigt skal varetages af det offentlige, lige så godt kan  

 varetages af private.
Når Kort- og Matrikelstyrelsen er privatiseret,  

 skal selskabet naturligvis opkræve betaling for de opgaver, som  

 udføres for såvel det offentlige som for private  

 virksomheder.
 Det er ligeledes forslagsstillernes opfattelse, at private  

 ejere vil fortsætte med at udvikle og forbedre de varer og  

 tjenesteydelser, som styrelsen i dag tilbyder, men også stille nye og  

 anderledes krav, der samlet vil styrke et privatejet kort- og matrikelselskab  

 til gavn og glæde for det danske samfund.
Skriftlig fremsættelse Egil Møller (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om privatisering af  

 Kort- og Matrikelstyrelsen.
(Beslutningsforslag nr.
B 164).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
