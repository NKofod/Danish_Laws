 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved § 1 i lov nr. 271 af 6. maj 1993, foretages følgende  

 ændringer:
 1. I § 9, stk. 1, indsættes som 3. pkt.:
»Befordringsudgifter omfattet af § 9 B eller statsskattelovens § 6,  

 litra a, kan dog ikke fradrages ved indkomstopgørelsen, jf. dog § 9 B, stk.  

 3.« 2. I § 9, stk. 2, ændres »§§ 9 B-9 D« til:  

 »§ 9 B, stk. 3, og §§ 9 C og 9 D«.
 3. § 9, stk. 5 , affattes således:
» Stk. 5.  Godtgørelse, der udbetales af  

 arbejdsgiveren, for udgifter, lønmodtageren påføres som følge af arbejdet,  

 medregnes ved indkomstopgørelsen.
Dette gælder dog ikke godtgørelse for  

 befordringsudgifter omfattet af § 9 B eller for rejseudgifter, såfremt  

 godtgørelsen ikke overstiger satser, der fastsættes af Ligningsrådet.  

 Udbetaler arbejdsgiveren ikke hel eller delvis skattefri godtgørelse, kan  

 fradrag for befordring som nævnt i § 9 B foretages efter § 9 C.
Godtgørelsen  

 skal medregnes ved indkomstopgørelsen, hvis den fragår i en forud aftalt  

 bruttoløn.
Rejseudgifter kan ikke fradrages ved indkomstopgørelsen i det  

 omfang, de er godtgjort efter 2. pkt.« 4. § 9 B affattes således:
 » § 9 B.  Følgende udgifter til befordring til og  

 fra en arbejdsplads kan fradrages ved opgørelsen af den skattepligtige  

 indkomst:
 Stk. 2.  Når der er forløbet 60 på hinanden følgende  

 arbejdsdage, siden den pågældende sidst har været på en arbejdsplads som  

 nævnt i stk. 1, litra a, påbegyndes en ny 60-dages-periode.
Stk. 3.  Uanset § 9, stk. 1, sidste pkt., kan  

 lønmodtagere fradrage befordringsudgifter som nævnt i stk. 1, hvis de i  

 forbindelse med kundeopsøgende aktiviteter har befordring, der vedrører flere  

 arbejdsgivere på een gang.
Fradrag er betinget af, at samtlige  

 befordringsgodtgørelser efter § 9, stk. 5, medregnes ved  

 indkomstopgørelsen.« 5. I § 9 C, stk. 2, ændres »20 kilometer« til:  

 »24 kilometer«.
 6. I § 9 C, stk. 3, 1. pkt., ændres »54  

 kilometer« til: »100 kilometer«.
 7. § 9 C, stk. 4, ophæves.
 Stk. 5  bliver herefter stk. 4.
 8. I § 9 C, stk. 5 , der bliver stk. 4, ændres to steder  

 »stk. 1-4« til: »stk. 1-3«.
 9. I § 9 C indsættes efter stk. 5, der bliver stk. 4, som  

 nye stykker:
 » Stk. 5.  Modtages hel eller delvis skattefri  

 befordringsgodtgørelse efter § 9, stk. 5, kan der ikke foretages fradrag for  

 den befordring, der har dannet grundlag for godtgørelsen.
Stk. 6.  Har den skattepligtige adgang til en af  

 arbejdsgiveren betalt befordring med offentlige eller private  

 transportmidler, og har den skattepligtige foretaget fradrag for befordring  

 efter stk. 1, skal den skattepligtige ved indkomstopgørelsen medregne værdi  

 af fri befordring svarende til fradraget efter stk. 1 for den del af  

 strækningen, hvor der er adgang til fri befordring.« Stk. 6  bliver herefter stk. 7.
 10. I § 9 C, stk. 6 , der bliver stk. 7, ændres »stk.  

 1-4« til: »stk. 1-3«.
§ 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 869 af 22. oktober 1992, som senest ændret ved § 2  

 i lov nr. 1032 af 19. december 1992, indsættes i § 3, stk. 2, nr. 2,  

 efter »§ 8 L,»: »§ 9 B,».
§ 3 Stk. 1.  Loven har virkning fra og med indkomståret  

 1994.
 Stk. 2.  Ved afgørelsen af, om befordring mellem  

 sædvanlig bopæl og arbejdsplads har fundet sted i indtil 60 arbejdsdage, jf.  

 § 9 B, stk. 1, litra a, og stk. 2, som affattet ved denne lovs § 1, nr. 4,  

 tages også arbejdsdage i de sidste tre måneder af indkomståret 1993 i  

 betragtning.
Stk. 3.  Uanset bestemmelsen i § 1, nr. 7, kan  

 skattepligtige, der i indkomståret 1993 er berettigede til at foretage  

 fradrag for befordring i egen bil efter reglerne i ligningslovens § 9 C, stk.  

 4, jf. lovbekendtgørelse nr. 1223 af 17. december 1992, vælge at foretage  

 fradrag for befordring efter reglerne i 2. og 3. pkt.
Fradrag kan kun  

 foretages for den strækning mellem hjem og arbejdsplads, som berettiger til  

 fradrag i 1993, og fradraget kan højst udgøre et beløb, der svarer til  

 fradraget i 1993. Fradraget foretages efter reglerne i ligningslovens § 9 C,  

 stk. 1-3, dog således at daglig befordring over 130 km i 1994, 150 km i 1995,  

 170 km i 1996 og 190 km i 1997 kan fradrages med 1,05 kr. pr. km.
Givet på Christiansborg Slot, den 30.  

 juni 1993 Under Vor Kongelige Hånd og Segl MARGRETHE R.
