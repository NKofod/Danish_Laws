 Civilretsdirektoratet stadfæstede en af statsamtet truffet afgørelse,  

 hvorefter der blev meddelt afslag under henvisning til, at man i praksis er  

 tilbageholdende med at meddele fri proces i inkassosager, hvor der ikke er  

 tvivl om kravets beståen.
 Parterne udfærdigede ved bodeling i 1985 et gældsbrev, hvori modparten  

 erkendte at skylde ansøger 80.000 kr., som skulle betales ved en  

 afdragsordning.
 I foråret 1991 ophørte modparten med betaling af afdrag, men erkendte  

 fortsat at være beløbet skyldigt.
 Ansøger ønskede nu fri proces til gennemførelse af sagen ved domstolene  

 med henblik på inddrivelse af beløbet.
 Civilretsdirektoratet stadfæstede statsamtets afslag under henvisning til,  

 at man efter fast praksis er tilbageholdende med at meddele fri proces i  

 inkassosager, hvor der ikke er tvivl om kravets beståen.
 Denne praksis har støtte i forarbejderne til reglerne i retsplejelovens  

 kap. 31 om fri proces.
 Efter Civilretsdirektoratets opfattelse fandtes der ikke særlige  

 omstændigheder i sagen, der kunne begrunde en fravigelse af denne praksis.
 Ingen.
