 I medfør af § 2, stk. 4, § 3, stk. 3, § 6, stk. 3, § 7, stk. 4, § 8, stk.  

 8, samt § 11, stk. 3, i lov nr. 365 af 18. maj 1994, om statsgaranti til  

 udviklingsvirksomhed fastsættes:
Ansøgning om tildeling af statsgaranti § 1.  Indtil 31. juli 1996 kan Erhvervsfremme  

 Styrelsen efter ansøgning tildele danske aktieselskaber, og udenlandske  

 selskaber med en tilsvarende selskabsform statsgaranti i henhold til lov nr.  

 365 af 18. maj om statsgaranti tiludviklingsvirksomhed.  

 (Udviklingsselskabsloven).
 Stk. 2.  Ansøgningen skal udfærdiges i overensstemmelse  

 med de retningslinier, som fremgår af Erhvervsfremme Styrelsens  

 ansøgningsvejledning.
 § 2.  Erhvervsfremme Styrelsen kan, inden for den  

 fastsatte samlede garantiramme og efter samråd med et rådgivende udvalg  

 nedsat af industri- og samordningsministeren, tildele en garantiramme til  

 ansøgere, der opfylder bestemmelserne i udviklingsselskabsloven og  

 bestemmelser fastsat i medfør af denne lov.
 Stk. 2.  Det skal fremgå af ansøgningen:
 Stk. 3.  Der vil som hovedregel højst kunne tildeles en  

 garantiramme, som på ansøgningstidspunktet svarer til udviklingsselskabets  

 ansvarlige egenkapital eller den ansvarlige kapital, som selskabet har  

 skriftligt tilsagn om at få tilført.
 Stk. 4.  Erhvervsfremme Styrelsen kan dispensere fra  

 betingelsen om en egenkapital på 50 mio. kr. i udviklingsselskabet:
 § 3.  Erhvervsfremme Styrelsen opkræver en årlig  

 præmie på 10/00 p.a. af den tildelte garantiramme, samt på 20/00 p.a. af den  

 disponerede garantiramme, til dækning af udgifterne til administration af  

 loven.
 Stk. 2.  Præmien opkræves halvårligt forud.
 Stk. 3.  Satserne kan reguleres een gang om året.
 § 4.  Et udviklingsselskab kan få nedsat en  

 garantiramme ved at give meddelelse herom til Erhvervsfremme Styrelsen.
§ 5.  Garantirammen har virkning i otte år fra det  

 tidspunkt, hvor tildeling har fundet sted.
Efter det ottende år vil den  

 ansvarlige kapital i udviklingsporteføljen fortsat være omfattet af  

 statsgarantien, men der kan ikke henføres ny ansvarlig kapital til  

 udviklingsporteføljen.
Udviklingsporteføljen § 6.  Udviklingsporteføljen indeholder  

 udviklingsselskabets beholdning af statsgaranteret ansvarlig kapital i  

 porteføljevirksomheder opgjort til anskaffelsesværdien.
 Stk. 2.  På anskaffelsestidspunktet må den ansvarlige  

 kapital i en enkelt porteføljevirksomhed eller i alle porteføljevirksomheder  

 i samme koncern ikke overstige 20% af den tildelte garantiramme.
 Stk. 3.  Et eller flere udviklingsselskabers samlede  

 ansvarlige kapital i en porteføljevirksomhed opgjort til anskaffelsesværdien  

 må kun efter særlig tilladelse fra Erhvervsfremme Styrelsen overstige 10  

 millioner kr.
 Stk. 4.  Hvis udviklingsselskabet udtager ansvarlig  

 kapital fra udviklingsporteføljen til selskabets almindelige beholdning,  

 ophører statsgarantien for denne kapital fra udtagelsestidspunktet.
 Stk. 5.  Har udviklingsselskabet afhændet ansvarlig  

 kapital i en porteføljevirksomhed skal erhververens identitet indberettes til  

 Erhvervsfremme Styrelsen af udviklingsselskabet.
 § 7.  Udviklingsselskabet skal i forbindelse med  

 indberetning af erhvervet ansvarlig kapital i en porteføljevirksomhed  

 godtgøre, at erhvervelsen er i overensstemmelse med udviklingsselskabsloven,  

 bestemmelser fastsat i medfør af denne lov og udviklingsselskabets  

 forretningsgrundlag.
 Stk. 2.  Finder Erhvervsfremme Styrelsen, at der ikke er  

 en sådan overensstemmelse, kan Styrelsen bestemme, at den ansvarlige kapital  

 ikke kan henføres til selskabets udviklingsportefølje.
 Stk. 3.  Har udviklingsselskabet ikke fået meddelelse  

 efter stk. 2 senest 10 hverdage fra Erhvervsfremme Styrelsens modtagelse af  

 indberetningen, kan udviklingsselskabet anse erhvervelsen af ansvarlig  

 kapital som værende i overensstemmelse med bestemmelserne i  

 udviklingsselskabsloven, bestemmelser fastsat i medfør af denne lov og  

 udviklingsselskabets forretningsgrundlag.
 § 8.  Udviklingsselskabet kan anmode om  

 forhåndstilsagn, med hensyn til anskaffelse af ansvarlig kapital i en  

 porteføljevirksomhed.
 Stk. 2.  Har udviklingsselskabet ikke modtaget  

 forhåndstilsagn senest 10 hverdage fra Erhvervsfremme Styrelsens modtagelse  

 af anmodningen herom, kan udviklingsselskabet anse forhåndstilsagnet som  

 givet på grundlag af de fremlagte oplysninger.
 § 9.  Udviklingsselskabet skal, ved skriftlig aftale  

 med porteføljevirksomheden, sikre at udviklingsselskabets revisor kan få  

 adgang til porteføljevirksomhedens regnskabsmateriale.
Opgørelse af tab og opfyldelse af  

 statsgarantien § 10.  Det realiserede tab på ansvarlig kapital  

 baseres på anskaffelsesværdier og afhændelsesværdier, der fastlægges som  

 følger:
 Stk. 2.  Realiserede tab på ansvarlig kapital opgøres  

 som forskellen mellem anskaffelses- og afhændelsesværdien, fratrukket  

 udbytter, renter og anden økonomisk kompensation, afdrag på ansvarlige lån  

 samt overskud på ydelser fra udviklingsselskabet til porteføljevirksomheden.
 Stk. 3.  Ved overskud på ydelser forstås en positiv  

 forskel mellem salgsprisen på ydelser, som udviklingsselskabet har faktureret  

 porteføljevirksomheden for, og disse ydelsers kostpris inklusive indirekte  

 produktionsafhængige omkostninger.
 Stk. 4.  Underskud på ydelser fra udviklingsselskabet  

 til porteføljevirksomheden kan ikke indregnes i det realiserede tab.
 Stk. 5.  Hvis et udviklingsselskabs ansvarlige kapital i  

 en porteføljevirksomhed forøges ved en kapitalforhøjelse eller et nyt  

 ansvarligt lån til en anden anskaffelsesværdi end den oprindelige, fordeles  

 de årlige overskud på ydelser fra udviklingsselskabet til  

 porteføljevirksomheden forholdsmæssigt mellem den oprindelige og den nye  

 ansvarlige kapital på grundlag af værdiansættelse på anskaffelsestidspunktet.
 Stk. 6.  Hvis udviklingsselskabet har ansvarlig kapital  

 i porteføljevirksomheden, som ikke indgår i udviklingsporteføljen, skal de  

 årlige overskud på ydelser fra udviklingsselskabet til porteføljevirksomheden  

 fordeles forholdsmæssigt på ansvarlig kapital udenfor og indenfor  

 udviklingsporteføljen på grundlag af værdiansættelse på  

 anskaffelsestidspunktet.
 Stk. 7.  Hvis et realiseret tab skyldes konkurs eller  

 likvidation, kan Erhvervsfremme Styrelsen bestemme, at statsgarantien kan  

 finde anvendelse, selv om den ansvarlige kapital har været henlagt til  

 udviklingsporteføljen i mindre end 3 år.
 § 11.  Hvis det gennemsnitlige akkumulerede afkast af  

 udviklingsporteføljen overstiger 13% p.a., kan der ikke foretages  

 garantiudbetaling for det pågældende regnskabsår.
 Stk. 2.  Opgørelse af udviklingsporteføljens  

 gennemsnitlige anskaffelsesværdi for et regnskabsår foretages som fastsat i  

 bilag 1.
 Stk. 3.  Opgørelse af udviklingsporteføljens afkast i et  

 regnskabsår foretages som fastsat i bilag 2.
 Stk. 4.  Udviklingsporteføljens afkastprocent, i et  

 givet år, opgøres på grundlag af udviklingsporteføljens gennemsnitlige  

 anskaffelsesværdi for året.
Stk. 5.  Den gennemsnitlige akkumulerede afkastprocent  

 opgøres som det vægtede gennemsnit af hvert regnskabsårs afkastprocenter.
Som  

 vægt anvendes udviklingsporteføljens gennemsnitlige anskaffelsesværdi.
 § 12.  Opgørelser efter §§ 10 og 11 skal være  

 revideret af den revisor, som udfører den lovpligtige revision af  

 udviklingsselskabets årsregnskab.
Klageadgang § 13.  Afgørelser, som Erhvervsfremme Styrelsen  

 træffer i medfør af udviklingsselskabsloven, kan ikke indbringes for højere  

 administrativ myndighed.
Ikrafttræden § 14.  Bekendtgørelsen træder i kraft den 1. august  

 1994.
Erhvervsfremme Styrelsen, den 14. juni  

 1994 Merete Rasmussen / Kurt Steen Jakobsen Bilag 1 Opgørelse af udviklingsporteføljens gennemsnitlige anskaffelsesværdi for  

 regnskabsåret foretages således:
+ Udviklingsporteføljens anskaffelsesværdi primo + Anskaffelsesværdi af erhvervet ansvarlig kapital i regnskabsåret - Anskaffelsesværdi af realiseret eller udtagen ansvarlig kapital i  

 regnskabsåret = Udviklingsporteføljens anskaffelsesværdi ultimo Udviklingsporteføljens gennemsnitlige anskaffelsesværdi opgøres som summen  

 af udviklingsporteføljens anskaffelsesværdi primo og ultimo, divideret med 2.
Bilag 2 Opgørelse af udviklingsporteføljens afkast i regnskabsåret foretages  

 således:
