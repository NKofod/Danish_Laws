Cirkulære  

 om natpenge mv. for tjenestemænd i staten Generelle bemærkninger Finansministeriet og tjenestemændenes  

 centralorganisationer har som led i overenskomstforhandlingerne i 2005  

 indgået  

 vedlagte aftale af 24. marts 2006 om natpenge mv. for tjenestemænd i staten.
 Aftalen træder i kraft den 1. oktober 2006.
2.  

  

 Aftalen  

 omfatter tjenestemænd i staten.
Den gælder desuden for overenskomstansatte,  

 der  

 er omfattet af fællesoverenskomsterne med henholdsvis StK og LC, OC og CO II.
 Aftalen gælder ikke for ansatte, der er omfattet af  

 overenskomsten for akademikere i staten.
 For overenskomstansatte i øvrigt gælder natpengeaftalen  

 kun, hvis det udtrykkeligt fremgår af den enkelte overenskomst.
 3.  

  

 For ansatte,  

 der er omfattet af kap. 3 i aftale af 24. marts 2006 om arbejdstid for  

 tjenestemænd  

 i staten (særbestemmelser for ansatte med normal dagarbejdstid), træder  

 tillægget i arbejdstidsaftalens § 11 i stedet for natpenge efter § 1 og  

 tillæg  

 for weekender, helligdage mv. efter § 2.
 Ansatte, der er omfattet af den særlige aftale af 24.  

 marts 2006 om tillæg for aften- og natarbejde for ansatte inden for CO  

 IIs  

 forhandlingsområde, er i alle tilfælde undtaget fra reglerne i § 1 om  

 natpenge.
 4.  

  

 Natpengeaftalen er ændret på følgende punkter:
 a)  

 	  

 Der er indført en  

 ensartet weekendsats fra lørdag kl. 14 til mandag kl. 06. Satsen svarer til  

 den  

 hidtidige søndagsgodtgørelse.
 b)  

 	  

 Bestemmelsen om  

 nedsatte natpenge til tjenestemænd, der har kostforplejning, er udgået.
 c)  

 	  

 Godtgørelsen for  

 indgreb i på forhånd fastlagte fridage er bortfaldet.
 d)  

 	  

 Der er desuden  

 foretaget en række redaktionelle ændringer.
Bemærkninger til de enkelte bestemmelser Til  

 §§ 1, 2 og 3 Tillæg efter § 1, § 2 og § 3 ydes uafhængigt af hinanden.  

 Det betyder, at der for den samme arbejdspræstation kan betales både  

 natpenge,  

 weekendtillæg, tillæg for delt tjeneste og tillæg for 3-delt tjeneste, hvis  

 betingelserne for hvert enkelt tillæg er opfyldt.
 Der kan derimod aldrig ydes mere en ét tillæg efter § 2.  

 En juleaftensdag, som falder på en søndag udløser således kun tillæg efter §  

 2,  

 nr. 1.
 Tillæggene ydes også i forbindelse med over- og  

 merarbejde.
Til § 1, stk. 2 Ved soverum forstås et værelse med seng, sovesofa eller  

 lignende med sengetøj samt adgang til bad og toilet.
Til § 3, stk. 2 Ved beregningen af den delte tjenestes samlede varighed  

 medregnes mellemliggende timer, hvor den ansatte har fri.
Tillægget betales  

 kun  

 for timer, der ligger ud over 11.
Ikrafttræden Cirkulæret træder i kraft den 1. oktober 2006.  

 Finansministeriets cirkulære nr. 32 af 26. februar 1998 (Fmst. nr. 024/98)  

 ophæves.
Finansministeriet, Personalestyrelsen, den  

 24. marts 2006 Dorte Sølling Aftale om natpenge mv. for tjenestemænd i  

 staten § 1.  

 Natpenge Til tjenestemænd, der efter ordre eller godkendt  

 tjenestefordeling arbejder i tidsrummet fra kl. 17 til kl. 06, betales et  

 tillæg på 17,03 kr. pr. time (grundbeløb 1. oktober 1997). Tillægget betales  

 pr. påbegyndt halve time.
Stk. 2.  

  

 Der betales ikke  

 tillæg for rådighedstjeneste i hjemmet, for rådighedstjeneste på  

 tjenestestedet  

 med soverum og for rejsetid med soveplads.
For rådighedstjeneste på  

 tjenestestedet uden soverum betales halv sats.
 § 2. Tillæg  

 for weekender, helligdage mv.
 Til tjenestemænd, der efter ordre eller godkendt  

 tjenestefordeling arbejder i følgende tidsrum, betales et tillæg på 30,46 kr.  

 pr. time (grundbeløb 1. oktober 1997):
1)  

 	  

 Weekender fra lørdag  

 kl. 14 til mandag kl. 06 2)  

 	  

 Lørdage før kl. 14,  

 hvis mindst halvdelen af den planlagte tjeneste ligger efter kl. 14 3)  

 	  

 Søgnehelligdage fra  

 kl. 00 til kl. 24 4)  

 	  

 Hverdage efter  

 søgnehelligdage fra kl. 00 til kl. 06 5)  

 	  

 Grundlovsdag fra kl.  

 12 til kl. 24 6)  

 	  

 Juleaftensdag fra kl.  

 14 til kl. 24.
 Stk. 2.  

  

 Tillægget  

 betales pr. påbegyndt halve time.
 Stk. 3.  

  

 Der betales ikke  

 tillæg for rådighedstjeneste i hjemmet og for rejsetid med soveplads.
§ 3. Tillæg  

 for delt tjeneste For tjeneste, der er opdelt i 3 dele, betales et tillæg  

 på 46,71 kr. pr. dag (grundbeløb 1. oktober 1997).
Stk. 2.  

  

 Ved delt  

 tjeneste, hvis samlede varighed inkl. de mellemliggende timer overstiger 11  

 timer, betales et tillæg på 5,03 kr. pr. time (grundbeløb 1. oktober 1997)  

 for  

 den del af tjenesten, der ligger ud over 11 timer.
Tillægget betales pr.  

 påbegyndt halve time.
 Stk. 3.  

  

 Bestemmelserne i  

 stk. 1 og 2 omfatter ikke søfartspersonale.
§ 4.  

 Regulering De nævnte grundbeløb procentreguleres efter reglerne i  

 den til enhver tid gældende aftale om justering af tjenestemandslønninger mv.
§ 5.  

 Lokalaftaler Aftalens bestemmelser kan fraviges eller suppleres ved  

 lokal aftale indgået af de enkelte ministerier eller dem, de bemyndiger  

 hertil,  

 og vedkommende forhandlingsberettigede organisationer eller dem, de  

 bemyndiger  

 hertil.
 Stk. 2.  

  

 Lokalaftaler kan  

 opsiges til bortfald med et varsel på 3 måneder, medmindre andet aftales.  

 Efter  

 udløbet af den lokale aftale gælder bestemmelserne i denne aftale.
 Stk. 3.  

  

 Eksisterende  

 lokalaftaler forbliver i kraft, indtil de fornys eller opsiges til bortfald  

 efter reglerne i den enkelte aftale.
§ 6.  

 Ikrafttræden Aftalen træder i kraft den 1. oktober 2006. Aftale af  

 23. februar 1998 om natpenge mv. ophæves.
 Stk. 2.  

  

 Aftalen kan  

 opsiges skriftligt med 3 måneders varsel til en 31. marts, dog tidligst den  

 31.  

 marts 2008.
København, den 24. marts 2006 Statsansattes Kartel Peter Waldorff Statstjenestemændenes Centralorganisation II Tommy Agerskov  

 Thomsen Akademikernes Centralorganisation Sine Sunesen Lærernes Centralorganisation Anders Bondo  

 Christensen Finansministeriet P.M.V.
 E.B.
