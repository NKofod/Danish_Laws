NOA-Meddelelse vedr. lov om servicejob  

 fortolkning af "varige stillinger" i § 1, stk. 1, Servicejob og  

 social- og sundhedselever AF-kontorer A-kasser Arbejdsmarkedsstyrelsen skal meddele, at ikke kan  

 oprettes servicejob for social- og sundhedselever Arbejdsmarkedsstyrelsen har i forbindelse med en konkret  

 sag forespurgt Arbejdsministeriets Departement om en principiel stillingtagen  

 til rækkeviden af formuleringen af "varige stillinger" i § 1,  

 stk. 1, i lov om servicejob i relation til muligheden for at oprette  

 servicejob for social- og sundhedselever.
Arbejdsministeriet har bemærket, at ansættelse  

 som social- og sundhedselev sker i henhold til lov om grundlæggende  

 social- og sundhedsuddannelser, der hører under  

 Undervisningsministeriet.
Ansættelsen som social- og sundhedselev sker  

 herefter på grundlag af en ansættelseskontrakt (elevkontrakt)  

 mellem den ansættende myndighed og eleven.
 Der er således tale om et ansættelsesforhold,  

 som indgår som et led i uddannelsesforløb, og da  

 ansættelsen som elev i sagens natur ophører samtidig med  

 afslutningen på uddannelsesforløbet, er det Arbejdsministeriets  

 opfattelse, at der er tale om ansættelsesforhold, der på  

 forhånd er tidsbegrænsede.
 Det er på denne baggrund Arbejdsministeriets  

 opfattelse, at lov om servicejob ikke kan finde anvendelse i forhold til  

 ansættelser af social- og sundhedselever, jf. § 1, i lov om servicejob,  

 hvorefter servicejob er varige ansættelser, og således ikke  

 må være tidsbegrænsede på forhånd.
 Styrelsen skal bemærke, at denne fortolkning  

 også finder anvendelse på andre ansættelser med  

 elevkontrakt.
 Styrelsen skal endvidere bemærke, at hvis der skulle  

 være oprettet servicejob for social- og sundhedselever eller andre  

 elever, vil udbetalingen af tilskuddet på 100.000 kr. årligt  

 skulle ophøre samtidig med afslutningen på  

 uddannelsesforløbet.
