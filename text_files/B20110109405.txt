Bekendtgørelse om ændring af bekendtgørelse om anvendelse af trykbærende udstyr § 1 I bekendtgørelse nr. 100 af 31. januar 2007 om anvendelse af trykbærende udstyr foretages følgende ændringer:
 1. § 31 affattes således:
»§ 31. Selvstændig pasning af dampkedler m.v. i kontrolklasse A må kun udføres af personer, der er i besiddelse af udvidet kedelpassercertifikat eller har uddannelse og erfaring svarende hertil.
Det fremgår af bekendtgørelse om arbejdsmiljøfaglige uddannelser, hvornår der er krav om et certifikat, samt hvilke kvalifikationer, man skal være i besiddelse af, før der kan udstedes et certifikat.
Stk. 2. Selvstændig pasning af dampkedler m.v. i kontrolklasse B må kun udføres af personer, der er i besiddelse af almindeligt kedelpassercertifikat eller har uddannelse og erfaring svarende hertil.
Det fremgår af bekendtgørelse om arbejdsmiljøfaglige uddannelser, hvornår der er krav om et certifikat, samt hvilke kvalifikationer, man skal være i besiddelse af, før der kan udstedes et certifikat.« 2. Efter § 33 indsættes:
»§ 33 a.
Selvstændigt arbejde med opstilling, montering, idriftsætning, reparation, vedligeholdelse, nedlukningsarbejde, herunder tømning, samt foretagelse af årligt eftersyn af anlæg med fyldning større end 2,5 kg kølemiddel på køleanlæg m.v., må kun udføres af personer, der har gennemgået en uddannelse og er i besiddelse af et certifikat.
Det fremgår af bekendtgørelse om arbejdsmiljøfaglige uddannelser, hvornår der er krav om et certifikat, samt hvilke kvalifikationer, man skal være i besiddelse af, før der kan udstedes et certifikat.« 3. § 40 ophæves.
 4. § 42 ophæves.
 5. I bilag 4 affattes pkt. 3.2.2  3.2.5 således:
»3.2.2 Dampkedler i kontrolklasse A og B For dampkedler i kontrolklasse A og B skal kedelpasseren have henholdsvis udvidet eller almindeligt kedelpassercertifikat.
Dette gælder, selvom dampkedelanlægget er i drift uden stadig overvågning.
 Det fremgår af bekendtgørelse om arbejdsmiljøfaglige uddannelser, hvornår der er krav om et certifikat, samt hvilke kvalifikationer, man skal være i besiddelse af, før der kan udstedes et certifikat.
3.2.3 Udvidet kedelpassercertifikat Ophævet 3.2.4 Almindeligt kedelpassercertifikat Ophævet 3.2.5 Udstedelse af certifikat Ophævet« 6. I bilag 7 affattes pkt. 5 således:
»5. Kvalifikationskrav til montører og kølefirmaer ved udførelse af visse arbejdsopgaver 5.1 Kvalifikationskrav til montører Selvstændigt arbejde med opstilling, montering, idriftsætning, reparation, vedligeholdelse og nedlukning, herunder tømning samt foretagelse af årligt eftersyn af anlæg med fyldning større end 2,5 kg kølemiddel på køleanlæg af type A, B, C, D eller E, må kun udføres af personer over 18 år, der har gennemgået en uddannelse og er i besiddelse af et certifikat.
 Det fremgår af bekendtgørelse om arbejdsmiljøfaglige uddannelser, hvornår der er krav om et certifikat, samt hvilke kvalifikationer, man skal være i besiddelse af, før der kan udstedes et certifikat.
 Herudover skal montøren have kvalifikationer og have modtaget instruktion, som er nødvendig i forhold til den foreliggende arbejdsopgave.
 De ovennævnte opgaver kan udføres af andre personer, når en uddannet montør overvåger deres arbejde, og der løbende gives kvalificeret instruktion.
 Kølefirmaet skal for hver enkelt montør kunne dokumentere, at kravene er opfyldt.
5.2 Kvalifikationskrav til kølefirmaer Firmaer, der udfører en eller flere af de i pkt. 5.1 nævnte opgaver på anlæg af type A, B, C eller D, skal være i besiddelse af fornøden viden om køleanlæg og skal være en sagkyndig virksomhed, jf. § 2, som har kendskab til regler og standarder på området.
 Firmaet skal anvende udstyr, som er velegnet i forbindelse med udførelse af arbejdet.
Firmaet skal have beskrevet og anvende procedurer, der sikrer, at arbejdet udføres af kvalificerede montører, jf. pkt. 5.1.« § 2 Bekendtgørelsen træder i kraft den 1. januar 2012.
