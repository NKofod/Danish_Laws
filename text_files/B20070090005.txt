Bekendtgørelse  

 om udåndings-, spyt- og svedprøver samt øjenbesigtigelse efter færdselsloven I medfør af færdselslovens § 55, stk. 3, jf.  

 lovbekendtgørelse nr. 1100 af 8. november 2006, fastsættes:
 § 1.  

  

 Føreren  

 af et køretøj eller en rytter skal afgive en udåndings-, spyt- eller  

 svedprøve  

 eller lade sine øjne besigtige, hvis politiet kræver det.
 § 2.  

  

 Prøven eller besigtigelsen efter § 1 foretages på det sted eller i  

 umiddelbar  

 nærhed af det sted, hvor politiets kontrol sker, eller hvor den pågældende  

 antræffes, jf. dog færdselslovens § 55, stk. 1, 2. pkt.
 Stk. 2.  

  

 Hvis det er  

 muligt, skal prøven eller besigtigelsen ske på en sådan måde, at den, som  

 skal  

 afgive prøven eller lade sine øjne besigtige, ikke udsættes for almindelig  

 opmærksomhed.
§ 3.  

  

 Politiet kan tilbageholde den pågældende i det tidsrum, der er nødvendigt til  

 gennemførelse af prøven eller besigtigelsen.
Politiet kan kræve, at der  

 foretages én yderligere prøve eller besigtigelse.
 § 4.  

  

 Bekendtgørelsen træder i kraft den 21. juli 2007.
 Stk. 2.  

  

 Samtidig  

 ophæves bekendtgørelse nr. 349 af 24. juni 1976 om udåndingsprøver efter  

 færdselsloven.
