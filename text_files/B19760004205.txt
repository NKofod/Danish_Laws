 I henhold til § 33A, stk. 4, i ligningsloven jfr. lov nr. 649 af 19.  

 december 1975 bestemmes følgende:
 § 1.  Hvor det må anses for godtgjort, at en person,  

 der er skattepligtig efter kildeskattelovens § 1, vil opholde sig uden for  

 riget i mindst et år, og under opholdet vil erhverve lønindkomst, for hvilken  

 der kan gives nedslag efter ligningslovens § 33A, stk. 1, kan der meddeles  

 henstand med et beløb, der svarer til nedslaget.
 Stk. 2.  Henstand meddeles af den kommune, der er  

 berettiget til at ændre forskudsregistreringen.
 Stk. 3.  Kommunens afgørelse kan - bortset fra  

 Københavns og Frederiksberg kommuner - indbringes for vedkommende  

 amtsskatteinspektorat.
 § 2.  Bekendtgørelsen har virkning fra og med  

 indkomståret 1976.
 Ministeriet for skatter og afgifter, den  

 5. februar 1976.
 Svend Jakobsen.
