(Handelsskoler, tekniske skoler) Efter anmodning fra Pensionskassen for tekniske undervisningsvirksomheder  

 og handelsskoler m.v. skal man herved meddele følgende om fremgangsmåden ved  

 svagelighedspensionering.
Afskedigelse på grund af helbredsbetinget utjenstdygtighed skal ske i  

 overensstemmelse med reglerne i cirkulære nr. 47 af 15. marts 1973 fra  

 Økonomi- og Budgetministeriet.
Herefter skal der inden udløbet af 14 dage  

 efter de 120 sygefraværsdage være indhentet en erklæring fra den pågældendes  

 læge.
Erklæringen skal indeholde en udførlig beskrivelse af samtlige subjektive  

 og objektive sygdomsfænomener, diagnose samt en udtalelse om udsigterne til  

 arbejdsførhed med henblik på genoptagelse af tjenesten.
Den attestudstedende  

 læge skal anmodes om samtidig at fremkomme med eventuel foreliggende  

 journaludskrift, speciallægeerklæring, udskrivningskort samt andre relevante  

 oplysninger vedrørende den pågældendes helbredstilstand.
 Erklæringen skal sammen med sygedagsliste indsendes til pensionskassen,  

 som vil forelægge akterne for Nævnet for Helbredsbedømmelser i  

 Tjenestemandssager til udtalelse.
 Pensionskassen vil give skolen meddelelse om nævnets afgørelse, når denne  

 foreligger.
 For ansatte ved tekniske skoler og skolehjem gælder desuden, at der forud  

 for enhver afsked, som skyldes helbredsmæssige forhold, skal indhentes en  

 udtalelse fra pensionskassen om den pågældendes krav på pension, jfr. § 26,  

 stk. 3, i ansættelsesbekendtgørelsen af 31. januar 1985.
 Opmærksomheden henledes på, at såkaldt kvalificeret  

 svagelighedspensionering kun kan ske før det 60. år, jfr. § 10 i  

 pensionskassens vedtægt.
 P.m.v.
 e.b.
A.
Jahnsen eksp. sekr.
