Nr LSF 297 Forslag til Lov om ændring af lov om beskatning til kommunerne af faste  

 ejendomme (Fritagelse af ejendomme i erhvervszoner) Fremsat af indenrigsministeren (Thor Pedersen) den 12. maj 1992 Vedtaget ved tredjebehandling den 18. juni 1992 Lov nr. 481 af 24/06/1992 § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, indsættes i § 7, stk. 1  

 , efter litra e:
»f) Ejendomme, der ligger i områder, der efter § 3 i lov om  

 planlægning er udpeget som særlige erhvervszoner.
Det er en betingelse for  

 fritagelsen, at ejendommen tilhører en virksomhed, der er etableret i  

 erhvervszonen før den 1. januar 1995.« § 2 Stk. 1. Tidspunktet for lovens ikrafttræden fastsættes af  

 indenrigsministeren.
 Stk. 2. Loven har virkning til og med skatteåret 1999.
Oprindeligt fremsat forslag § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, indsættes i § 7, stk. 1  

 , efter litra e:
»f) Ejendomme, der ligger i områder, der efter § 3 i lov om  

 planlægning er udpeget som særlige erhvervszoner.
Det er en betingelse for  

 fritagelsen, at ejendommen tilhører en virksomhed, der er etableret i  

 erhvervszonen før den 1. januar 1995.« § 2 Stk. 1. Tidspunktet for lovens ikrafttræden fastsættes af  

 indenrigsministeren.
 Stk. 2. Loven har virkning til og med skatteåret 1999.
Bemærkninger til lovforslaget 1. Formål og indhold.
 Forslaget er en følge af aftalen om en styrket indsats for aktivering af  

 de ledige af 8. maj 1992 mellem regeringen og Det Radikale Venstre,  

 Centrum-Demokraterne, Kristeligt Folkeparti og Fremskridtspartiet.
 Lovforslaget fremsættes samtidig med og vil blive sat i kraft samtidig med  

 forslag til lov om ændring af lov om skattemæssige afskrivninger m.v., lov om  

 ændring af stempelloven, lov om ændring af lov om butikstid, lov om ændring  

 af lov om miljøbeskyttelse og lov om dispensation fra forskellige love i  

 forbindelse med oprettelse af erhvervszoner.
Lovforslaget bidrager til at gennemføre etableringen af en række  

 geografisk afgrænsede erhvervszoner, hvor der tilbydes virksomheder, som  

 skaber nye arbejdspladser, særligt gunstige vilkår.
Etablering af  

 erhvervszoner sigter på at styrke erhvervsudvikling og beskæftigelse inden  

 for økonomisk udsatte områder.
 Erhvervszoner vil blive oprettet ved et landsplandirektiv efter planlovens  

 § 3 efter forudgående drøftelser mellem regeringen og de enkelte kommuner  

 samt i nødvendigt omfang tillige amtskommunerne.
Det er en væsentlig del af aftalen, at der er tale om en forsøgsordning,  

 som er begrænset såvel tidsmæssigt som geografisk.
Forsøgsordningen er derfor  

 begrænset til nye og allerede etablerede virksomheder, der i perioden frem  

 til udgangen af 1994 skaber nye arbejdspladser i de erhvervszoner, der vil  

 blive etableret.
De under ordningen ydede begunstigelser ophører med udgangen  

 af 1999.
Der sigtes mod at etablere op til 10 erhvervszoneaftaler med interesserede  

 kommuner i Bornholms Amt, Nordjyllands Amt og Storstrøms Amt, der opfylder et  

 eller flere af følgende kriterier * særligt omfattende erhvervsmæssige omstillinger, * høj ledighed, * væsentligt stigende ledighed.
 Det er hensigten, at zonerne indskrænkes størrelsesmæssigt til områder på  

 f.eks. 50 ha inden for den enkelte kommune.
 Formålet med dette lovforslag er at skabe det fornødne lovgrundlag for det  

 element i erhvervszoneordningen, der går ud på, at grunde og bygninger i  

 zonerne fritages for kommunale grundskatter og dækningsafgifter.
 Det sker ved at ændre § 7, stk. 1, i lov om beskatning til kommunerne af  

 faste ejendomme.
 Denne bestemmelse opregner forskellige grupper af ejendomme, der er  

 fritaget for kommunal grundskyld.
 Ved indsættelse af et nyt litra f i denne bestemmelse udvides de fritagne  

 ejendomme til at omfatte ejendomme, der ligger i områder, der efter lov om  

 planlægning er etableret som erhvervszoner.
 Fritagelsen efter § 7 omfatter både kommunal og amtskommunal grundskyld.
 Ejendomme, der er fritaget for grundskyld efter § 7 er automatisk fritaget  

 for dækningsafgift, idet det i lovens § 23 A, stk. 3, er bestemt, at  

 dækningsafgift i henhold til denne paragraf ikke kan opkræves af ejendomme,  

 der er fritaget for grundskyld i henhold til § 7.
 2. De gældende regler.
2.1. Grundskyld Kommunal og amtskommunal grundskyld opkræves af grundværdien af alle  

 vurderede ejendomme.
 I kommunerne skal grundskyldpromillen ligge mellem 6 og 24.
 Den amtskommunale grundskyldpromille er ved lov fastsat til 10 for alle  

 amtskommuner.
 Grundskylden for kommunerne er budgetteret til i alt ca. 4,1 mia. kr. for  

 1992.
 For amterne er tallet ca. 2,6 mia. kr.
Grundskylden indgår i kommuners og amters beskatningsgrundlag efter de  

 kommunale udligningsordninger.
Provenutab ved fritagelse af ejendomme i  

 erhvervszoner vil derfor i et vist omfang blive udjævnet gennem  

 udligningsordningerne.
2.2. Dækningsafgift af erhvervsejendomme Denne afgift kan kun opkræves af kommunerne - ikke af amtskommunerne.
Den  

 kan kun pålignes forskelsværdien (bygningsværdien) af ejendomme, der anvendes  

 til kontor, forretning, hotel, fabrik, værksted og lignende øjemed.
 Promillen skal ligge mellem 0 og 10. Kun ca. 1/3 af kommunerne opkræver  

 dækningsafgift.
 For 1992 er dækningsafgiften budgetteret til ca. 1,4 mia. kr. for  

 kommunerne under eet.
 Dækningsafgiften berøres ikke af den kommunale udligningsordning, og  

 provenutab ved fritagelse må derfor bæres fuldt ud af de pågældende kommuner  

 selv.
3. Økonomiske konsekvenser De økonomiske konsekvenser for kommuner og amtskommuner vil afhænge af, i  

 hvilket omfang kommunerne ønsker at indgå i erhvervszoneordninger.
 Det er derfor ikke muligt at give et nærmere skøn over, hvor store  

 ejendomsskattefritagelser der kan blive tale om.
 Da det er op til de enkelte kommuner, om de vil søge deltagelse i  

 erhvervszoneordningen, og da der er tale om ændringer i skatteregler, vil der  

 ikke blive tale om kompensation fra staten.
 Der vil ikke være væsentlige økonomiske konsekvenser for staten af  

 lovforslaget.
 4. Ikrafttræden.
 Tidspunktet for lovens ikrafttræden vil, jf. lovforslagets § 2, blive  

 fastsat af indenrigsministeren.
 Loven skal notificeres for EF-Kommissionen i medfør af artikel 93, stk. 1,  

 i EF-Traktaten på samme måde som Kommissionen skal notificeres om lov om  

 ændring af lov om skattemæssige afskrivninger m.v. og lov om ændring af  

 stempelloven.
 Loven vil derfor først blive sat i kraft, når EF-Kommissionens endelige  

 anerkendelse af disse loves forenelighed med EF-retten foreligger.
 Loven vil blive sat i kraft samtidig med de øvrige love vedrørende  

 forsøgsordningen om erhvervszoner.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, indsættes i § 7, stk. 1  

 , efter litra e:
»f) Ejendomme, der ligger i områder, der efter § 3 i lov om  

 planlægning er udpeget som særlige erhvervszoner.
Det er en betingelse for  

 fritagelsen, at ejendommen tilhører en virksomhed, der er etableret i  

 erhvervszonen før den 1. januar 1995.« § 7. Fritaget for kommunal grundskyld er:
 a) De staten tilhørende kongelige slotte og palæer med tilliggende.
b) Andre staten, kommunerne eller statens åndssvageforsorg tilhørende  

 ejendomme med undtagelse af ejendomme, der af ejeren anvendes erhvervsmæssigt  

 til landbrug, havebrug, skovdrift eller udleje, eller som henligger  

 ubenyttede.
Såfremt kun en del af en ejendom opfylder betingelserne for  

 fritagelse for kommunal grundskyld, omfatter fritagelsen alene den del af  

 grundværdien, der falder på denne del.
c) Fremmede staters gesandtskabs- og konsulatsejendomme på betingelse af,  

 at den danske stats gesandtskabs- og konsulatsejendomme i vedkommende land  

 nyder tilsvarende fritagelse.
I det omfang, Danmark ved mellemfolkelige  

 overenskomster har forpligtet sig dertil, fritages endvidere ejendomme, der  

 ejes af fremmede stater til brug for disses diplomatiske eller konsulære  

 repræsentationer, af internationale organisationer eller af sådanne  

 repræsentationers og organisationers personale samt dettes familiemedlemmer.
 d) Fredede ejendomme, hvorpå der er tinglyst en særlig  

 bevaringsdeklaration i henhold til lovgivningen om bygningsfredning.  

 Fritagelsen omfatter alene den bebyggede grund, gårdsplads og have.
e) Den bebyggede grund, gårdsplads og have til forsamlingshuse, der ikke  

 drives erhvervsmæssigt.
Ved forsamlingshus skal forstås en bygning, der er  

 bestemt til og hovedsagelig benyttes til afholdelse af møder af politisk,  

 religiøs og oplysende karakter, og hvortil der er offentlig adgang.
En  

 sammenhængende have, der hører til et forsamlingshus, er omfattet af  

 fritagelse, selv om en del af haven i matrikulær henseende udgør en eller  

 flere selvstændige faste ejendomme, der er særskilt vurderet.
 Stk. 2-4 . . .
 Stk. 5. Såfremt en ejendom ophører med eller overgår til at skulle  

 svare kommunal grundskyld efter nærværende paragraf, sker det ved udgangen af  

 det kvartal, hvori de omstændigheder, der begrunder fritagelsen henholdsvis  

 pligten til at svare grundskyld, er indtrådt.
