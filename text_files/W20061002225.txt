Pressenævnet vil kunne genoptage  

 behandlingen af en sag, hvis der fremkommer nye oplysninger af betydning for  

 sagens afgørelse.
Der skal således være tale om oplysninger, der ikke har  

 været  

 Nævnet bekendt, da Nævnet traf afgørelse i sagen.
Da der ikke var fremkommet  

 sådanne nye oplysninger, fandt Nævnet ikke grundlag for at genoptage sagen.
Pressenævnets  

 kendelse i sag 2006-6-412 Advokat Trine Nytrup har på vegne [K] ved brev af 25. oktober  

 2006 anmodet om genoptagelse af Pressenævnets sag nr. 2006-6-385, [K] mod  

 Ekstra Bladet.
Nævnets kendelse er afsagt den 11. oktober 2006.
 I kendelsen hed det:
Parterne har afgivet modstridende forklaringer om, hvorvidt [K]  

 er frontfigur i Dansk Front, Århus.
På grund af de begrænsede muligheder for  

 at  

 føre bevis for Pressenævnet, kan Nævnet ikke tage stilling til, hvilke  

 forklaringer der er de rigtige.
 Pressenævnet kan på grund af ovennævnte bevismæssige  

 begrænsninger endvidere ikke tage stilling til årsagen til [K]s udtræden fra  

 Dansk Folkepartis Ungdoms bestyrelse i Århus, hvorvidt han har været  

 involveret i optøjer sammen med White Pride, og hvorvidt der er  

 sket en  

 forvanskning vedrørende udsagnet Jeg har venner i White Pride, men jeg  

 er ikke  

 ekstremist.
Parterne har over for Pressenævnet afgivet modstridende forklaringer  

 vedrørende de informationer, der blev givet forud for interviewet.
På grund  

 af  

 de begrænsede muligheder for at føre bevis for Nævnet, kan Nævnet ikke tage  

 stilling til hvilken forklaring, der er den rigtige.
 Pressenævnet finder imidlertid, at [K] ved at besvare Ekstra  

 Bladets spørgsmål vedrørende Dansk Front og henvise til et tv-interview  

 vedrørende den højreekstremistiske gruppe White Pride må have været klar  

 over,  

 at Ekstra Bladet ville kunne sætte interviewet i sammenhæng med omtale af det  

 pågældende miljø, og Nævnet finder derfor, at der ikke er grundlag for at  

 udtale kritik heraf.
Pressenævnet finder videre, at det af artiklen Hitler var en  

 god mand klart fremgår, at der er tale om en kommentar fra [A], ligesom  

[K]  

 heller ikke er omtalt som nazist.
Nævnet udtaler derfor ikke  

 kritik af det  

 bragte.
Pressenævnet finder, at der ikke i øvrigt er grundlag for at  

 udtale kritik i sagen. Advokaten har til støtte for anmodningen om genoptagelse anført,  

 at det er ukorrekt, når det i kendelsen er anført, at Nævnet ikke kan tage  

 stilling til modstridende forklaringer om, hvorvidt Ekstra Bladet har  

 betegnet  

 klager som leder af Dansk Front (afdelingen i Århus), idet Ekstra Bladet den  

 23. juli 2006 under overskriften  

  

 De  

 leder Dansk Front  

  

 bragte et billede af [K] samt klagers navn.
 Pressenævnets afgørelse  

 og begrundelse:
 I sagens behandling har følgende nævnsmedlemmer deltaget:
Axel Kierkegaard, Finn Rowold, Kaare R.
Skou og Marianne  

 Druedahl.
 Efter § 14, stk. 1, i bekendtgørelse nr. 86 af 9. februar 1998  

 om forretningsordenen for Pressenævnet træffer de medlemmer, der har afgjort  

 en  

 sag, også afgørelse vedrørende spørgsmålet om eventuel genoptagelse af sagen.
Pressenævnet vil kunne genoptage behandlingen af en sag, hvis  

 der fremkommer nye oplysninger af betydning for sagens afgørelse.
Der skal  

 således være tale om oplysninger, der ikke har været Nævnet bekendt, da  

 Nævnet  

 traf afgørelse i sagen.
Da der ikke er fremkommet sådanne nye oplysninger,  

 finder Nævnet ikke grundlag for at genoptage sagen.
 Afgjort den 7. november 2006.
