 Den 4. juni 1980 undertegnedes i København følgende overenskomst mellem  

 Danmark og Tyrkiet om et dansk statslån til Tyrkiet:
Oversættelse OVERENSKOMST mellem Danmarks regering og Tyrkiets regering om et dansk statslån til  

 Tyrkiet Da Tyrkiets regering har anmodet Danmarks regering, som medlem af det  

 under organisationen for økonomisk samarbejde og udvikling's auspicier  

 nedsatte konsortium for Tyrkiet, om at bistå Tyrkiet med at overvinde dets  

 nuværende økonomiske vanskeligheder, er det aftalt, at der ydes et dansk  

 statslån til Tyrkiet på de nedenfor anførte vilkår og betingelser.
Artikel I Danmarks regering (i det følgende benævnt »långiveren«) vil  

 stille et lån på 25 (femogtyve) millioner danske kroner til rådighed for  

 Tyrkiets regering (i det følgende benævnt »låntageren«) til  

 finansiering af import af væsentlig betydning for Tyrkiets økonomiske vækst.
Artikel II Under iagttagelse af bestemmelserne i artikel VII skal låneprovenuet efter  

 anmodning af finansministeriet, Ankara, overføres til konto nr. 51.581-2 i  

 Den Danske Bank, Holmens Kanal 12, 1092 K, i favør af Tuerkiye Cumhuriyet  

 Merkez Bankasi, Ankara.
Artikel III Låntageren skal til långiveren betale en rente på seks og en halv procent  

 (6 1/2 pct.) pro anno af lånets til enhver tid udestående hovedstol.
Renten  

 skal betales halvårligt den 30. juni og 31. december hvert år, første gang  

 den 31. december 1981.
Artikel IV Låntageren skal tilbagebetale lånets hovedstol i tyve halvårlige afdrag,  

 hvert på 1.250.000 d. kr., første gang den 30. juni 1985 og sidste gang den  

 31. december 1994.
Artikel V Lånets hovedstol og renterne deraf skal betales til Danmarks Nationalbank  

 i danske kroner til kredit for finansministeriets løbende konto i Danmarks  

 Nationalbank.
Artikel VI Med hensyn til tilbagebetalingen af lånet forpligter låntageren sig til  

 ikke at give långiveren en mindre gunstig behandling end den, der gives andre  

 udenlandske kreditorer.
Artikel VII Inden overførslen til låntageren af låneprovenuet skal låntageren godtgøre  

 over for långiveren, at alle forfatningsmæssige og andre vilkår fastsat i  

 lovgivningen i låntagerens hjemland er blevet opfyldt, således at denne  

 låneoverenskomst vil udgøre en forpligtelse, som er bindende for låntageren.
Artikel VIII Lånet skal tilbagebetales uden fradrag af og fritaget for alle skatter og  

 afgifter samt alle i medfør af låntagerens lovgivning pålagte restriktioner.  

 Denne overenskomst skal være fritaget for alle nugældende og fremtidige  

 afgifter i medfør af låntagerens nuværende eller fremtidige lovgivning i  

 forbindelse med overenskomstens udfærdigelse, indgåelse, registrering,  

 ikrafttræden eller i øvrigt.
Artikel IX Denne overenskomst træder i kraft på datoen for undertegnelsen.
Artikel X Når lånet er blevet tilbagebetalt, træder overenskomsten straks ud af  

 kraft.
 Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i to  

 eksemplarer på engelsk i København den 4. juni 1980.
