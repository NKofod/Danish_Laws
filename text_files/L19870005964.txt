 Den 3. februar 1982 undertegnedes i San Jose en aftale mellem Danmark og  

 Costa Rica om økonomisk og industrielt samarbejde.
 Aftalen har følgende ordlyd:
AFTALE MELLEM KONGERIGET DANMARKS REGERING OG REPUBLIKKEN COSTA RICAS  

 REGERING VEDRØRENDE ØKONOMISK OG INDUSTRIELT SAMARBEJDE Kongeriget Danmarks regering og Republikken Costa Ricas regering er i ønsket om at styrke de traditionelle, venskabelige forbindelser mellem  

 de to lande, under hensyn til deres fælles, væsentlige interesse i at øge det  

 økonomisk-industrielle samarbejde til fordel for begge landes økonomiske  

 udvikling, på ligeligt grundlag og til gensidig fordel, blevet enige om  

 følgende:
Artikel I De kontraherende parter forpligter sig til at fremme det  

 økonomisk-industrielle samarbejde mellem institutioner, organisationer,  

 virksomheder og andre foretagender i deres respektive lande.
Artikel II Med henblik på det i artikel I anførte formål vil hver af de kontraherende  

 parter bidrage til et bedre kendskab til fælles planer og forventninger, også  

 på langt sigt, med det formål at fremme den økonomiske og industrielle  

 udvikling i begge lande.
Artikel III Begge regeringer vil fremme indgåelse af kontrakter og aftaler mellem  

 institutioner og virksomheder i begge lande, herunder også aftaler om fælles  

 investeringer, og de forpligter sig til at tilskynde til indgåelse af  

 kontrakter og udveksling af teknologi mellem institutioner, virksomheder og  

 organisationer i de to lande, f.eks. gennem aftaler om overførsel af  

 teknologisk viden.
Artikel IV Det er regeringernes opfattelse, at det økonomiske potentiel i begge lande  

 giver store muligheder for økonomisk-industrielt samarbejde, og de fastslår,  

 at de mest velegnede sektorer for dette samarbejde for nærværende er  

 landbrug, landbrugsindustri, fiskeri og fiskeindustri samt  

 levnedsmiddelindustri i almindelighed.
 De kontraherende parter kan udvide denne liste med andre sektorer, som de  

 måtte mene kan tilpasses det økonomisk-industrielle samarbejde.
Artikel V Med henblik på gennemførelsen af nærværende aftale er de to regeringer  

 blevet enige om at nedsætte en blandet kommission for det  

 økonomisk-industrielle samarbejde.
 Den blandede kommission vil bestå af regeringsrepræsentanter og delegerede  

 fra institutioner, organisationer eller virksomheder fra de to lande.
 Den blandede kommission vil søge at fastlægge sektorer, der er af fælles  

 interesse for begge lande.
Artikel VI Den blandede kommission vil have til opgave at fremme kontrakter mellem  

 institutioner, organisationer og virksomheder i de to lande og virke til  

 fremme for indgåelse af kontrakter mellem parterne, i overensstemmelse med de  

 formål, der er forudset i nærværende aftale.
Artikel VII Den blandede kommission vil mødes skiftevis i København eller i San ose på  

 tidspunkter, der fastsættes ved fælles overenskomst.
Artikel VIII Denne overenskomst skal godkendes af hver af de to kontraherende parter i  

 overensstemmelse med deres respektive forfatningsmæssige bestemmelser og skal  

 træde i kraft på datoen for udvekslingen af den sidste af de noter, som  

 bekræfter, at begge parter har opfyldt disse bestemmelser.
Fra denne dato kan  

 overenskomsten når som helst opsiges af en af de kontraherende parter.
En  

 opsigelse får virkning seks måneder efter, at den anden part har modtaget  

 notifikation om opsigelsen.
Udfærdiget i San Jose, den 3. februar  

 1982 på dansk og spansk, idet begge tekster har samme gyldighed.
For Kongeriget Danmarks Regering C.
U.
Haxthausen For Republikken Costa Ricas Regering Bernd H.
Niehaus Q.
 Aftalen trådte i medfør af artikel VIII i kraft den 8. august 1985.
