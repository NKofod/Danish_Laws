 Bekendtgørelse om ændring af bekendtgørelse om betaling for kontrol af fødevarer, foder og levende dyr m.v.
§ 1 I bekendtgørelse nr. 964 af 22. juni 2022 om betaling for kontrol af fødevarer, foder og levende dyr m.v. foretages følgende ændringer:
 1. Indledningen affattes således:
»I medfør af § 44, stk. 2, § 45, stk. 1-4 og 9, § 49, stk. 1, § 56 b, § 56 c, stk. 2, § 59 a, stk. 1 og 2, og § 60, stk. 3, i lov om fødevarer, jf. lovbekendtgørelse nr. 8 af 6. januar 2022, § 1, stk. 1 og 2 og stk. 3, nr. 11, § 1 a, stk. 1, og § 6, stk. 2, i lov om foderstoffer, jf. lovbekendtgørelse nr. 1000 af 2. juli 2018, § 114 a i lov om fiskeri og fiskeopdræt (fiskeriloven), jf. lovbekendtgørelse nr. 261 af 21. marts 2019, § 5 i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 115 af 6. februar 2020, § 11, stk. 1 og 2, i lov nr. 1590 af 28. december 2022 om administration af den fælles landbrugspolitik m.v., § 30, stk. 4, og § 36 b i lov om dyrlæger, jf. lovbekendtgørelse nr. 1523 af 26. oktober 2020, § 16, stk. 1, og § 20 a, stk. 2, i økologiloven, jf. lovbekendtgørelse nr. 1203 af 29. august 2022, § 31, § 53, § 57, stk. 2, § 57 a, stk. 2, og § 66, stk. 4, i lov om hold af dyr, jf. lovbekendtgørelse nr. 9 af 6. januar 2022, § 43, stk. 1-2 og stk. 6-7, i lov om dyrevelfærd (dyrevelfærdsloven), jf. lovbekendtgørelse nr. 1597 af 8. juli 2021, tekstanmærkning nr. 125, nr. 158 og nr. 196 ad § 24 på finansloven for 2022, jf. midlertidig bevillingslov for finansåret 2023, lov nr. 2 af 28. december 2022, fastsættes efter bemyndigelse i henhold til § 7, nr. 1-4 og 6, § 8, § 11, nr. 10, § 14, stk. 2, og § 15, nr. 3, i bekendtgørelse nr. 1721 af 30. november 2020 om Fødevarestyrelsens opgaver og beføjelser:« 2. § 14, stk. 1, affattes således:
»For Fødevarestyrelsens kontrol, jf. artikel 21, stk. 2, litra b, og stk. 4 i Europa-Parlamentets og Rådets forordning (EU) 2017/625 af 15. marts 2017 om offentlig kontrol og andre officielle aktiviteter med henblik på at sikre anvendelsen af fødevare- og foderlovgivningen og reglerne for dyresundhed og dyrevelfærd, plantesundhed og plantebeskyttelsesmidler, om ændring af Europa-Parlamentets og Rådets forordning (EF) nr. 999/2001, (EF) nr. 396/2005, (EF) nr. 1069/2009, (EF) nr. 1107/2009, (EU) nr. 1151/2012, (EU) nr. 652/2014, (EU) 2016/429 og (EU) 2016/2031, Rådets forordning (EF) nr. 1/2005 og (EF) nr. 1099/2009 samt Rådets direktiv 98/58/EF, 1999/74/EF, 2007/43/EF, 2008/119/EF og 2008/120/EF og om ophævelse af Europa-Parlamentets og Rådets forordning (EF) nr. 854/2004 og (EF) nr. 882/2004, Rådets direktiv 89/608/EØF, 89/662/EØF, 90/425/EØF, 91/496/EØF, 96/23/EF, 96/93/EF og 97/78/EF og Rådets afgørelse 92/438/EØF (forordningen om offentlig kontrol) og pkt. 8 i bilag II i transportforordningen, af en logbog fra en transportvirksomhed, der er autoriseret i Danmark, betales gebyrer på 421 kr. for den forudgående kontrol og 231 kr. for den efterfølgende kontrol.« 3. § 15, stk. 1, affattes således:
»For Fødevarestyrelsens kontrol, jf. artikel 21, stk. 2, litra b, og stk. 4 i forordningen om offentlig kontrol og pkt. 8 i bilag II i transportforordningen, af en logbog fra en transportvirksomhed, der er autoriseret i et andet EU-medlemsland, betales gebyrer på 421 kr. for den forudgående kontrol og 136 kr. for den efterfølgende kontrol.« 4. § 27, stk. 2, affattes således:
»Stk. 2. De af kapitel 2 omfattede slagterier, de af § 28, § 31 eller § 32 omfattede virksomheder og små mejerivirksomheder, herunder konsumisproducenter, som producerer på grundlag af under 2 mio. kg mælk pr. år, er ikke omfattet af stk. 1.« 5. § 32 affattes således:
 »§ 32. For kontrol, som udføres af Fødevarestyrelsen i opskæringsvirksomheder (kød), som er omfattet af bilag IV, kapitel II, afsnit II, i forordningen om offentlig kontrol, jf. pkt. 1.17 i bilag I i Europa-Parlamentets og Rådets forordning (EF) Nr. 853/2004 af 29. april 2004 om særlige hygiejnebestemmelser for animalske fødevarer, betales for kontrol følgende takster:
 1) For kød af fjerkræ og tamkaniner samt fuglevildt og småt hårvildt 11,16 kr. pr. ton tilført mængde.
 2) For oksekød, kalvekød, svinekød, kød af hovdyr, fåre- og gedekød samt kød af vildsvin og drøvtyggende vildt 14,87 kr. pr. ton tilført mængde.
 3) For kød af strudsefugle 22,31 kr. pr. ton tilført mængde.
Stk. 2. Stk. 1 finder ikke anvendelse for kontrol omfattet af kapitel 2 eller §§ 29-31.« § 2 Bekendtgørelsen træder i kraft den 1. januar 2023.
