 Datasammenskrivningen omfatter lov nr. 254 af 22. maj 1974  

 om international buskørsel med de ændringer, der følger af lov nr. 305 af 9.  

 juni 1982 om ændring af lov om international buskørsel.
 § 1.  Til kørsel med motorkøretøjer, der er indrettet  

 eller benyttes til befordring af 9 personer eller derover foruden føreren,  

 kræves en tilladelse efter denne lov, når kørslen foregår i forbindelse med  

 kørsel i udlandet, medmindre andet følger af:
 § 2.  Tilladelse i henhold til § 1 meddeles af  

 ministeren for offentlige arbejder eller i henhold til ministerens  

 bemyndigelse af direktoratet for vejtransport.
 Stk. 2.  Ministeren for offentlige arbejder fastsætter  

 de vilkår, der kan stilles for tilladelserne.
 § 3.  Ministeren for offentlige arbejder fastsætter de  

 regler, der er nødvendige for gennemførelsen af De europæiske Fællesskabers  

 forordninger og direktiver om international buskørsel samt af aftaler om  

 international buskørsel med en eller flere fremmede stater.
 § 4.  Ved grov eller oftere gentagen overtrædelse af  

 vilkårene for en tilladelse, udstedt i medfør af denne lov, kan tilladelsen  

 tilbagekaldes.
 Stk. 2.  I forskrifter, der fastsættes i medfør af § 3,  

 kan det bestemmes, at en tilladelse, der er udstedt i henhold til De  

 europæiske Fællesskabers forordninger om international buskørsel eller i  

 henhold til aftaler med en eller flere fremmede stater, kan tilbagekaldes,  

 såfremt indehaveren af tilladelsen ikke længere opfylder betingelserne for at  

 udføre buskørsel inden for landets grænser eller gør sig skyldig i grov eller  

 oftere gentagen overtrædelse af vilkårene for den pågældende tilladelse.
 Stk. 3.  Beslutning om tilbagekaldelse træffes af den  

 myndighed, der har udstedt tilladelsen.
§ 5.  En af direktoratet for vejtransport truffet  

 afgørelse i henhold til § 1 og § 4 kan af ansøgeren eller af tilladelsens  

 indehaver påklages til ministeren for offentlige arbejder.
Klagefristen er 4  

 uger fra den dag, afgørelsen er meddelt den pågældende.
Når der er særlig  

 grund hertil, kan ministeren for offentlige arbejder dog tillade sagens  

 indbringelse, selv om anmodning herom fremkommer efter udløbet af den nævnte  

 frist, men inden 3 måneder efter, at afgørelsen er truffet.
»§ 5a.
Den registrerede ejer (bruger) af et motorkøretøj, som  

 oprindeligt er indrettet til befordring af 9 personer eller derover foruden  

 føreren, hæfter over for føreren af køretøjet og andre personer, der er  

 tilknyttet brugerens virksomhed og efter hans anmodning deltager i og  

 medvirker til transportens gennemførelse, for udgifter, der opstår under  

 kørsel i udlandet, til behandling m.v. i udlandet og hjemtransport i  

 forbindelse med sygdom.
 Stk. 2.  Benyttes køretøjet til kørsel, som kræver  

 tilladelse i henhold til lov nr. 115 af 29. marts 1978 om buskørsel, og er  

 tilladelsesindehaveren ikke identisk med den, der er registreret som ejer  

 (bruger) af køretøjet, påhviler hæftelsen efter stk. 1  

 tilladelsesindehaveren.
Stk. 3.  Stk. 1 finder ikke anvendelse, såfremt den  

 pågældende ved sin ansættelse svigagtigt har fortiet sygdommen, denne er  

 selvforskyldt, eller udgifterne afholdes efter Stk. 4.  Stk. 1, jfr. stk. 2, finder tilsvarende  

 anvendelse på udgifter til retshjælp og lignende udgifter, der opstår under  

 kørsel i udlandet i tilfælde af konflikter med udenlandske myndigheder som  

 følge af handlinger eller undladelser, der har en naturlig forbindelse med  

 transportens udførelse.
 Stk. 5.  Den, der hæfter efter stk. 1, jfr. stk. 2 og 3,  

 samt stk. 4, skal stille sikkerhed for opfyldelsen af sine eventuelle  

 forpligtelser, forinden et køretøj kører ud af landet.
 Stk. 6.  Ministeren for offentlige arbejder fastsætter  

 nærmere bestemmelser om hæftelsen, herunder dens omfang efter stk. 1, jfr.  

 stk. 3, og stk. 4, samt om sikkerhedsstillelsen efter stk. 5. Ministeren for  

 offentlige arbejder kan fastsætte regler om fritagelse for  

 sikkerhedsstillelse ved kørsel inden for nærmere angivne områder.
§ 5b.
Reglerne i § 5 a gælder ikke, hvor køretøjet benyttes til  

 privatkørsel.
 § 6.  Overtrædelse af § 1 og § 5 a, stk. 5 eller af  

 vilkår, der er fastsat i en tilladelse i medfør af § 2, stk. 2, straffes med  

 bøde.
 Stk. 2.  I forskrifter, der fastsættes i medfør af § 3,  

 kan der fastsættes straf af bøde for overtrædelse af bestemmelser i  

 forskrifterne og i de fællesskabsforordninger, de vedrører.
 Stk.3.  I forskrifter, der fastsættes i medfør af § 5a,  

 stk. 6, kan der fastsættes straf af bøde for overtrædelse af bestemmelser i  

 forskrifterne.
 Stk. 4.  Er overtrædelsen begået af et aktieselskab  

 eller lignende, kan der pålægges selskabet som sådant bødeansvar.
 § 7.  Loven træder i kraft ved bekendtgørelsen i  

 Lovtidende.
 Stk. 2.  Lov nr. 131 af 23. marts 1948 med senere  

 ændringer (lovbekendtgørelse nr. 319 af 10. juli 1967) om international  

 omnibuskørsel m.v. ophæves.
Stk. 3.  Tilladelser udstedt i henhold til den i stk. 2  

 nævnte lov forbliver i kraft.
 § 8.  Loven gælder ikke for Færøerne og Grønland.
