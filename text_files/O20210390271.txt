Opfølgning til 2021-39. Familieretshuset ventede alt for længe med at indhente samtykke til en sagkyndig erklæring Familieretshuset underrettede mig senere om, at Familieretshuset ved førstkommende lejlighed ville tage spørgsmålet om fremgangsmåden i sager, hvor domstolene beder Familieretshuset om at iværksætte en sagkyndig erklæring, op med domstolene.
Familieretshuset underrettede mig ligeledes om, at Familieretshuset havde iværksat en øget opmærksomhed på visiteringen af domme, der modtages fra domstolene, for at sikre en håndholdt og individuel håndtering af helt særlige domme som den, der forelå i den konkrete sag.
Familieretshuset vil således sikre, at dommen håndteres på relevant vis, så borgeren ikke bliver i tvivl om, hvad der videre skal ske i sagen.
Det vil ikke være nødvendigt for borgeren at indsende en ny ansøgning.
 Jeg takkede herefter Familieretshuset for orienteringen.
