Taksationskommissionen lagde til grund, at den foretagne ombygning af  

 en staldbygning til en kontorbygning i sin tid har krævet dispensation fra  

 adgangsbestemmelserne og fra byggeliniebestemmelserne samt byggetilladelse  

 efter lovens § 2. Da de nødvendige dispensationer og tilladelser ikke ville  

 kunne opnås, var etableringen af kontorenheden i den tidligere staldbygning  

 ulovlige og kunne derfor ikke indgå i erstatningsfastsættelsen År 1991 den 18. juni kl. 12.00 afsagde taksationskommissionen for Århus  

 amts sydlige kreds i sag nr.
Århus amtskommune mod Anlægsgartner Ingolf Rasmussen, Lobeliavej 11, Skødstrup, vedrørende ejendommen matr.nr. 13-e Skødstrup by, Skødstrup,beliggende Grenaavej  

  630, Egå, sålydende K E N D E L S E:
 Den 14. november 1990 besluttede Århus amtskommune efter reglerne i lov om  

 offentlige veje, lovbekendtgørelse nr. 261 af 25. april 1990 ved  

 ekspropriation at erhverve ejendomsret til nogle arealer og at erhverve  

 midlertidig brugsret til nogle arealer til ombygning af hovedlandevej 401,  

 Århus - Grenaa, km. 8,9 - 12,6, etape II, udvidelse til 4 spor på strækningen  

 fra Skæring til motorvejen.
 Der kunne ikke opnås enighed mellem amtskommunen og nogle af de berørte  

 lodsejere om erstatningens størrelse.
 Ved skrivelse af 16. januar 1991 indbragte Århus amtskommune i medfør af §  

 52 i lov om offentlige veje erstatningsspørgsmålet for  

 taksationskommissionen.
Ejendommen I den udarbejdede ejendoms- og ekspropriationsbeskrivelse er ejendommen  

 beskrevet således:
 Matr. nr. 13-e Skødstrup by, Skødstrup, beliggende Grenaavej 630,  Egå.
 Ejer:  Ingolf Rasmussen, Lobeliavej 11, 8541 Skødstrup.
Bruger:  Henrik Holm, Grenaavej 630, 8250 Egå Status: Ligger i landzone, og er noteret som en landbrugsejendom.
 I adgangsregisteret er den anført som frugtplantage med beboelse, men  

 udnyttes erhvervsmæssigt til anlægsgartnervirksomhed.
 Offentlig vurdering, kontant, pr. 1. januar 1990.
Areal 3.2151 m2 Ejendomsværdi kr. 410.000,- Grundværdi - 179.500,- 1000 m2 a 125,- kr. 3.1151 m2 a 2,05 kr.
 Servitutter m.v.:
1. Dok. om adgangsbegræsning, lyst den 28. juli 1961 2. - - byggelinier, lyst den 19. december 1973 3. - - byggelinier, lyst den 20. januar 1986.
Ekspropriationen Efter de foreliggende oplysninger har ekspropriationen følgende omfang:
 Der afståes i alt ca. 2.590 m2, (heraf forbliver ca. 940 m2 under  

 ejendommen, men udlægges til privat fællesvej). På arealet fandtes et gammelt  

 stuehus, en tidligere staldbygning ombygget til kontorbygning og en gammel  

 skurbygning med garage.
 På den følgende side ses en skitse, der i grove træk viser vejforholdene  

 og bygningernes beliggenhed, samt et foto af det gamle stuehus.
 På arealet fandtes/findes nogle løvtræer, grantræer, frugttræer, buske,  

 planter og blomster og en flagstangholder samt et 10 m langt plankeværk.
Under besigtigelsen har kommissionen konstateret bygningernes udseende,  

 tilstand og indvendige indretning.
Det omtalte stuehus indeholder 1 stue, 2  

 værelser, 1 køkken og 1 badeværelse i stueplan samt 1 værelse og et loft på  

 1. sal.
Den omhandlede tidligere staldbygning indeholder i stueetagen et  

 kontorlokale, et køkken, et toilet og en kantine, og på 1. sal en tegnestue.
Parternes påstande Ejeren har krævet følgende erstatning:
 Ejeren  har subsidiært krævet en erstatning stor 2.094.760,- kr.,  

 svarende til retableringsudgifter af stuehus og staldbygning 1.948.340,- kr.
 Århus amtskommune har tilbudt følgende erstatning:
 Ejeren har specificeret den krævede erstatning for træer m.m.  

 således:
 Århus amtskommune har specificeret den tilbudte erstatning for  

 træer m.m. således:
Parternes anbringender Ejeren har gjort gældende, at den krævede arealerstatning svarer  

 til værdien i handel og vandel på ekspropriationstidspunktet.
Ejendommen  

 ligger tæt på Århus, og ejeren har haft en berettiget forventning om, at  

 arealerne på et senere tidspunkt vil indgå i udvidelsesplanerne for århus  

 kommune, hvilket vil medføre, at grundpriserne stiger betydeligt.
Denne  

 forventning medfører, at arealpriserne i området er højere end for normal  

 landbrugsjord. - Ejeren har desuden krav på fuld erstatning for bygningerne,  

 således som disse forefindes på ekspropriationstidspunktet, uanset at  

 staldbygningen var indrettet til kontoret uden at ejeren havde indhentet  

 myndighedernes godkendelse.
Det må kunne lægges til grund, at ejeren kunne  

 have opnået de fornødne godkendelser og dispensationer, idet Århus  

 amtskommune ikke har ført bevis for, at der ikke kunne være givet tilladelse  

 til den foretagne ombygning af staldbygningen til kontorbygning.
Under de  

 foreliggende omstædigheder må bevisbyrden nemlig påhvile amtskommunen, idet  

 ejeren aldrig vil kunne bevise 100%, at han kunne have opnået de fornødne  

 dispensationer.
Ombygning af staldbygningen til kontorbygning har kostet  

 ejeren 600.000 - 700.000 kr., hvoraf ca. 170.000 kr. vedrører nyt tag og ca.  

 15.000 kr. nye termoruder.
Ejeren har krav på at få disse investeringer  

 erstatet fuldt ud, uanset at de omtalte bygninger står inden for  

 vejbyggelinien.
Ifølge vejlovens § 34, stk. 3, jfr. cirkulære nr. 132 af 6.  

 december 1985 har ejeren, lovligt kunnet foretage naturlig vedligholdelse og  

 rimelige modernisering uden tilladels og dispensation.
Det gælder f.eks.  

 udskiftning af taget og udskiftning af vinduer og døre. - Den krævede  

 erstatning for planter m.v. svarer til handelspriserne for planter m.v. af de  

 omhandlede størrelser.
De specificerede planter m.v., herunder de 20  

 Rododendroner fandtes på ekspropriationstidspunktet.
Ejeren har til støtte for den subsidiære påstand gjort gældende,  

 at han i hvert fald må have krav på en erstatning svarende til værdien af det  

 stuehus, som lå på ejendommen, samt en staldbygning i ombygget stand i det  

 omfang en sådan ombygning har kunnet foretages lovligt i henhold til det  

 omtalte cirkulære uden dispensation fra byggeliniebestemmelserne.
Løgten  

 Murer- og Entreprenørforretning ApS har i et overslag af 18. december 1990  

 udtalt, at opførelse af en ny ejendom som den eksisterende, der omfatter en  

 beboelse med egen indgang, samt kontorbygning med egen indgang, vil koste i  

 alt 1.954.108.- kr.. Løgten Murer- og Entreprenørforretning ApS har den 14.  

 januar 1991 tilbudt at opføre en ny ejendom, som den eksisterende, samt  

 træskur for i alt 1.948.340,- kr.. Ejeren har krav på erstatning for  

 bygninger svarende hertil.
Århus amtskommune har gjort gældende, at den tilbudte erstatning  

 for havejord, 25,- kr. pr. m2, er passende og i overensstemmelse med  

 overtaksationskommissionens praksis. - Den tilbudte erstatning for det øvrige  

 areal, 8,- kr. pr. m2, er højere end normal landbrugsjordspris, og svarer til  

 priser for arealer der bruges til gartneri, og den er helt i overensstemmelse  

 med taksations- og overtaksationspraksis. - Der knytter sig absolut ingen  

 forventningsværdi til de omhandlede arealer, idet disse ligger i landzone, og  

 idet det er en meget fjerntliggende mulighed, at de bliver inddraget i  

 byzone.
Ejeren kan ikke kræve arealet erstattet, som om det var byzonejord,  

 og som om han har betalt frigørelsesafgift. - Den tilbudte erstatning for  

 bygninger svarer til værdien i handel og vandel af de eksproprierede  

 bygninger under hensyn til den bygningsvedligeligeholdelse og ombygning, der  

 foretaget lovligt.
Ejeren kan ikke kræve erstatning for den foretagne  

 ombygning af staldbygning til kontorbygning i den udstrækning denne ombygning  

 var ulovlig.
Ved værdifastsættelsen skal der efter det oplyste ses bort fra  

 gartnerivirksomhedens kontorenhed, idet denne er etableret på byggelinieareal  

 og uden byggetilladelse.
Vejdirektoratet har i et brev af 20. marts 1991  

 udtalt, at etablering af kontorenheden ikke har kunnet etableres uden  

 byggeliniedispensation, og at en sådan dispensation givet vis ikke ville være  

 givet.
Trafiksministeriet har i et brev af 15. marts 1991 erklæret sig enig  

 i, at etableringen af kontorenheden kræver dispensation fra  

 byggeliniebestemmelserne. Århus kommunes bygningsinspetorat har i et brev af  

 7. marts 1991 udtalt, at kontorenheden kræver byggetilladelse efter  

 byggelovens §2, og at byggetilladelse aldrig er givet.
Den tilbydte  

 erstatning er fastsat for den eksproprierede bygning med den tilstand, den  

 havde på ekspropriationstidspunktet, og den forudsætter, at den fløj af  

 bygningen, der rummer kontorenheden, er staldbygning.
Det må herefter lægges  

 til grund, at ombygningen af staldbygning til kontorbygning er sket uden  

 tilladelse og er ulovlig, og at ejeren ikke kunne have opnået dispensation. -  

 Den tilbudte erstatning for mistede bygninger svarer til f.eks. en enhedspris  

 på 5.000,- kr. pr. m2 for beboelsen på 80 m2 og 1.533,- kr. pr. m2 for  

 staldbygningen på 75 m2. Disse priser dækker rigeligt bygningernes værdi  

 under hensyn til disses standard og lovlige indretninger. - Garagens værdi i  

 handel og vandel over bestemt heller ikke den tilbudte erstatning på 16.000,-  

 kr.. - Den tilbudte erstatning for træer, planter, buske m.m. er fastsat  

 under hensyn til deres udseende og placering samt nyplantningsprisen.
Træerne  

 indgår ikke i et egentligt haveanlæg, og de ville ikke kunne sælges med  

 henblik på genplantning andetsteds. - Amtskommunen har ikke set en eneste  

 Rodoendron på ejendommen, og i mangel af dokumentation for tilstedeværelsen  

 af sådanne må amtskommunen betvivle og bestride, at der på  

 ekspropriationstidspunktet forefandtes Rododendroner på ejendommen. - Ejeren  

 skal derfor ikke have nogen erstatning for mistede Rododendroner. - Den  

 tilbudte erstatning for et mistet birketræ er passende. - Den tilbudte  

 erstatning for planteomlægning, ændring af have, ejendomsskat og samtlige  

 ulemper, der er erstatningsberettigede, er rigeligt anslået. - Den tilbudte  

 samlede erstatning på 630.070,- kr. er 220.070,- kr. højere end hele  

 ejendommens offentlige ejendomsværdi pr. 1. januar 1990 410.00,- kr., og den  

 er rigelig.
Den foretagne udskriftning af taget og af vinduer og døre i  

 beboelsen, har kunnet ske uden byggeliniedispensation.
Det er nemlig  

 almindelig vedligeholdelse.
Disse vedligeholdelsesarbejder er derfor omfattet  

 af den tilbudte erstatning. - Udtalelserne fra Løgten Murer- og  

 entreprenørforretning ApS er uden betydning for denne sag.
Der er i ejerens  

 opgørelse af sit krav ikke foretaget fradrag for »nyt for gammelt«,  

 og ejeren kan kun kræve erstatning for de gamle eksisterende bygninger.
 Forklaringer.
Ejeren har forklaret, at har købte ejendommen i 1982 (rettelig i  

 1980) for en købesum af 610.000,- kr.. Han fik lagt nyt tag på bygningerne og  

 fik sat termovinduer i.
Taget kostede vist nok omkring 170.000,- kr..  

 Vinduerne kostede vist nok omkring 15.000,- kr.. Han ombyggede staldbygning  

 til kontorbrug.
Ombygningen kostede i alt 600.000 - 700.000 kr.. han søgte  

 ikke dispensation.
Han tror, at han ville have fået de nødvendige  

 dispensationer, hvis han havde søgt dengang.
Samtlige foran omtalte træer,  

 planter, buske m.m. fandtes på ekspropriationstidspunktet, også de anførte 20  

 Rododendroner.
De krævede erstatninger svarer til handelspriserne for træer,  

 planter m.m. af nævnte art, størrelse og kvalitet.
Prisen på en frøformeret  

 hængebirk, 10 meter høj, svarede til den på ejendommen værende er i følge en  

 indhentet erklæring af 3. juni 1991 fra P.
Kortegaards Planteskole af 1982  

 A/S, Langeskov, ca. 35.000,- kr.. Det er derfor ikke for meget, ejeren kræver  

 i erstatning for birketræet nemlig 6.000,- kr..
Taksationskommissionen udtaler Efter den skete besigtigelse og under hensyntagen til ejendommens  

 beliggenhed og beskaffenhed finder taksationskommissionen, at erstatningen  

 for arealaftåelse passende kan fastsætte til 25,- kr. pr. m2 for 550 m2  

 såkaldt havejord i landzone og til 8,- kr. pr. m2 for ca. 2.040 m2 anden jord  

 i landzone, idet der ikke findes at være knyttet nogen forventningsværdi til  

 arealerne.
 Efter det oplyste må det lægges til grund, at en ombygning som den  

 foretagne af staldbygningen til kontorbygning har krævet dispensation fra  

 adgangsbestemmelserne, samt byggetilladelse efter byggelovens § 2.
 Det må lægges til grund, at de nødvendige dispensationer og tilladelser  

 ikke har foreligget.
 Som sagen er oplyst må det antages, at ejeren ikke ville have kunnet opnå  

 de fornødne dispensationer og tilladelser.
 Som følge heraf er etableringen af kontorenheden i den tidligere  

 staldbygning ulovlig, og kan ikke indgå i erstatningsfastsættelsen.
 Heraf følger, at ejeren skal have erstatning for bygningen som  

 staldbygning med de dertil hørende lovlige indretninger, herunder nyt tag,  

 men ikke med nye termoruder og heller ikke med de omhandlede  

 kontorindretninger.
 Herefter finder taksationskommissionen, at erstatningen for mistet  

 beboelsesbygning, mistet staldbygning og mistet udhus med garage passende kan  

 fastsættes i overensstemmelse med amtskommunens påstand til i alt 531.000  

 kr..
 Taksationskommissionen finder det sandsynligt i overensstemmelse med  

 ejerens forklaring og påstand, at der på ekspropriationstidspunktet fandtes i  

 alt 20 Rododendroner på ejendommen.
 Imidlertid findes der at være plads til en passende erstatning for disse  

 20 Rododendroner inden for den inden for den tilbudte erstatning på 40.000,-  

 kr. for planteomlægning, ændring af have, ejendomsskat og øvrige ulemper, som  

 skønnes rigeligt anslået.
 På baggrund af det anførte finder taksationskommissionen, at erstatningen  

 for samtlige ulemper, herunder mistet beplantning, mistet flagstangholder,  

 mistet plankeværk, planteomlægning, ændring af have og ejendomsskat, passende  

 kan fastsættes i overensstemmelse med amtskommunens påstand til i alt  

 69.000,- kr.
 Erstatningsbeløbene vil være at forvente efter lov om offentlige veje § 63  

 som nedenfor bestemt.
 Det pålægges Århus amtskommune at betale sagsomkostninger til ejeren med  

 5.000,- jfr. vejlovens § 61, hvorved bemærkes, at ejeren har haft  

 advokatbistand under sagen.
 Thi bestemmes:
 Århus amtskommune skal til Ingolf Rasmussen som ejer af ovennævnte ejendom  

 betale følgende erstatninger:
 For afståelse af 550 m2 havejord i landzone betales efter endelig opmåling  

 25,-kr pr. m2.
 For afståelse af ca. 2.040 m2 anden jord i landzone betales efter endelig  

 opmåling 8,- kr. pr. m2.
 For mistede bygninger i alt 531.000,- kr..
 For samtlige ulemper, herunder mistet bevoksning, mistet flagstangholder,  

 mistet plankeværk, planteomlægning, ændring af have og ejendomsskat, betales  

 i alt 69.000,- kr.
 I sagsomkostninger betales 5.000,- kr.
 Erstatningsbeløbene forrentes med en årlig rente svarende til  

 Nationalbankens diskonto pr. 14. november 1990 med tillæg af 1% fra nævnte  

 dato, til betaling sker.
 Beløbene udbetales efter reglerne i vejlovens § 64 uden unødigt ophold.
 Omkostningerne ved taksationssagens behandling betales af Århus  

 amtskommune efter opgørelse fra taksationskommissionens formand.
