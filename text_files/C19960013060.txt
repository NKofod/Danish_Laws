 Reglerne om retten til ydelser efter arbejdsløshedsforsikringsloven for  

 medlemmer, der søger om eller modtager social pension, er fastsat i  

 arbejdsløshedsforsikringslovens §§ 64, 75 b, stk. 6, 75 l og 75 q, stk. 6.
 Udgangspunktet i arbejdsløshedsforsikringslovens § 64 er fortsat at  

retten til dagpenge begrænses til en periode på sammenlagt 12 måneder  

 inden for 18 måneder for medlemmer, der har søgt om eller modtager social  

 pension.
 Har et medlem søgt om social pension, indtræder dagpengeretsbegrænsningen  

 på 12 måneder inden for 18 måneder først fra det tidspunkt, hvor pensionen  

senest kan få virkning.
 Tilkendes et medlem social pension med virkning fra et tidligere  

 tidspunkt, gælder dagpengeretsbegrænsningen dog fra den 1. i måneden efter  

 afgørelsestidspunktet.
 For medlemmer, der modtager efterløn, overgangsydelse eller delefterløn,  

 suspenderes efterlønnen, overgangsydelsen og delefterlønnen ligeledes fra det  

 tidspunkt, hvor pensionen senest kan få virkning.
 Tilkendes et medlem social pension med virkning fra et tidligere  

 tidspunkt, ophører retten til efterløn, overgangsydelse og delefterløn fra  

 den 1. i måneden efter afgørelsestidspunktet.
 Det ovennævnte gælder for alle former for social pension efter § 14 i lov  

 om social pension, og uanset om der er søgt af helbredsmæssige eller  

 udelukkende økonomiske årsager.
Til § 1, stk. 1 Medlemmet er frigjort fra den begrænsede dagpengeret fra det tidspunkt,  

 hvor pensionen ifølge afgørelse fra pensionsmyndigheden er gjort hvilende  

 eller er frakendt.
Modtager medlemmet en udenlandsk pension , skal det afgøres ud fra  

 en konkret vurdering, om pensionen er af en sådan art, at den sidestilles med  

 dansk social pension.
Det gælder i alle tilfælde, også når pensionen hidrører  

 fra lande, som Danmark har indgået social sikringsoverenskomst med.
Til § 1, stk. 3 Ifølge lov om social pension anses ansøgning for indgivet den dato, hvor  

 ansøgningen modtages i kommunen.
 Hvis kommunalbestyrelsen rejser pensionssagen, anses pensionen for søgt  

 den dato, hvor der træffes beslutning herom.
Til § 2 Dagpengeperioden opgøres på ugebasis, og eventuelle dagpengeperioder  

før ledighedstidspunktet medregnes ved opgørelsen af, om der  

 foreligger en samlet dagpengeperiode på 12 måneder (52 uger) inden for de  

 seneste 18 måneder (78 uger). Der henvises til reglerne i direktoratets  

 bekendtgørelse om beskæftigelseskrav, dagpengeperiode og aktivperiode.
 Eksempel 1:
Et ledigt medlem, der modtager social pension, bliver indplaceret i  

 dagpengeperioden og modtager dagpenge i 38 uger.
Medlemmet sygemelder sig i  

 kassen og modtager sygedagpenge i 4 uger.
Derefter har medlemmet 15 ugers  

 beskæftigelse, indtil medlemmet på ny ledigmelder sig.
Medlemmet kan modtage  

 dagpenge i yderligere 14 uger inden for 25 uger.
 Eksempel 2:
Et ledigt medlem bliver indplaceret i dagpengeperioden.
Da medlemmet har  

 modtaget dagpenge i 10 uger, søger medlemmet social pension.
Forudsat  

 medlemmet står til rådighed for arbejdsmarkedet, kan medlemmet modtage  

 dagpenge i yderligere 42 uger inden for 68 uger.
 Bemærk:
 For medlemmer, der er omfattet af overgangsordningen , henvises dog  

 til bekendtgørelsens § 12.
Til § 3, stk. 1 Medlemmet er først omfattet af dagpengeretsbegrænsningen fra den 1. i  

 måneden efter, at der er forløbet 3 måneder fra ansøgningstidspunktet, da  

 pension udbetales senest med virkning fra dette tidspunkt.
 Pensionsansøgningstidspunktet fremgår af kommunens indberetningsskema.
 Eksempel:
Et ledigt medlem, der er indplaceret i dagpengeperioden og har modtaget  

 dagpenge i 57 uger, søger den 2. april 199x social pension.
Medlemmet kan  

 modtage dagpenge frem til den 1. august 199x, hvor dagpengeretsbegrænsningen  

 indtræder.
Til § 3, stk. 2 Hvis medlemmet tilkendes social pension inden 3 måneder fra  

 ansøgningstidspunktet, indtræder dagpengeretsbegrænsningen fra den 1. i  

 måneden efter afgørelsestidspunktet.
 Eksempel:
Et ledigt medlem, der er indplaceret i aktivperioden, søger den 4. maj  

 199x social pension.
Kommunen træffer den 23. juni 199x afgørelse om forhøjet  

 almindelig førtidspension.
Medlemmet kan modtage dagpenge indtil den 1. juli  

 199x, hvor dagpengeretsbegrænsningen indtræder.
Til § 3, stk. 3 Efterbetaling kan først ske, når medlemmet har erklæret, at afslaget ikke  

 er anket.
Til § 4 Hvis medlemmet ikke har opbrugt sin dagpengeperiode på 12 måneder, jf.  

 arbejdsløshedsforsikringslovens § 64, er det endvidere en betingelse for  

 udbetaling af dagpenge, at medlemmet i lighed med andre medlemmer opfylder de  

 almindelige betingelser for dagpengeret.
Kassen skal ved kendskab til pensionssagen undersøge, om pensionssagen  

 skyldes helbredsmæssige forhold.
Er dette tilfældet, skal der foretages en  

 konkret rådighedsvurdering.
I den forbindelse vurderes, om medlemmet er i  

 stand til at påtage sig arbejde svarende til fuldtids- eller  

 deltidsbeskæftigelse op til hhv. 37 timer og op til 30 timer ugentligt, jf.  

 oplysningerne i pensionssagen.
Der henvises i øvrigt til vejledningen til §  

 31, stk. 3, i direktoratets bekendtgørelse om rådighed og selvforskyldt  

 ledighed.
Kassens vurdering skal vedrøre hele dagpengeperioden efter  

 ansøgningstidspunktet.
Dette gælder også i de tilfælde, hvor medlemmet har  

 forsømt sin oplysningspligt og dermed har afskåret kassen fra - på rette  

 tidspunkt - at foretage en rådighedsvurdering på baggrund af bl.a.  

 helbredsoplysningerne i pensionssagen.
Til § 5 Er et medlems dagpengeret ophørt i henhold til lovens § 64, stk. 1, skal  

 et fuldtidsforsikret medlem for at generhverve ret til en ny dagpengeperiode  

 efter bekendtgørelsens § 2, stk. 1, på ny have haft arbejde som lønmodtager i  

 en periode, som sammenlagt svarer til arbejde i fagets fulde, sædvanlige  

 arbejdstid i mindst 26 uger inden for de sidste 18 måneder, eller i en  

 tilsvarende periode have udøvet selvstændig erhvervsvirksomhed i væsentligt  

 omfang.
Et deltidsforsikret medlem skal på ny have haft arbejde som  

 lønmodtager i en periode, som sammenlagt svarer til arbejde i fagets fulde,  

 sædvanlige arbejdstid i mindst 17 uger inden for de sidste 18 måneder.
 Ved beregningen gælder reglerne i direktoratets bekendtgørelse om  

 beskæftigelseskrav, dagpengeperiode og aktivperiode.
Til § 6, stk. 1 Et medlem, der ønsker at gå på efterløn, skal opfylde lovens almindelige  

 regler for ret til efterløn, herunder anciennitetskravet og betingelserne for  

 ret til dagpenge.
Til § 6, stk. 3 Et medlem, der modtager en udenlandsk social pension , er som  

 udgangspunkt afskåret fra at overgå til efterløn, ligesom efterlønsmodtagere,  

 der får ret til en udenlandsk social pension må udtræde af  

 efterlønsordningen.
Det kan være vanskeligt at afgøre, hvorvidt en udenlandsk social pension  

 helt kan sidestilles med ydelser efter lov om social pension.
Det er derfor  

 fastsat, at pensionen kan modtages sammen med efterløn, hvis den udenlandske  

 sociale pension er mindre end dansk folkepensions grundbeløb.
 I direktoratets bekendtgørelse om arbejdes og indtægters betydning for  

 efterlønnens størrelse er det bestemt, at udenlandsk social pension medfører  

 fradrag fuldt ud i efterlønnen, det vil sige krone for krone.
 Bliver medlemmet efter overgangen til efterløn berettiget til en  

 udenlandsk social pensionsydelse, der er højere end grundbeløbet til enlige  

 folkepensionister, må medlemmet frasige sig forhøjelsen eller udtræde af  

 efterlønsordningen.
Til § 8 Efterbetaling kan først ske, når medlemmet har erklæret, at afslaget ikke  

 er anket.
Hvis kassen har kendskab til, at medlemmet har modtaget forskud på  

 pensionen, skal kassen i forbindelse med efterbetalingen sende den del af  

 efterlønnen, der vedrører samme periode og samme beløb til kommunen.
Det er  

 en forudsætning herfor, at medlemmet har givet kommunen transporterklæring på  

 sit krav på efterlønnen.
Til § 9 Der henvises til vejledningen til §§ 6-8.
 For udenlandsk social pension er det i bekendtgørelsen om  

 overgangsydelse fastsat, at pensionen medfører fradrag i ydelsen fuldt ud,  

 det vil sige krone for krone.
Til § 10 Medlemmet har en ubetinget oplysningspligt, hvis medlemmet modtager  

 ydelser efter arbejdsløshedsforsikringsloven.
 Kommunernes indberetninger om ansøgt og tildelt pension -  

 førtidspensionsskema H - som videresendes til arbejdsløshedskassen, fritager  

 ikke medlemmet for oplysningspligten.
Til § 12 Overgangsbestemmelsen omfatter samme medlemskreds som § 2 i  

 Arbejdsministeriets bekendtgørelse om overgangsordninger for medlemmer af  

 anerkendte arbejdsløshedskasser ved ikrafttræden af lov om en aktiv  

 arbejdsmarkedspolitik og lov om arbejdsløshedsforsikring m.v. - i det omfang  

 medlemmerne har søgt om eller modtager social pension.
 Hvis et medlem indplaceres i henhold til denne overgangsbestemmelse, skal  

 medlemmet ved udløbet af dagpengeretten eller ved optjening af ret til ny  

 dagpengeperiode indplaceres efter de almindelige regler, jf. § 55 i lov om  

 arbejdsløshedsforsikring m.v. og Arbejdsministeriets bekendtgørelse om  

 overgangsordninger for medlemmer af anerkendte arbejdsløshedskasser ved  

 ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v.
Direktoratet for  

 Arbejdsløshedsforsikringen, den 8. august 1996 Lisbet Jensen / Susanne Bruun Bilag til vejledningen findes i det udgivne særtryk af bekendtgørelse nr.  

 737 og vejledning nr. 130, begge af 08081996.
