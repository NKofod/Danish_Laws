Cirkulære om organisationsaftale for Plantekontrollører og  

  

 prøvetagere ved Plantedirektoratet 2002 Indholdsfortegnelse Cirkulære Generelle bemærkninger Bemærkninger til aftalens  

 enkelte bestemmelser Organisationsaftale § 1. Organisationsaftalens  

 dækningsområde § 2. Lønsystemet § 3. Basisløn § 4. Kvalifikations- og  

 funktionstillæg § 5. Lønregulering § 6. Pension § 7. Forhandlinger og  

 indgåelser af aftaler mv.
§ 8. Overgangsordning for  

 ansatte før 1. april 2003 § 9. Deltid § 10. Arbejdstid § 11. Overarbejde og tilkald § 12. Betaling for  

 rådighedstjeneste § 13. Uddannelse § 14. Løs arbejdskraft § 15. Ikrafttræden og  

 opsigelse Bilag 1. Protokollat for  

 prøvetagere på timeløn ved Plantedirektoratet Bilag 2. Protokollat om  

 betaling til plantekontrollører for rådighedstjeneste Generelle  

 bemærkninger 1.  

  

 Finansministeriet og  

 Dansk Funktionærforbund har den 19. juli 2002 indgået organisationsaftale for  

 plantekontrollører og prøvetagere ved Plantedirektoratet.
 2.  

  

 Organisationsaftalen  

 udgør sammen med StK-fællesoverenskomsten (cirkulære af 2. juli 2002, Perst.  

 nr. 015-02) det samlede overenskomstgrundlag.
3.  

  

 Med henblik på at skabe  

 større fleksibilitet i kontrollen er der ved fornyelsen af denne  

 organisationsaftale skabt en nærmere sammenkobling af og fleksibilitet mellem  

 plantekontrollører og prøvetagere.
Prøvetagere gives således mulighed for  

 efteruddannelse i form af en nærmere lokalt fastlagt intern uddannelse, som  

 vil  

 give prøvetagere kompetencer til at varetage opgaver, der tidligere kun kunne  

 løses af plantekontrollører.
 4.  

  

 For at understøtte denne  

 integration er der indgået aftale om et permanent nyt lønsystem, der omfatter  

 alle nuværende og kommende plantekontrollører og prøvetagere i  

 overensstemmelse  

 med Rammeaftale mellem Finansministeriet og CFU af januar 2002 om nye  

 lønsystemer med virkning fra 1. april 2003.
 5.  

  

 Den nuværende  

 organisationsaftale og lønforsøgsaftalerne forlænges til 31. marts 2003.
6.  

    

  

 Det er samtidig parternes hensigt, at prøvetagerne på sigt  

 skal have en tættere tilknytning til Plantedirektoratet/distriktet.
Dette  

 søges  

 bl.a. opnået ved i højere grad end tidligere at give nuværende prøvetagere  

 mulighed for overgang til fuldtidsarbejde.
Parterne er dog enige om, at der  

 kan  

 være behov for at ansætte timelønnede prøvetagere.
7.  

  

 De særlige bestemmelser  

 for prøvetagere, der er på timeløn, er derfor samlet i et protokollat  

 (protokollat 1) til organisationsaftalen.
Protokollatet vil udgøre en  

 overgangsordning for prøvetagere på timeløn.
Bemærkninger  

 til aftalens enkelte bestemmelser Til § 4.  

 Kvalifikations- og funktionstillæg samt resultatløn Hensyn til f.eks. geografisk  

 betingede lønforhold kan indgå i lokalt aftalte kvalifikationstillæg mv.
 Kvalifikationstillæg ydes som  

 hovedregel i form af varige tillæg, men kan også, hvis forholdene taler  

 herfor, aftales som midlertidige tillæg.
 Engangsvederlag vil typisk være  

 relevante, hvis der er tale om en efterfølgende honorering af en særlig  

 indsats.
 Forhåndsaftaler indebærer, at der ikke skal indgås  

 konkret tillægsaftale mellem ansættelsesmyndigheden og tillidsrepræsentanten,  

 hver gang én eller flere ansatte udfører opgaver/erhverver kvalifikationer,  

 der  

 er omfattet af forhåndsaftalen.
 Hvis der lokalt indgås aftale om, at et tillæg ydes  

 til ansatte, der har gennemgået et givent kursus eller en given  

 efteruddannelse, bør alle i den pågældende personalegruppe, for hvem  

 kurset/efteruddannelsen er relevant, have adgang til at gennemgå  

 kurset/efteruddannelsen.
 Opmærksomheden henledes i  

 øvrigt på, at det af bemærkningerne til tillidsrepræsentantaftalen fremgår,  

 at  

 tillidsrepræsentanter ikke lønmæssigt og udviklingsmæssigt skal stilles  

 ringere  

 end andre ansatte omfattet af nye lønsystemer og derfor skal have samme  

 mulighed for at få tillæg ud over basislønnen, som hvis de havde fuld  

 mulighed  

 for at fungere i deres sædvanlige job.
 Endelig kan der på baggrund af  

 tillidsrepræsentanternes ændrede rolle inden for aftalesystemet, der efter  

 den  

 skete decentralisering i langt højere grad baserer sig på lokale løsninger,  

 efter konkret vurdering indgås aftale om ydelse af tillæg til en  

 tillidsrepræsentant.
Til § 7.  

 Forhandlinger og indgåelse af aftaler Et væsentligt element i det nye  

 og decentralt orienterede lønsystem er, at den lokale lønfastsættelse  

 integreres i den lokale personalepolitik.
Det er derfor en forudsætning, at  

 der er den fornødne aftalekompetence til stede på det lokale niveau.
På denne  

 baggrund delegerer aftalens parter kompetencen efter følgende retningslinier:
a) Finansministeriet bemyndiger de enkelte  

 ministerier mv. til at føre forhandlinger om og indgå lokale aftaler.  

 Finansministeriet forudsætter endvidere, at ministerierne mv. videredelegerer  

 denne kompetence i videst muligt omfang med henblik på, at samtlige aftaler,  

 der alene vedrører løndannelsen ved den pågældende institution mv., kan  

 indgås af den lokale ledelse.
b) (Central)organisationen videredelegerer  

 tilsvarende sin kompetence i videst muligt omfang med henblik på, at  

 samtlige aftaler, der alene vedrører løndannelsen ved den pågældende  

 institution mv., kan indgås af den lokale tillidsrepræsentant.
I de tilfælde,  

 hvor der for en personalegruppe ikke er valgt en tillidsrepræsentant, indgås  

 de lokale aftaler med vedkommende organisations lokale afdeling eller  

 direkte med organisationen.
 Det er parternes overordnede hensigt, at  

 forhandlingerne skal finde sted og aftalerne indgås på parallelle niveauer.  

 Parterne er således enige om, at aftaler bør indgås mellem den lokale ledelse  

 og den stedlige tillidsrepræsentant.
 Den lokale ledelse og  

 tillidsrepræsentanterne kan i forbindelse med de lokale forhandlinger lade  

 sig  

 bistå af repræsentanter fra ministeriet mv., henholdsvis  

 (central)organisationen.
Til § 7,  

 stk. 2 For at sikre en god lokal  

 proces er det væsentligt, at forslag om lønforbedringer samt eventuelle  

 afvisninger  

 af sådanne forslag begrundes konkret.
Ligeledes er det et element i  

 en god lokal proces, at de lokale parter er i besiddelse af relevant  

 lønstatistisk materiale.
Dette kan f.eks. være oplysninger om lønniveau,  

 lønudvikling samt om den lokale tillægsanvendelse/-fordeling, kombineret med  

 oplysninger om køn og anciennitet.
 Endvidere bør lønstatistik, som  

 en part ønsker at lade indgå i de lokale forhandlinger, udleveres i kopi til  

 forhandlingsmodparten.
 Spørgsmålet om det  

 lønstatistiske grundlag for de lokale forhandlinger kan evt. indgå som et  

 element i lønpolitikken.
Til § 7,  

 stk. 7 Ved opsigelse af aftale om  

  

 kvalifikationstillæg  

  

 , bevarer den enkelte ansatte  


  

 tillægget som en personlig ordning,  

 medmindre andet aftales.
 Ved opsigelse af en aftale om  

  

 funktionstillæg  

  

 , gives der skriftlig meddelelse til den enkelte  

 ansatte om aftalens opsigelse samt om, at tillægget bortfalder med et varsel  

 svarende til den enkeltes individuelle opsigelsesvarsel, medmindre andet  

 aftales.
Funktionstillæg bortfalder i øvrigt, når funktionen  

 ophører, og det af aftalen fremgår, at tillægget er knyttet til varetagelsen  

 af  

 den pågældende funktion.
Hvis den funktion, som ligger til grund for  

 tillægget,  

 må anses for at være en afgørende del af selve stillingsindholdet, f.eks.  

 hvor  

 funktionstillægget kan sidestilles med udnævnelse i en ny stilling, kan  

 funktionen og dermed funktionstillægget kun bringes til ophør efter de  

 almindelige regler, der gælder for opsigelse af ansættelsesforholdet.
 Midlertidige tillæg  

  

 bortfalder i overensstemmelse  

 med de bestemmelser, der er fastsat om tidsbegrænsningen.
Til § 8.  

 Overgangsordning for ansatte før 1. april 2003 I den hidtidige samlede faste  

 løn indgår skalalønnen samt eventuelle varige tillæg, som ikke videreføres i  

 det nye lønsystem (ekskl. rådigheds- og merarbejdstillæg mv.), herunder  

 tillæg  

 ydet af lokallønspuljer.
 I forbindelse med bortfald af  

 hidtidige arbejdsbestemte tillæg kan dette evt. indgå i overgangsordningen.  

 Eksisterende tillæg, der som led i ophævelsen af aftalen om arbejdsbestemte  

 tillæg er videreført som en del af ministeriernes lokallønsordninger,  

 opretholdes som en del af det nye lønsystem, medmindre de opsiges, eller der  

 lokalt indgås aftale om ændringer.
Til § 15,  

 stk. 2 Den lokale løndannelse i de nye  

 lønsystemer er ikke underlagt lokalløns- og cheflønspuljeordningerne eller  

 anden form for puljebegrænsning.
Rammerne for den lokale økonomiske  

 dispositionsfrihed er således alene fastlagt ved de bevillings- og  

 budgetmæssige  

 forhold, herunder en eventuel lønsumsbegrænsning.
Cirkulærets  

 ikrafttræden Cirkulæret har virkning fra 1.  

 april 2003. Samtidig ophæves Finansministeriets cirkulære af 29. juni 2000  

 om løn og ansættelsesvilkår for plantekontrollører og prøvetagere ved  

 Plantedirektoratet (Perst.nr. 044-00).
Finansministeriet, Personalestyrelsen, den  

 24. februar 2003 Tove Arensbach Organisationsaftale  

 for plantekontrollører og prøvetagere ved Plantedirektoratet Nedennævnte  

 bestemmelser supplerer og/eller fraviger fællesoverenskomsten mellem  

 Finansministeriet og Statsansattes Kartel.
§ 1.  

 Organisationsaftalens dækningsområde Organisationsaftalen  

 omfatter plantekontrollører og prøvetagere ansat ved Plantedirektoratet.
Stk. 2.  

  

    

 Prøvetagere kan varetage følgende opgaver:  

 Frø- og kornprøvetagning samt medhjælp ved jordprøvetagning, prøvetagning af  

 kartofler og opmåling af marker mv.
Yderligere kan prøvetagere varetage andre  

 opgaver efter lokal aftale.
 Stk. 3.  

    

  

 For prøvetagere gælder, at  

 tjeneste forrettes i det distrikt eller på det/de steder, der angives i  

 ansættelseskontrakten.
 Stk. 4.  

  

    

 For prøvetagere, der er ansat på timeløn,  

 henvises til de særlige løn- og ansættelsesvilkår i protokollat 1.
§  

 2. Lønsystemet Lønsystemet  

 består af en basisløn, jf. § 3, der kan suppleres med en tillægsdel, jf. § 4.
Stk. 2.  

  

 Der kan endvidere lokalt aftales supplerende resultatbaserede lønordninger i  

 henhold til fællesoverenskomstens bestemmelse herom.
Der kan således  

 udbetales  

 resultatløn i form af tillæg for den enkelte måleperiode i det omfang de på  

 forhånd definerede mål er opnået.
§  

 3. Basisløn Basislønnen  

 udgør følgende grundbeløb (niveau 1. oktober 1997):
 Løngruppe 1:
Prøvetagere 170.000 kr.
 Løngruppe 2:
Prøvetagere med intern PD-uddannelse samt  

 Plantekontrollører med teknisk grunduddannelse inden for et fagligt relevant  

 område 199.000 kr.
 Løngruppe 3:
Plantekontrollører med 2 års ansættelse i  

 Plantedirektoratet 208.000 kr.
§ 4. Kvalifikations- og funktionstillæg Der  

 kan lokalt aftales tillæg for særlige funktioner, der varetages i stillingen  

 eller stillingsgruppen, herunder arbejdsbestemte tillæg, der ydes for de  

 timer/det tidsrum, hvori den pågældende funktion udføres.
 Stk. 2.  

  

    

 Der kan ligeledes lokalt aftales tillæg for  

 kvalifikationer mv., dvs. på grundlag af den ansattes faglige og personlige  

 kvalifikationer, kvaliteten i opgavevaretagelsen, balancen i forhold til  

 tilsvarende stillinger på det øvrige arbejdsmarked og hensynet til  

 rekruttering  

 og fastholdelse.
Stk. 3.  

  

    

 Tillæg efter stk. 1 og 2 kan aftales i form  

 af varige eller midlertidige tillæg.
Tillæggene angives i grundbeløb (niveau  

 1. oktober 1997).
 Stk. 4.  

  

    

 Der kan herudover lokalt aftales  

 engangsvederlag, f.eks. som honorering af en særlig indsats.
Stk. 5.  

    

  

 Der kan indgås  

 forhåndsaftaler/aftales retningslinier, hvori kriterierne og formen for  

 lønændringer er fastlagt.
Løntillæggene udmøntes i overensstemmelse hermed,  

 når  

 en eller flere medarbejdere opfylder de aftalte kriterier.
§  

 5. Lønregulering Basislønnen  

 og funktionstillæg reguleres med de generelle stigninger, der aftales  

 centralt  

 ved aftale- og overenskomstfornyelserne eller udmøntes via en generel  

 reguleringsordning.
 Stk. 2.  

  

 Tilsvarende gælder for lokalt aftalte kvalifikationstillæg, medmindre andet  

 aftales.
§  

 6. Pension Der  

 indbetales pensionsbidrag af basislønnen samt af varige og midlertidige  

 tillæg  

 i henhold til § 4, stk. 1-2.
 §  

 7. Forhandlinger og indgåelser af aftaler mv.
 Stk. 1.  

  

 Lokale aftaler forhandles  

 og indgås mellem de parter, der er bemyndiget hertil.
Stk. 2.  

  

 Forslag til lønændringer kan fremsættes af begge parter.
Forhandlinger  

    

 skal finde sted mindst én gang om året, hvis  

 en af parterne begærer det.  

    

 Lønændringer  

 kan i øvrigt aftales løbende, hvis parterne er enige herom.
 Stk. 3.  

  

 Kan  

 der ved en lokal forhandling ikke opnås enighed, kan forhandlingerne, såfremt  

 en af parterne begærer det, videreføres med deltagelse af repræsentanter fra  

 vedkommende (central)organisation.
 Forhandlingen  

 afholdes inden for en frist af 1 måned efter modtagelsen af  

 forhandlingsbegæringen, medmindre andet aftales.
Stk. 4.  

  

 Opnås der ikke enighed ved denne forhandling, kan forhandlingerne, såfremt en  

 af parterne begærer det, videreføres mellem aftalens parter.
Forhandlingen  

 afholdes inden for en frist af 1 måned efter modtagelsen af  

 forhandlingsbegæringen, medmindre andet aftales.
 Stk. 5.  

  

 Hvis der ikke kan opnås enighed ved forhandling mellem parterne, kan sagen  

 ikke  

 videreføres.
 Stk. 6.  

  

 Brud på og fortolkning af lokale aftaler behandles efter de sædvanlige  

 fagretlige regler.
 Stk. 7.  

  

 Lokale aftaler om funktionstillæg, kvalifikationstillæg og resultatløn kan  

 opsiges i overensstemmelse med reglerne i den enkelte aftale, eller kan  

 ændres  

 ved enighed mellem aftalens parter.
§ 8. Overgangsordning  

 for ansatte før 1. april 2003 Samtlige  

 ansatte overgår med virkning fra 1. april 2003 til det nye lønsystem.
 Stk. 2.  

  

 Indplacering sker i den  

 løngruppe, hvortil stillingen er henført, jf. § 3.
 Stk. 3.  

  

 Hvis den samlede faste løn  

 ved indplacering på basislønnen, inkl. eventuelle nye, varige tillæg, er  

 lavere  

 end den hidtidige samlede faste løn, ydes et personligt tillæg til udligning  

 af  

 forskellen.
 Tillægget  

 ydes som et lokalt kvalifikationstillæg i henhold til § 4, stk. 2 eller  

 eventuelt, hvis der lokalt er enighed herom, et lokalt funktionstillæg i  

 henhold til § 4, stk. 1.
 Hidtidige  

 midlertidige tillæg opretholdes som midlertidige tillæg i den aftalte  

 periode.
 Stk. 4.  

  

    

 Ansatte, der ved iværksættelsen af det nye  

 lønsystem ikke oppebærer slutløn i det hidtidige lønforløb, sikres endvidere  

 et tillæg/en tillægsforhøjelse svarende til værdien af førstkommende  

 anciennitetsstigning med virkning fra det tidspunkt, da  

 anciennitetsoprykningen  

 ville være sket efter det hidtidige lønsystem.
 Tillægget/tillægsforhøjelsen  

 ydes dog kun i det omfang, der ikke i forbindelse  


  

 med overgangen til det nye lønsystem eller senere er aftalt en  

 samlet løn, der er højere end hidtidig løn inkl. førstkommende  

 anciennitetstrin.
§  

 9. Deltid Ved  

 ansættelse på deltid ydes løn i forhold til den fastsatte beskæftigelsesgrad.
 Stk. 2.  

  

    

 Før der sker nyansættelse på deltid, skal det  

 undersøges, om de pågældende arbejdsfunktioner lige så hensigtsmæssigt kan  

 udføres af allerede ansatte på deltid, der har de krævede kvalifikationer, og  

 som ønsker at overgå til en højere beskæftigelsesgrad.
§  

 10. Arbejdstid Den  

 gennemsnitlige ugentlige arbejdstid er 37 timer.
Arbejdstiden opgøres  

 månedsvis, medmindre andet aftales lokalt.
§  

 11. Overarbejde og tilkald Hvis  

 arbejdets omfang har oversteget den fastsatte norm, godtgøres den  

 overskydende  

 tid med tillæg af 50 pct.
Overarbejde godtgøres med afspadsering eller  

 betales  

 kontant.
 Stk. 2.  

    

  

 Såfremt erstatningsfrihed ikke  

 kan gives, ydes for arbejde ud over 37 timer ugentligt i stedet et vederlag  

 beregnet på grundlag af en timeløn på 1/1924 af årslønnen, med tillæg af 50  

 pct.
 Stk. 3.  

  

 Tilkald,  

 der ikke har forbindelse med normal arbejdstid eller rådighedsvagt, indgår i  

 arbejdstidsopgørelsen med mindst 3 timer for hverdage og 4 timer for lørdage,  

 søn- og helligdage.
§  

 12. Betaling for rådighedstjeneste Der  

 kan lokalt indgås aftale om betaling for rådighedstjeneste, jf. bilag 2.
§ 13. Uddannelse Nyansatte  

 plantekontrollører gennemgår i løbet af det første ansættelsesår et  

 introduktionsprogram.
 Stk. 2.  

    

  

 Plantedirektoratet har pligt til ved såvel eksterne som ved  

 interne uddannelsesaktiviteter at sørge for løbende ajourføring af  

 plantekontrollørernes faglige kvalifikationer.
§  

 14. Løs arbejdskraft På  

 distriktskontorer, hvor det påtænkes at ansætte løs arbejdskraft, drøftes  

 dette  

 med medarbejderne.
§  

 15. Ikrafttræden og opsigelse Organisationsaftalen  

 har virkning fra  

  

 1. april 2003  

  

 og  

 kan af parterne opsiges med 3 måneders varsel til en 31. marts, dog tidligst  

 31. marts 2005.
 Samtidig  

 ophæves organisationsaftale af 7. januar 2000 for plantekontrollører og  

 frøprøvetagere ved Plantedirektoratet.
 Stk. 2.  

  

    

 Den nuværende organisationsaftale og  

 lønforsøgsaftalerne forlænges til den 31. marts 2003.
 Stk. 3.  

  

    

 Ansatte, der er aflønnet efter denne aftale, er ikke omfattet af  

 aftalerne om henholdsvis lokalløn og chefløn.
København, den 19. juli 2002 Dansk Funktionær Forbund Finansministeriet Kim Vormsby P.M.V.
 E.B.
Tove Ahrensbach Bilag 1 Protokollat for  

 prøvetagere på timeløn ved Plantedirektoratet 1.  

 Løn, lønudbetaling mv.
Prøvetagere  

 aflønnes med timeløn svarende til 1/1924 af årslønnen 1.2.  

  

 Prøvetagernes årlige beskæftigelse  

 opgøres en gang årligt pr. 31. december for perioden 1. januar til 31.  

 december.
1.3.  

  

 Prøvetagere med mere end 780  

 arbejdstimer årligt optjener 1 års anciennitet.
For prøvetagere med mindre  

 end 780 timer årligt, optjenes der 1 års anciennitet, når der er udført 780  

 arbejdstimer.
 1.4.  

  

 Eventuel ændring i indplaceringen på  

 skalatrin som følge af optjening af anciennitet i henhold til pkt. 1.3. sker  

 en  

 gang årligt for alle prøvetagere pr. 1. april i året efter det kalenderår,  

 hvor ancienniteten er optjent.
2. Overarbejde Beordret og kontrollabelt overarbejde ud over 8 timer  

 pr. dag eller 37 timer pr. uge, betragtes som overarbejde.
Overarbejde  

 godtgøres med betaling, der beregnes på grundlag af timelønnen med tillæg af  

 50  

 pct.
3.  

 Opgørelse af arbejdstid og tilkald Ved opgørelse af arbejdstiden for den enkelte dag  

 medregnes mindst 1½ time.
 3.2.  

  

 For tilkald til arbejde, som ikke er  

 varslet senest dagen før, ydes et beløb, der svarer til ½ timeløn i  

 varskotillæg.
 3.3.  

  

 For tilkald, til hvilket der ydes  

 varskotillæg, medregnes mindst 3 timer ved opgørelsen af arbejdstiden.
4.  

 Søgnehelligdagsbetaling Med det formål at yde prøvetagerne betaling for søgnehelligdage  

 henlægger institutionen for hver prøvetager et beløb svarende til 3,5 pct.  

 af prøvetagerens ferieberettigede løn.
I dette beløb er indeholdt  

 feriegodtgørelse  

 af søgnehelligdagsbetalingen.
 4.2.  

  

 Det opsparede beløb opgøres for hver  

 prøvetager ved kalenderårets udgang.
 4.3.  

  

 Den for hver enkelt prøvetager i  

 kalenderåret henlagte søgnehelligdagsbetaling udbetales af 2 gange i det  

 følgende kalenderår, således at 2/3 af det opsparede beløb udbetales til  

 påske  

 som dækning for forårets søgnehelligdage og 1/3 af beløbet til jul som  

 dækning for helligdagene i forbindelse med jul og nytår.
5.  

 Ferie De ansatte er omfattet af ferieloven, og der ydes en  

 feriegodtgørelse på 12,5 pct. af den ferieberettigede løn i optjeningsåret  

 (kalenderåret).
6.  

 Befordringsgodtgørelse Plantedirektoratets reglement om godtgørelse til prøvetagere  

 for kørsel i egen bil ved arbejde uden for deres normale arbejdssted er  

 følgende:
Prøvetageren ansættes til at udføre rekvireret  

 prøvetagning i et distrikt eller på et givet firmas produktionssted.
Dette  

 firma eller distriktskontoret betragtes som prøvetagerens arbejdssted,  

 hvortil der ikke ydes kørselsgodtgørelse.
 For kørsel i eget befordringsmiddel i forbindelse med  

 prøvetagning ud over dette firmas normale produktionssted ydes  

 kørselsgodtgørelse  

 fra arbejdsstedet til prøvetagningsstedet, dog højst for de faktisk kørte  

 kilometer.
 Kørsel  

 i eget befordringsmiddel i arbejdstiden mellem lagre eller til posthus eller  

 lign. samt ved distriktsansættelse godtgøres med den til enhver tid gældende  

 sats i henhold til Finansministeriets cirkulære om godtgørelse for benyttelse  

 af eget befordringsmiddel til tjenesterejser.
 Ved kørsel i eget befordringsmiddel uden for arbejdstid,  

 men i tjenstligt ærinde, ydes herudover et tillæg pr. kørt kilometer på 2,85  

 kr. i grundbeløb pr. 1. oktober 1997. Tillægget reguleres svarende til  

 tjenestemændenes  

 særlige tillæg.
 Dette reglement træder i stedet for bestemmelser om  

 natpenge, søn- og helligdagsbetaling mv., overarbejdsbetaling mv., i  

 forbindelse med kørsel uden for det normale arbejdssted.
7. Opsigelsesvarsel,  

 løn under sygdom og militærtjeneste Prøvetagere kan ansættes tidsbegrænset til løsning af  

 bestemte opgaver.
Ansættelsen ophører i så fald på det aftalte tidspunkt  

 uden yderligere opsigelse varsel.
 Såfremt ansættelsesperioden ønskes forlænget kortvarigt  

 på grund af forhold, som ikke kunne forudses ved ansættelsen, kan opsigelse i  

 forbindelse med forlængelse af ansættelsesforholdet finde sted med 1 uges  

 varsel til udgangen af en uge.
 7.2.  

  

 For  

 prøvetagere, der ikke er omfattet af en tidsbegrænset ansættelseskontrakt,  

 hvori datoen for ansættelsens ophør er angivet, gælder følgende  

 opsigelsesvarsler:
Ansættelsestid Fra arbejdsgiver Fra den ansatte Efter 3 mdr.
3 dage 3 dage Efter 6 mdr.
1 uge 3 dage Efter 1 år 3 uger 1 uge Efter 3 år 2 måneder 1 måned Efter 5 år 3 måneder 1 måned Det er forudsat, at den ansatte har været uafbrudt ansat  

 ved institutionen i de anførte tidsrum.
 7.3.  

  

 Varslerne i punkt 1 og 2 bortfalder i  

 tilfælde af, at der midlertidigt ikke kan tilbydes beskæftigelse på grund af  

 arbejdsmangel.
 7.4.  

  

 De i funktionærloven gældende regler  

 om løn under sygdom og afskedigelse som følge af sygdom, indkaldelse til  

 militærtjeneste samt efterløn finder anvendelse på organisationsaftalens  

 område.
 7.5.  

  

 Under fravær på grund af sygdom,  

 beregnes lønnen på grundlag af det antal timers beskæftigelse, som den  

 ansatte  

 havde på samme tidspunkt året forinden.
 7.6.  

  

 Var der ikke beskæftigelse på dette  

 tidspunkt, beregnes lønnen under sygdom på grundlag af det antal timer, som  

 afløseren er beskæftiget i den sygemeldtes stilling.
 7.7.  

  

 Under  

 fravær på grund af sygdom kan lønnen maksimalt beregnes på grundlag af 8  

 timers  

 beskæftigelse pr. fraværsdag, dog maksimalt 37 timer pr. uge.
København, den 19. juli 2002 Dansk Funktionær Forbund Finansministeriet Kim  

 Vormsby P.M.V.
 E.B.
Tove  

 Ahrensbach Bilag 2 Protokollat om  

 betaling til plantekontrollører for rådighedstjeneste Der kan mellem Plantedirektoratet og  

 tillidsrepræsentanten for plantekontrollørerne indgås aftale om betaling for  

 rådighedstjeneste.
Ved tilkald under rådighedsvagt på lørdage, søn- og helligdage godtgøres  

 overarbejde  

 med et tillæg på 100 pct.
Der ydes i så fald ikke natpenge eller godtgørelse  

 for arbejde på lørdage, søn- og helligdage efter de for tjenestemænd gældende  

 regler.
København, den 7. januar 2000 Dansk Funktionærforbund Finansministeriet Tommy Hansen P.M.V.
 E.B.
