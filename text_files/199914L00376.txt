Betænkning afgivet af Sundhedsudvalget  

 den 1. marts 2000 Betænkning over Forslag til lov om ændring af lov om  

 sundhedsvæsenets centralstyrelse m.v.
(Tilsyn med sundhedspersoner) Udvalget har behandlet lovforslaget i nogle møder  

 og har herunder stillet spørgsmål til sundhedsministeren, som  

 denne har besvaret skriftligt.
 Endvidere har udvalget modtaget en skriftlig henvendelse  

 fra Forbundet af Offentligt Ansatte.
 Herefter indstiller udvalget lovforslaget til vedtagelse  

 uændret.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  Inger Marie  

 Bruun-Vierø (RV)  Frank Aaen (EL)  

  Jørgen Winther (V)  Ester Larsen (V)  

  Preben Rudiengaard (V) Gyda Kongsted (V)  

  Henriette Kjær (KF)  

  Knud Erik Kirkegaard (KF)  Birthe Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
Bilag Et af udvalgets spørgsmål til  

 sundhedsministeren og dennes svar herpå Spørgsmål 2:
Ministeren bedes kommentere henvendelsen af 23. februar  

 2000 fra Forbundet af Offentligt Ansatte, jf.
L 111   bilag 5.
 Svar:
 Forbundet af Offentligt Ansatte ønsker  

 følgende præciseret i lovforslaget:
 Det bør udtrykkeligt af den gældende  

 bestemmelse i § 4, stk. 1, fremgå, at Sundhedsstyrelsens tilsyn  

 omfatter såvel autoriserede som ikke-autoriserede sundhedspersoner.
 I lovforslagets bemærkninger bør  

 præciseres, hvilke faggrupper der er henholdsvis autoriseret og  

 ikke-autoriseret sundhedspersonale, samt at ikke-autoriserede  

 sundhedspersoner er forpligtet til at udøve deres virksomhed efter  

 tilsvarende retningslinier m.v. som de autoriserede sundhedspersoner.
 Sundhedsministeriet skal bemærke følgende  

 hertil:
 Ad 1: Det fremgår udtrykkeligt af  

 bemærkningerne til lovforslaget, jf. forslagets afsnit 2.1. vedr.  

 Sundhedsstyrelsens tilsyn efter centralstyrelseslovens § 4, at  

 Sundhedsstyrelsens tilsyn efter denne bestemmelse retter sig dels mod  

 autoriserede sundhedspersoner, dels mod fagligt uddannede sundhedspersoner,  

 der ikke er autoriseret, f.eks. social- og sundhedsassistenter,  

 sygehjælpere, plejehjemsassistenter m.fl.
 Ministeriet finder på denne baggrund ikke behov for  

 yderligere præciseringer i selve lovteksten.
 Ad 2: Det fremgår af regler fastsat i  

 medfør af centralstyrelsesloven, hvilke persongrupper inden for  

 sundhedsvæsenet der er autoriserede ved særlig lovgivning, samt  

 hvilke persongrupper som ikke har autorisation efter særlig lovgivning,  

 og som umiddelbart deltager i behandling og/eller pleje af patienter inden  

 for sundhedsvæsenet, jf. §§ 2-3 i bekendtgørelse nr. 849 af 24.  

 september 1996 om persongrupper inden for sundhedsvæsenet, der er  

 omfattet af Sundhedsvæsenets Patientklagenævns virksomhed  

 m.v.
 Sundhedsministeriet finder derfor ikke behov for  

 yderligere præciseringer vedr. ikke-autoriserede sundhedspersoner og  

 deres virksomhed, navnlig når det tages i betragtning, at  

 formålet med lovforslaget er at styrke tilsynsmyndighedernes mulighed  

 for i videre omfang og på et tidligere tidspunkt end efter  

 gældende lovgivning at kunne gribe ind over for autoriserede  

 sundhedspersoner, der udøver uforsvarlig virksomhed.
