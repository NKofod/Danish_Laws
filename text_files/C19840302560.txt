Baggrund - Bekendtgørelse nr. 323 af 7. juli 1983 om arbejdets udførelse.
 - Bekendtgørelse nr. 465 af 3. august 1982 om manuel transport.
 Denne At-meddelelse oplyser om arbejdsmiljølovgivningens generelle regler  

 om manuel transport.
Herudover stilles særlige krav ved manuel transport af visse typer af gods  

 og materialer.
Om de særlige krav henvises til:
 - At-meddelelse nr. 4.05.2 om manuel transport af sække.
 - At-meddelelse nr. 4,05.3 om manuel transport af skoveffekter.
 - At-meddelelse nr. 4.05.4 om manuel transport af kødkroppe.
 - At-meddelelse nr. 4.05.5 om manuel transport af trykflasker.
Generelle regler Ved manuel transportforstås, ar een person, eller flere personer i  

 fællesskab, foretager løft, læsning, bæring, slæbning eller lignende af  

 byrder.
Byrden kan også være en person.
 De generelle regler gælder for manuel transport ved ethvert arbejde, der  

 er omfattet af arbejdsmiljøloven, bortset fra arbejde i private  

 husholdninger.
Undtagelsen for private husholdninger omfatter kun arbejde, der udføres af  

 personer, der hører til eller er ansat i den pågældende husholdning.
Reglerne  

 om manuel transport gælder således fuldt ud for hjemmehjælpere og  

 hjemmesygeplejersker.
Arbejdets udførelse Manuel transport skal planlægges og tilrettelægges, så det udføres  

 forsvarligt.
 Unødige fysiske belastninger og uhensigtsmæssige arbejdsstillinger eller  

 bevægelser skal undgås.
 Der skal så vidt muligt ske en afpasning mellem byrdens vægt, form,  

 overflade, dens placering før og efter transporten og det antal gange, byrden  

 flyttes.
 Egnede tekniske hjælpemidler skal bruges, når det er muligt og  

 hensigtsmæssigt og altid, når den manuelle transport indebærer sundhedsfare.
Byrden skal være emballeret, hvis det er nødvendigt for at transporten kan  

 udføres uden risiko.
Emballagen skal være forsvarlig.
 Stabling skal kunne foregå i forsvarlig arbejdsstilling og uden fare for,  

 at byrderne skrider.
Ansatte, der udfører vedvarende manuel transport, skal have passende  

 afbrydelser i arbejdet enten i form af andet arbejde eller pauser.
Det samme  

 gælder ved manuel transport under særligt høje eller lave temperaturer.
Transportvejene Transportvejene skal så vidt muligt være ryddet for generende genstande og  

 må ikke være glatte.
 Transportvejene skal have tilstrækkelig fri højde og bredde, så  

 transporten kan foretages i fuldt oprejst stilling.
Transportvejene skal være velbelyste.
Der skal være tilstrækkeligt lys  

 til, at man kan orientere sig og opfatte personer og genstande.
Dansk  

 Standard (DS 700) »Retningslinier for kunstig belysning i  

 arbejdslokaler« er vejledende.
Særligt arbejdstøj og personlige værnemidler Arbejdsgiveren skal sørge for, at de ansatte forsynes med fodværn, hvis  

 der er risiko for fodskader, og handsker, hvis der er risiko for håndskader.  

 Hvis det er nødvendigt at beskytte de ansatte mod sundhedsfarlige stoffer,  

 materialer og støv m.v., skal arbejdsgiveren sørge for særligt arbejdstøj og  

 personlige værnemidler.
 De ansatte er forpligtet til at bruge de udleverede værnemidler.
Instruktion Arbejdsgiveren skal sørge for, at ansatte, der udfører manuel transport,  

 instrueres og oplæres i at udføre arbejdet på forsvarlig måde.
