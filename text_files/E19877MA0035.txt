 En "blandet" vognmandsforretning (både momsfri rutekørsel og  

 momspligtig turistkørsel) rejste spørgsmål om opgørelsen af fradragsretten  

 for en turistbus, der i mindre omfang tillige anvendes til speciel  

 rutekørsel.
 Virksomheden påpegede, at den fradragsprocent, der kan opnås for denne  

 type busser, ikke står i et rimeligt forhold til bussernes faktiske  

 anvendelse.
Ministeren for skatter og afgifter meddelte, at virksomheden ved  

 opgørelsen af fradragsretten for "blandede" busser kan foretage en  

 sektorisk opdeling af rutesektoren i almindelig rutekørsel og speciel  

 rutekørsel.
Fradragsretten for en bus, som anvendes til både turistkørsel og  

 speciel rutekørsel, kan derefter opgøres på grundlag af den momspligtige  

 omsætning ved turistkørsel og den samlede omsætning ved både turistkørsel og  

 speciel rutekørsel.
