Bekendtgørelse om ændring af bekendtgørelse om antagelse af advokater som retsmæglere § 1 I bekendtgørelse nr. 365 af 16. maj 2008 om antagelse af advokater som retsmæglere foretages følgende ændringer:
 1. § 2, stk. 2, ophæves, og i stedet indsættes:
»Stk. 2. Domstolsstyrelsen indhenter en udtalelse om hver enkelt ansøger hos vedkommende landsretspræsident.« 2. I § 2 indsættes som stk. 4:
»Stk. 4. Domstolsstyrelsen indhenter hos Advokatrådet en udtalelse om disciplinære sanktioner hos de ansøgere, som Domstolsstyrelsen påtænker at antage.« 3. I § 5, stk. 2, ændres »stk. 2 og 3« til: »stk. 2, 3 og 4«.
 4. § 5, stk. 3, ophæves, og i stedet indsættes:
»Stk. 3. Antagelsen ophører endvidere, hvis advokaten ophører med at udøve advokatvirksomhed.« § 2 Bekendtgørelsen træder i kraft den 4. marts 2023.
