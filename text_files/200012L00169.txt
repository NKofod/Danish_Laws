Fremsat den 8. februar 2001 af  

 økonomiministeren (Marianne Jelved) Forslag til Lov om ændring af lov om stormflod og  

 stormfald (Udvidelse af stormflods- og stormfaldspuljens  

 anvendelsesområde) § 1 I lov nr. 349 af 17. maj 2000 om stormflod og stormfald foretages  

 følgende ændringer:
 1. § 19 stk. 3, affattes således:
»Stk. 3. Stormrådet drager omsorg for, at ydelsen af  

 tilskud efter loven og den deraf følgende tilbagebetalingsforpligtelse  

 såfremt basisforsikringen opsiges, registreres i matriklen på de  

 berørte ejendomme ved første og sidste udbetaling af  

 tilskud.« 2. I § 23 indsættes efter stk. 5:
»Stk. 6. Omkostninger i forbindelse med etablering af en  

 basisforsikring, herunder en eventuel difference mellem den af  

 forsikringsselskabet krævede årlige præmiesum og den af  

 forsikringstagerne tegnede præmiesum, kan afholdes af stormflods- og  

 stormfaldspuljen.
Erstatningsudbetaling fra forsikringsselskabet, der  

 vedrører den præmiesum, der er afholdt af stormflods- og  

 stormfalds puljen, tilfalder stormflods- og stormfaldspuljen«.
§ 2 Loven træder i kraft den 1. juli 2001.
Bemærkninger til lovforslaget Almindelige bemærkninger Indledning og baggrund I den eksisterende lov om stormflod og stormfald er det en  

 forudsætning for at kunne opnå offentligt tilskud til  

 gentilplantning efter et stormfald, at skovejeren har en basisforsikring mod  

 stormfald.
For at sikre at skovejerne kunne tegne en sådan forsikring,  

 har Økonomiministeriet efter et offentligt EU-udbud indgået  

 aftale med et privat forsikringsselskab, der herefter udbyder en  

 basisforsikring mod stormfald.
Forsikringsselskabet har stillet som  

 betingelse, at der er en minimum præmieindtægt pr. år.  

 Herudover var det nødvendigt at sikre, at skovejerne kunne blive  

 omfattet af en forsikringsdækning fra det øjeblik, hvor  

 skovejerne anmodede om at tegne en basisforsikring.
Derfor valgte  

 økonomiministeren via et aktstykke at anmode Folketingets Finansudvalg  

 om tilladelse til, at Økonomiministeriet garanterede, at  

 forsikringsselskabet opnåede den forudsatte årlige minimums  

 præmieindtægt.
Af aktstykket fremgår, at  

 økonomiministeren i indeværende folketingssamling vil  

 foreslå loven ændret, således at stormflods- og  

 stormfaldspuljen kan dække en eventuel manglende  

 forsikringspræmie i forsikringsordningens løbetid.
 På den baggrund foreslås den eksisterende lov  

 ændret således, at stormflods-og stormfaldspuljen overtager den  

 indgåede og evt. fremtidige garantiforpligtelser.
 Lovforslaget giver mulighed for, at Stormrådet kan  

 anvende stormflods- og stormfaldspuljen til at garantere for en eventuel  

 difference mellem den præmie-indbetaling forsikringstagerne i  

 stormfaldsordningen foretager og den eventuelle minimum  

 præmieindbetaling, som forsikringsselskabet, der udbyder  

 basisforsikringen i stormfaldsordningen, kræver for at etablere en  

 forsikringsordning.
Den eksisterende aftale mellem forsikringsselskabet og  

 Økonomiministeriet er baseret på en konkret vurdering af,  

 hvorledes forsikringsordningen denne gang kunne etableres billigst muligt for  

 skovejerne.
Der er endvidere indgået i vurderingen, at garantien ikke  

 kan siges at have et urimeligt omfang.
I forbindelse med fremtidige udbud af  

 forsikringsordningen vil der ligeledes ske en konkret vurdering af hvilke  

 elementer, der skal indgå i forsikringsordningen.
Ved fremtidige udbud  

 vil man tillige have en mere konkret viden om volumen i ordningen.
Herudover foreslås en præcisering af den  

 eksisterende lovs registreringsbestemmelse, således at udbetaling af  

 tilskud fra det offentlige til en skovejer kan registreres i matriklen  

 på den pågældende ejendom i forbindelse med udbetaling af  

 tilskuddet.
Herved får en ny erhverver af ejendommen bedre mulighed for  

 at blive bekendt med, at der på den pågældende ejendom er  

 ydet et tilskud, og at der som følge heraf påhviler ejendommen  

 en tilbagebetalingsforpligtelse, såfremt basisforsikringen opsiges.
 Den eksisterende lovs behandling i folketinget  

 fremgår af folketingstidende således: 1. behandling den 29/3/2000  

 i FT 1999/2000 sp. 5793- 5810, 2. behandling 9/5/2000, FT sp. 7645- 7646, 3.  

 behandling 11/5/2000, FT sp. 7785-7786. Lovforslaget er fremsat skriftligt  

 16/3/2000 tillæg A, sp. 6226 ff., lovforslag som fremsat tillæg  

 A, sp.6198 ff., betænkning 3/5/2000, tillæg B sp. 659 ff.,  

 lovforslaget som vedtaget, tillæg C, sp. 661 ff.
Lovforslagets hovedpunkter Lovforslaget indeholder to ændringsforslag til den  

 eksisterende lov om stormflod og stormfald.
Den ene ændring  

 vedrører en præcisering af, hvornår udbetaling af  

 offentligt tilskud skal registreres i matriklen.
Den anden ændring  

 åbner mulighed for, at Stormrådet ved indgåelse af en  

 aftale med det forsikringsselskab, der skal tilbyde basisforsikringen for  

 skovejerne, kan stille en garanti, således at forsikringsselskabet  

 opnår den forudsatte minimums præmieindtægt.
Administrative og økonomiske konsekvenser for det offentlige Forslaget vil ikke have nye administrative konsekvenser  

 for det offentlige. Økonomisk indebærer lovforslaget, at en af  

 Økonomiministeriet stillet garanti på 1,9 mio. kr. årligt  

 i en periode på 5 år bortfalder.
Denne overtages af stormflods-  

 og stormfaldspuljen, der administreres af Stormrådet.
Erhvervsøkonomiske og administrative konsekvenser for  

 erhvervslivet Lovforslaget skønnes ikke at have  

 erhvervsmæssige eller administrative konsekvenser for  

 erhvervslivet.
Miljømæssige konsekvenser Lovforslaget skønnes ikke at have  

 miljømæssige konsekvenser.
Forholdet til EU-retten Forslaget indeholder ikke EU-retlige aspekter.
 Vurdering af konsekvenser af  

 lovforslaget:
Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Den ydede statsgaranti på 1,9 mio. kr.  

 bortfalder Stormflods -og stormfaldspuljen overtager  

 garantiforpligtelsen Administrative konsekvenser for stat, kommuner og  

 amtskommuner Ingen.
 Ingen.
Økonomiske konsekvenser for erhvervslivet Ingen.
 Ingen.
Administrative konsekvenser for erhvervslivet Ingen.
 Ingen.
Miljømæssige konsekvenser Ingen.
 Ingen.
Administrative konsekvenser for borgerne Ingen.
 Ingen.
Forholdet til EU-retten Forslaget indeholder ikke EU-retlige aspekter.
Høring Lovforslaget har været sendt i høring hos  

 følgende organisationer og myndigheder:
 Advokatrådet, Amtsrådsforeningen i Danmark,  

Arbejderbevælgesens Erhvervsråd, Dansk Skovforening, Dansk  

 Skovlandbrug, De Danske Landboforeninger, Erhvervsministeriet,  

 Finansministeriet, Forbrugerrådet, Forbrugerstyrelsen, Forsikring &  

 Pension, If Skadeforsikring, Justitsministeriet, Konkurrence Styrelsen,  

 Kommunernes Landsforening, Kort- og Matrikelstyrelsen, KVL Institut for  

 Økonomi, Skov og Landskab, Landbrugsrådet, Majoratsforeningen,  

 Miljø- og Energiministeriet, Skov- og Naturstyrelsen,  

 Skovdyrkerforeningerne, Stormflodsrådet.
Bemærkninger til lovforslagets enkelte  

 bestemmelser Til § 1.
Til nr. 1 Allerede efter den gældende lov skal der ske  

 registrering i matriklen.
Efter den eksisterende bestemmelse skal  

 registreringen først ske, når tilbagebetalingsforpligtelsen  

 indtræder.
Dette virker uhensigtsmæssigt, idet en eventuel ny  

 ejer af en ejendom med skov ikke fra starten bliver gjort opmærksom  

 på, at der påhviler ejendommen en tilbagebetalingspligt,  

 såfremt basisforsikringen ikke opretholdes.
Med forslaget  

 præciseres det, at registreringen i matriklen af en eventuel  

 tilbagebetalingsforpligtelse skal ske på tidspunktet for første  

 og sidste udbetaling af tilskud.
Herved sikres det, at en eventuel ny  

 erhverver af ejendommen får kendskab til, at der er ydet tilskud fra  

 stormfaldsordningen, og at der som følge heraf påhviler ejeren  

 af den pågældende skov en forpligtelse til at have en  

 basisforsikring i 15 år efter udbetaling af sidste rate af  

 tilskuddet.
Den foreslåede ændring afspejler, at det er  

 planlagt at registreringen skal ske i matriklen, og præciserer at  

 registreringen maksimalt sker to gange.
I matriklen registreres, at der er en  

 tilbagebetalingsforpligtelse samt sagens journalnummer og dato for  

 registreringen.
Ved henvendelse til Skov- og Naturstyrelsen kan man få  

 oplyst størrelsen af tilbagebetalingsforpligtelsen.
Registreringen  

 sker i princippet maksimalt to gange pr. sag, første gang når  

 forpligtelsen indtræder, og sidste gang, når en eventuel sidste  

 etape af tilskuddet er udbetalt og 15 års fristen begynder at  

 løbe (2. rate kan udbetales i op til 5 etaper, og det er fra  

 udbetalingen af sidste etape af 2. rate, at tilbagebetalingsforpligtelsen  

 regnes iflg. loven).
Registreringen slettes automatisk af matriklen efter 15  

 år, regnet fra datoen for sidste registrering i matriklen.
Ved  

 ophør af forpligtelsen af andre grunde, foranlediger Stormrådet  

 forpligtelsen slettes i matriklen.
 I forbindelse med stormfaldet i december 1999 sker  

 registreringen ved første udbetaling efter ansøgnings  

 indgivelse og igen ved sidste udbetaling af tilskud.
Til nr. 2 Lov om stormflod og stormfald er for den del, der  

 omhandler stormfald, opbygget således, at ordningen omfatter en  

 tilskudsdel og en forsikringsdel.
Tilskud ydes kun til private skovejere, som  

 er dækket af en basisforsikring mod stormfald.
Tilskud til  

 gentilplantning efter stormfald finansieres af en afgift, der betales af alle  

 brandforsikringstagere i Danmark.
 Forsikringsordningen er en privat forsikring, der udbydes  

 af det forsikringsselskab, som staten indgår aftale med, efter at  

 forsikringsordningen har været i offentligt EU-udbud.
Alle de forsikringsselskaber, der bød på  

 ordningen ved udbud i sommeren 2000, havde som forudsætning for at  

 indgå en aftale, at der var en minimum årlige  

 præmieindtægt.
Situationen var derfor, at først på  

 det tidspunkt hvor det kunne konstateres, at der var den tilstrækkelig  

 minimum årlige præmie kunne ordningen etableres.
Det kunne i  

 værste fald være den 31. august 2001, som er fristen for at tegne  

 forsikring for de skove, der blev ramt af stormfald i december 1999. For at  

 de skovejere, der valgte at indgå en forsikringsaftale, også  

 skulle have mulighed for at få erstatning for en forsikringsbegivenhed,  

 der indtraf før 1. september 2001, var det nødvendigt ved et  

 aktstykke at yde en statsgaranti overfor forsikringsselskabet.
I aktstykket  

 er det anført, at økonomiministeren vil fremsætte  

 nærværende lovforslag, således at stormflods- og  

 stormfaldspuljen kan dække en eventuel manglende  

 forsikringspræmie i forsikringsordningens løbetid.
Stormflods-  

 og stormfaldspuljens forpligtelse dækker kun en eventuel difference  

 mellem den totale præmieindtægt fra de af skovejerne tegnede  

 forsikringspolicer og den garanterede minimum præmieindtægt  

 på 1,9 mio.kr.
Skovejerne er sikret en erstatningssum på 7.75o  

 kr. pr. forsikrede ha.
Såfremt der i forsikringsperioden indtræffer  

 stormfaldssituationer omfattet af ordningen, er det aftalt med  

 forsikringsselskabet, at dette udbetaler en forsikringssum pr.  

 skadebegivenhed til den garantistiller (efter forslaget stormfaldspuljen),  

 der har indbetalt en eventuel manglende præmie.
Beregningsmodellen for  

 den indgåede aftale er:
PT = Den totale præmieindtægt fra de private  

 forsikringstagere PS = Garantistillerens præmieindbetaling  

 (forskellen mellem 1,9 mio. kr. og PT) PS/PT * 7.750 = Garantistillerens erstatningssum i kr. pr.  

 ha.
 Garantistillerens erstatningssum i kr. pr. ha  

 skal herefter ganges med det antal ha, som skovejerne har fået  

 erstatning for.
Bilag Lovforslaget sammenholdt med gældende lov Gældende formulering Lovforslaget § 1 I Lov nr. 349 af 17. maj 2000 om stormflod og stormfald, foretages  

 følgende ændringer:
 § 19.
 1. § 19 stk. 3, hæves, og i stedet  

 indsættes:
 Stk. 3. Stormrådet drager omsorg for, at forpligtelsen  

 efter stk. 2 registreres i matriklen på de berørte  

 ejendomme.
»Stk. 3. Stormrådet drager omsorg for, at ydelsen af  

 tilskud efter loven og den deraf følgende tilbagebetalingsforpligtelse  

 såfremt basisforsikringen opsiges, registreres i matriklen på de  

 berørte ejendomme ved første og sidste udbetaling af  

 tilskud.« 2. I § 23 indsættes efter  

stk. 5:
»Stk. 6. Omkostninger i forbindelse med etablering af en  

 basisforsikring, herunder en eventuel difference mellem den af  

 forsikringsselskabet krævede årlige præmiesum og den af  

 forsikringstagerne tegnede præmiesum, kan afholdes af stormflods- og  

 stormfaldspuljen.
Erstatningsudbetaling fra forsikringsselskabet, der  

 vedrører den præmiesum, der er afholdt af stormflods- og  

 stormfalds puljen, tilfalder stormflods- og stormfaldspuljen«.
§ 2 Loven træder i kraft den 1. juli 2001.
