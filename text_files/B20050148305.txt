Bekendtgørelse  

 om svangerskabsafbrydelse og  

  

 fosterreduktion I medfør af §§ 100, stk. 5, og 103 i  

 sundhedsloven,  

 jf. lov nr. 546 af 24. juni 2005, fastsættes:
 § 1.  

  

 Anmodning om  

 svangerskabsafbrydelse og fosterreduktion skal indeholde oplysning om  

 kvindens  

 navn, personnummer og bopæl.
Stk. 2.  

  

 Den, der fremsætter en anmodning  

 om svangerskabsafbrydelse eller fosterreduktion efter lovens § 98,  

 stk. 1 eller 2, skal underskrive anmodningen.
Det samme gælder for den,  

 der afgiver samtykke efter lovens § 99, stk. 1.
§ 2.  

  

 For værgebeskikkelse efter lovens  

 § 98, stk. 2, finder bestemmelsen i værgemålslovens § 50  

 tilsvarende anvendelse.
Der skal fortrinsvis beskikkes en person, som ved  

 slægtskab, svogerskab eller venskab er nært knyttet til kvinden.
 Stk. 2.  

  

 Er der allerede beskikket en  

 værge for kvinden, kan den pågældende beskikkes, hvis det findes  

 hensigtsmæssigt.
§ 3.  

  

 Inden indgrebet foretages, skal  

 den læge, der vejleder efter lovens § 100, stk. 3, og kvinden ved  

 deres underskrift bekræfte, at vejledning har fundet sted.
Det samme gælder  

 den  

 indehaver af forældremyndighed eller værge, der er nævnt i lovens § 98,  

 stk. 2, og § 99, stk. 1. Er kvinden omfattet af lovens  

 § 98,  

 stk. 2, skal hun dog ikke bekræfte, at vejledning har fundet sted.
§ 4.  

  

 Kvinden skal tilbydes, at der  

 afholdes en støttesamtale før og efter et indgreb.
Ved anmodning om  

 svangerskabsafbrydelse er formålet med samtalen før indgrebet at sikre, at  

 kvinden kan få støtte til at træffe beslutning om at gennemføre eller afbryde  

 svangerskabet.
Ved anmodning om fosterreduktion er formålet med samtalen før  

 indgrebet at sikre, at kvinden kan få støtte til at træffe beslutning om,  

 hvorvidt hun ønsker at få foretaget fosterreduktion under svangerskabet.
Den  

 efterfølgende samtale har til formål at afhjælpe eventuelle psykiske gener  

 efter et indgreb.
 Stk. 2.  

  

 Vejledning om støttesamtaler  

 skal gives mundtligt og skriftligt af lægen i forbindelse med den i lovens  

 § 100, stk. 3, nævnte vejledning.
 Stk. 3.  

  

 Kvinden og lægen skal ved deres  

 underskrift bekræfte, at vejledning om støttesamtaler er givet. § 3,  

 stk. 1, 3. pkt., finder tilsvarende anvendelse.
 Stk. 4.  

  

 Støttesamtale kan finde sted i  

 offentligt, privat eller frivilligt regi.
 § 5.  

  

 Hvor anmodning om  

 svangerskabsafbrydelse eller fosterreduktion fremsættes efter lovens  

 § 94,  

 stk. 1, nr. 3, eller § 95, stk. 3, skal lægen endvidere  

 tilbyde  

 kvinden oplysning om muligheden for supplerende oplysning og rådgivning fra  

 relevante handicaporganisationer.
 § 6.  

  

 Klage efter lovens § 97,  

 stk. 2, kan indgives mundtligt eller skriftligt til regionsrådet.
 § 7.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Bekendtgørelse nr. 540 af 16.  

 juni 2004 om svangerskabsafbrydelse og fosterreduktion ophæves.
