 Resumé  



  

 En borger i en kommune klagede over at kommunens kommunaldirektør var medlem  

 af  

 bestyrelsen for et pengeinstitut som kommunen brugte som sin primære  

 bankforbindelse,  

 og over at kommunaldirektøren var medlem af det lokale menighedsråd.
Ombudsmanden  

 udtalte at det  

 er almindeligt antaget at en borgmester ikke kan være medlem af bestyrelsen  

 for  

 et pengeinstitut som kommunen bruger som sin hovedbankforbindelse, og at der  

 i  

 det væsentligste er de samme betænkeligheder ved at kommunaldirektøren er  

 medlem af bestyrelsen for et pengeinstitut.
Betænkelighederne kan i denne  

 situation dog bedre afbødes gennem fastsættelse af nærmere retningslinjer for  

 hvornår kommunaldirektøren ikke må deltage i behandlingen af kommunale sager  

 der har direkte eller indirekte betydning for banken.
 Ombudsmanden  

 mente ikke at  

 hvervet som medlem af menighedsrådet var uforeneligt med stillingen som  

 kommunaldirektør. (J.nr. 2000-2844-409).
Kommunaldirektørs inhabilitet som følge af  

 medlemskab af pengeinstituts bestyrelse Det fremgår af sagens akter  

 at en borger i X Kommune, A, den 27. oktober 1998 anmodede Byrådet i kommunen  

 om at tage stilling til hvorvidt det var foreneligt med Bs hverv som  

 kommunaldirektør  

 at han samtidig var medlem af bestyrelsen for P Sparekasse som var kommunens  

 primære bankforbindelse. Årsagen til As henvendelse var at han havde  

 erfaret  

 at Finanstilsynet havde besluttet at kommunens borgmester, C, ikke længere  

 kunne være medlem af bestyrelsen for sparekassen.
 Borgmester C svarede den 29.  

 oktober  

 1998 A  

 bl.a. således:
 Jeg vil allerførst sige, at  

 jeg  

  

 ikke  

  

 har tænkt mig at forelægge  

 spørgsmålet for byrådet. (B)s medlemskab af (P) Sparekasses bestyrelse  

 er  

 efter min opfattelse et privat anliggende, som byrådet efter min opfattelse  

 ikke skal blande sig i.
(B) har siddet i Sparekassens  

 bestyrelse vel i 8-9 år, valgt til (P)s repræsentantskab og af dette  

 valgt til  

 bestyrelsen.
Rent principielt er det min klare opfattelse, at (X) Kommune som  

 myndighed ikke skal blande sig i vor ledende embedsmænds deltagelse i lokale  

 bestyrelsers arbejde.
Så skulle vi vel også blande os, såfremt (B) sad i (  

 )s  

 bestyrelse, Kunstforeningens bestyrelse, Jagtforeningens eller  

 Menighedsrådets bestyrelse.
Det er i øvrigt min klare  

 overordnede opfattelse, at jeg meget gerne ser, at (X) Kommunes ledende  

 embedsmænd aktivt engagerer sig i det lokale samfund.
Det giver et netværk og  

 en kontaktflade, som er et særdeles vigtigt aktiv for kommunen. Den 14. november 1998 klagede  

 A til mig.
Han oplyste at B ud over at være medlem af bestyrelsen i P  

 Sparekasse også havde en central placering i X Menighedsråd.
Han bad mig  

 undersøge lovligheden af at B bestred disse hverv ved siden af sit hverv som  

 kommunaldirektør.
 Den 13. januar 1999 sendte  

 jeg As klage til Tilsynsrådet for Z Amt således at tilsynsrådet kunne  

 få  

 lejlighed til at udtale sig om sagen.
 Tilsynsrådet indhentede en  

 udtalelse fra X Kommune af 25. februar 1999. Af denne fremgik bl.a. følgende:
 For god ordens skyld skal  

 Byrådet bekræfte, at (P) er (X) Kommunes hovedpengeinstitut, men kommunen har  

 derudover også forretninger med bl.a. lokalafdelingen af ( ) og ( ) i (X)  

 samt  

 ikke uvæsentlige forretninger med ( ).
 Byrådet har behandlet sagen i  

 sit møde den 24. februar 1999 og er af den opfattelse, at kommunaldirektørens  

 medlemskab af (P)s bestyrelse ikke er i strid med de  

 forvaltningsretlige  

 regler om inhabilitet og tjenestemandslovens § 17 om en tjenestemands  

 beskæftigelse  

 ved siden af sin tjenestemandsstilling.
 Efter forvaltningslovens § 3,  

 stk. 1, nr. 3 foreligger der inhabilitet, når et byrådsmedlem deltager i  

 ledelsen af eller i øvrigt har nær tilknytning til et selskab, en forening  

 eller  

 en anden privat juridisk person, der har særlig interesse i sagens udfald.  

   

 Jf. stk. 2 foreligger inhabilitet dog ikke, hvis der som følge af interessens  

 karakter eller styrke, sagens karakter eller den pågældendes funktioner i  

 forbindelse med sagsbehandlingen ikke kan antages at være fare for, at  

 afgørelsen  

 i sagen vil kunne blive påvirket af uvedkommende hensyn.
(B) har siddet i sparekassens  

 bestyrelse i knap 8 år.
Han er valgt til (P)s repræsentantskab og  

 derigennem  

 valgt til bestyrelsen.
På grundlag af førnævnte regler om inhabilitet  

 vurderer  

 Byrådet, at der i forbindelse med (B)s funktioner med sagsbehandling  

 m.m. ikke  

 kan antages at være fare for, at afgørelsen i sagen vil kunne blive påvirket  

 af uvedkommende hensyn.  (B) er medlem af sparekassens bestyrelse og  

 har  

 ikke dermed selvstændig beslutningsmyndighed.
Som kommunaldirektør har han  

 alene indstillingsret i større banksager.
Byrådet alene har  

 beslutningskompetencen.
Derfor har (B) i bank- og  

 sparekassesager (pengeforretninger) ikke større magt/indflydelse end  

 økonomiudvalg og byråd  og dermed det politiske system  giver  

 ham.
I øvrigt  

 forelægges valg af hovedpengeinstitut altid økonomiudvalget til endelig  

 afgørelse.
 Videre er Byrådet meget i  

 tvivl om, hvilken bestemmelse i Styrelseslov eller Tjenestemandslov, der evt.  

 kan give Byrådet hjemmel til at forbyde (B)s deltagelse i forenings-  

 og/eller  

 bestyrelsesarbejde, og dermed give Byrådet mulighed for at disponere over  

 (B)s fritid? Da (B) den 1. juli 1991 blev ansat som kommunaldirektør,  

 var han  

 forinden, den 1. april 1991, af (P)s Repræsentantskab valgt til  

 bestyrelsen  

 for (P). Der blev ikke taget nogen form for forbehold i den anledning.
Endelig er Byrådet af den  

 opfattelse, at ledende embedsmænds aktive engagement i lokalsamfundet er et  

 særdeles vigtigt aktiv for kommunen og som hovedregel foreneligt med en  

 samvittighedsfuld udøvelse af deres arbejdsopgaver. Den 22. juni 1999 udtalte  

 tilsynsrådet herefter følgende:
 Tilsynsrådet udtaler, at  

 reglerne om generel inhabilitet er afledt af reglerne om den specielle  

 inhabilitet.  

 De indeholder retsgrundsætninger, der på visse områder har fundet udtryk i  

 skrevne bestemmelser.
 Nogle af de væsentligste  

 bestemmelser om generel inhabilitet findes i den kommunale styrelseslov § 29,  

 tjenestemandslovens § 17 og tjenestemandsregulativ af 1991 for kommuner  

 inden for Kommunernes Landsforenings forhandlingsområde § 15.
Efter disse bestemmelser kan  

 en tjenestemand kun have beskæftigelse ved siden af sin tjenestemandsstilling  

 for så vidt og i det omfang det er foreneligt med den samvittighedsfulde  

 udøvelse af de til tjenesten knyttede pligter og med den for stillingen  

 nødvendige  

 agtelse og tillid.
Endvidere er medlemskab af stående udvalg udelukket for  

 visse  

 ansatte.
 Bestemmelserne er udtryk for  

 en almindelig grundsætning om generel inhabilitet som følge af  

 interessekollisioner  

 i konkrete sager.
 Efter tilsynsrådets  

 opfattelse er der ikke tilstrækkeligt grundlag for at antage, at  

 kommunaldirektørens  

 medlemskab af (P)s bestyrelse medfører generel inhabilitet i relation  

 til  

 varetagelse af stillingen som kommunaldirektør i (X) Kommune.
 Tilsynsrådet har herved lagt  

 vægt på oplysningen om, at kommunaldirektøren ikke deltager/har deltaget i  

 behandlingen af sager vedrørende kommunens engagement med (P), og at der er  

 tilrettelagt særlige procedurer til imødegåelse af speciel inhabilitet.
 Tilsynsrådet har tillige  

 noteret sig, at kommunaldirektøren var medlem af (P)s bestyrelse ved  

 ansættelsen  

 den 1. juli 1991, og at dette ikke gav anledning til forbehold fra kommunen.
 Det er i øvrigt Tilsynsrådets  

 opfattelse, at inhabilitetsbetragtninger skal fremføres med varsomhed, når  

 man  

 er uden for den specielle inhabilitets område.
For så vidt angår  

 kommunaldirektørens tilknytning til menighedsrådet bemærkes, at  

 menighedsrådet  

 er et selvstændigt organ, hvis økonomiske forhold er reguleret ved lov om  

 folkekirkens økonomi.
Ifølge denne lov er kommunens indflydelse på  

 menighedsrådets  

 økonomiske forhold så forholdsvis begrænsede, at de mulige  

 interessekonflikter  

 ikke skønnes at medføre generelle inhabilitetsproblemer for  

 kommunaldirektøren.
Tilsynsrådet foretager derfor  

 ikke videre i sagen. Af sekretariatets  

 bemærkninger der lå til grund for udtalelsen, fremgår bl.a. følgende:
 Det er sekretariatets  

 opfattelse, at kommunaldirektørens medlemskab af (P)s bestyrelse ikke  

 med  

 tilstrækkelig klarhed kan antages at medføre generel inhabilitet i relation  

 til varetagelse af stillingen som kommunaldirektør i (X) Kommune.
 Det forudsættes herved, at  

 der i (X) Kommune er procedurer, der sikrer at kommunaldirektøren ikke  

 deltager i behandlingen af sager, hvor der kan opstå interessekonflikter  

 mellem kommunen og (P), jf. forvaltningslovens regler om speciel inhabilitet.
 Det bemærkes, at borgmesteren  

 til Tilsynsrådets sekretariat har oplyst, at kommunaldirektøren ikke  

 deltager/har deltaget i behandlingen af sager vedrørende kommunens engagement  

 med (P).
 For så vidt angår spørgsmålet  

 om kommunaldirektørens tilknytning til menighedsrådet bemærkes, at  

 menighedsrådet er et selvstændigt organ, hvis økonomi er reguleret ved  

 lovbekendtgørelse  

 nr. 537 af 24. juni 1997 om folkekirkens økonomi.
 Den kommunale indflydelse på  

 menighedsrådets økonomi består i, at ligningsbeløbet til kirkekasserne i en  

 kommune ikke uden kommunalbestyrelsens samtykke må være mere end 20% højere  

 end  

 gennemsnittet af de sidste fire års ligningsbeløb til kirkekasserne.  

 Endvidere kan et beløb, der står tilbage ved regnskabsårets slutning, af  

 kommunalbestyrelsen  

 anvendes til nedbringelse af det følgende års ligning, og kommunalbestyrelsen  

 kan med provstiudvalgets tilslutning yde et menighedsråd eller provstiudvalg  

 forskud på ligningsbeløbet for det nærmest følgende regnskabsår, jf. lovens §  

 6, stk. 1 og stk. 2 og § 19, stk. 2 og stk. 3.
For så vidt angår  

 menighedsrådet skønnes de mulige interessekollisioner i relation til  

 stillingen  

 som kommunaldirektør derfor at være så specifikke og begrænsede, at der ikke  

 foreligger generelle habilitetsproblemer for kommunaldirektøren. Den 12. juli 1999 klagede A  

 igen til mig.
Jeg bad i den anledning den 21. juli 1999 Tilsynsrådet for Z  

 Amt  

 om udlån af sagens akter og om eventuelle bemærkninger til klagen.
Den 3.  

 august 1999 skrev tilsynsrådet til mig at det ikke havde yderligere  

 bemærkninger til sagen.
 Den 1. november 1999 sendte  

 jeg As klage og de akter jeg havde indhentet fra Tilsynsrådet for Z  

 Amt, til  

 Indenrigsministeriet således at ministeriet kunne få lejlighed til at tage  

 stilling til om tilsynsrådets behandling af sagen gav ministeriet anledning  

 til  

 at foretage sig noget.
 Den 20. juni 2000 udtalte  

 Indenrigsministeriet bl.a. følgende:
 Den kommunale styrelseslov  

 indeholder ikke regler om generel inhabilitet for ansatte i kommunens  

 tjeneste  

 som følge af varetagelse af private hverv.
Forvaltningsloven indeholder  

 heller ikke regler om generel inhabilitet, idet loven alene indeholder  

 bestemmelser om, hvornår en person er speciel inhabil og dermed afskåret fra  

 at  

 deltage i en sags behandling.
Bestemmelserne i forvaltningsloven indeholder  

 dog en forudsætning om, at man ved en udnævnelse eller beskikkelse af  

 personer  

 til at beklæde stillinger eller hverv inden for den offentlige forvaltning  

 tilstræber at undgå at udpege nogen, for hvis vedkommende det på forhånd må  

 formodes, at der jævnlig vil opstå tilfælde af inhabilitet.
Hyppigheden af den forventede  

 specielle inhabilitet har væsentlig betydning, men afgørelsen af spørgsmålet  

 om generel inhabilitet træffes dog ikke udelukkende på grundlag af et sådant  

 kvantitativt kriterium.
Der skal således ikke alene lægges vægt på det  

 relative  

 antal sager, hvori den pågældende vil være inhabil, men også på disse sagers  

 betydning.
Der kan henvises til forvaltningsloven med kommentarer, 3. udg.,  

 1999, side 145.
 Spørgsmålet om hvorvidt  

 kommunaldirektør (B) som følge af sin deltagelse i bestyrelsen for (P) vil  

 være inhabil i forhold til konkrete sager, skal afgøres efter  

 forvaltningslovens  

 regler om speciel inhabilitet.
 Forvaltningslovens § 3, stk.  

 1, nr. 3, og stk. 2, har følgende ordlyd:
Den, der virker inden for  

 den offentlige forvaltning, er inhabil i forhold til en bestemt sag, hvis vedkommende deltager i  

 ledelsen af eller i øvrigt har en nær tilknytning til et selskab, en forening  

 eller en anden privat juridisk person, der har en særlig interesse i sagens  

 udfald, Stk. 2.  

  

 Inhabilitet foreligger dog ikke, hvis der som følge af interessens  

 karakter eller styrke, sagens karakter eller den pågældendes funktioner i  

 forbindelse med sagsbehandlingen ikke kan antages at være fare for, at  

 afgørelsen i sagen vil kunne blive påvirket af uvedkommende hensyn. Efter Indenrigsministeriets opfattelse  

 vil kommunaldirektør (B) som udgangspunkt være inhabil i medfør af  

 forvaltningslovens § 3, stk. 1, nr. 3, i forhold til sager, der vedrører  

 (X) Kommunes forretningsmæssige mellemværender med (P) samt andre sager, hvor  

 (P) har en særlig interesse i udfaldet.
Indenrigsministeriet har i den  

 forbindelse lagt til grund, at kommunaldirektør (B) varetager de for en  

 kommunaldirektør sædvanlige funktioner, som øverste ansvarlige for sagernes  

 administrative forberedelse, herunder sagsoplysning og rådgivning af  

 borgmester  

 og byråd.
Da sager vedrørende  

 forretningsmæssige mellemværender med (P) og sager, hvor (P) har en særlig  

 interesse i udfaldet, må antages at udgøre en mindre del af kommunaldirektør  

 (B)s arbejdsområde som kommunaldirektør, finder Indenrigsministeriet  

 ikke, at  

 speciel inhabilitet vil opstå i et sådant omfang, at dette vil føre til  

 generel inhabilitet.
Efter ministeriets opfattelse kan disse sager endvidere  

 ikke antages at have en sådan betydning, at dette i sig selv taler for  

 generel  

 inhabilitet.
 Ved vurderingen af hvorvidt  

 hvervet som medlem af bestyrelsen for (P) er foreneligt med stillingen som  

 kommunaldirektør i (X) Kommune, kan der imidlertid efter  

 Indenrigsministeriets  

 opfattelse ikke alene lægges vægt på antallet og karakteren af de sager,  

 hvori  

 der skal træffes afgørelse vedrørende kommunens forretningsmæssige forhold  

 til  

 sparekassen, idet der tillige må tages hensyn til effektiviteten af kommunens  

 løbende tilsyn med (P)s opfyldelse af indgåede aftaler m.v.
 Indenrigsministeriet har i en  

 udtalelse af 27. marts 1990 (j.nr. 1989/1074/0318-1) behandlet spørgsmålet  

 om,  

 hvorvidt hvervet som borgmester var foreneligt med hvervet som  

 bestyrelsesformand  

 for den bank, som kommunen havde et i såvel art som omfang meget betydeligt  

 engagement med.
 Indenrigsministeriet udtalte  

 i den anledning bl.a., at personer i private erhverv kan være afskåret fra at  

 varetage borgmesterhvervet, hvis de som led i udførelsen af deres private  

 erhverv har væsentlige og hyppige forretningsforbindelser med kommunen, der  

 nødvendiggør, at der af den kommunale administration udøves en løbende  

 kontrol  

 med opfyldelse af indgåede aftaler m.v.
Ministeriet henviste i  

 udtalelsen af 27. marts 1990 endvidere til, at Folketingets Ombudsmand i en  

 redegørelse af 17. juni 1981 bl.a. havde givet udtryk for, at en forening af  

 hvervene som borgmester og bestyrelsesformand/medlem af et pengeinstitut,  

 hvori en (ikke ubetydelig) del af kommunens økonomiske midler er anbragt, vil  

 udelukke borgmesteren fra at udøve sin almindelige tilsynsforpligtelse og  

 beslutningskompetence med hensyn til økonomiske dispositioner, samt medføre  

 inhabilitet ved kommunalbestyrelsens og økonomiudvalgets behandling af sager  

 herom i et sådant omfang (og i sager af en sådan art), at det måtte give  

 anledning til meget væsentlige betænkeligheder.
Efter ombudsmandens  

 opfattelse  

 var betænkelighederne ved en forening af de to nævnte hverv så væsentlige, at  

 det måtte give anledning til nogen tvivl, om de i tilstrækkelig grad kunne  

 afbødes gennem fastsættelse af nærmere retningslinjer for administration,  

 kontrol m.v. (Folketingets Ombudsmands beretning for 1981, side 115*).
 Indenrigsministeriet  

 tilkendegav bl.a. på denne baggrund i udtalelsen af 27. marts 1990, at  

 hvervet  

 som borgmester måtte anses for uforeneligt med hvervet som formand for  

 bestyrelsen i det pågældende pengeinstitut, der var kommunens  

 hovedbankforbindelse.
 Spørgsmålet om, hvorvidt  

 (B)s hverv som bestyrelsesmedlem af (P) er uforeneligt med stillingen  

 som  

 kommunaldirektør i (X) Kommune, afhænger efter Indenrigsministeriets  

 opfattelse  

 af, om (B)s medlemskab af bestyrelsen for (P) må antages at afskære ham  

 fra  

 at udøve sine funktioner og beslutningskompetence som kommunaldirektør med  

 hensyn til den løbende kontrol med opfyldelse af indgåede aftaler m.v. med  

 sparekassen.
Denne vurdering kan give  

 anledning til tvivl.
Indenrigsministeriet finder imidlertid ikke, at  

 betænkelighederne  

 ved foreningen af (B)s to hverv er så væsentlige, at hvervene kan anses  

 for at  

 være uforenelige.
Indenrigsministeriet har  

 herved lagt vægt på, at (B) som kommunaldirektør ikke har samme beføjelser og  

 position som en borgmester.
Borgmesteren har således den øverste daglige  

 ledelse af kommunens administration og indtager som formand for  

 kommunalbestyrelsen  

 og økonomiudvalget en særlig stilling.
Risikoen for, at der som følge af  

 borgmesterens position som bestyrelsesmedlem for kommunens  

 hovedbankforbindelse  

 ikke fra kommunens side udøves de fornødne tilsyns- og kontrolopgaver i  

 relation  

 til spørgsmål, der knytter sig til den pågældende bank, er således større end  

 risikoen herfor, når bestyrelseshvervet varetages af kommunens  

 kommunaldirektør.
Indenrigsministeriet har  

 endvidere lagt vægt på, at kommunaldirektør (B) er menigt medlem og ikke  

 formand for bestyrelsen for (P). Der foreligger således ikke i samme grad som  

 i  

 tilfældet, hvor en borgmester er formand for bestyrelsen for kommunens  

 hovedbankforbindelse,  

 en situation, hvor der kan være fare for, at uvedkommende interesser kan  

 indvirke på udøvelsen af tilsyn m.v.
Der er således næppe grundlag for at  

 antage, at (B) som menigt medlem af (P) har en sådan interesse i (P)s  

 forhold,  

 at dette må antages at hindre udøvelsen af kommunens sædvanlige  

 kontrolfunktioner  

 med hensyn til (P)s ydelser til kommunen.
For så vidt angår spørgsmålet  

 om kommunaldirektørens medlemskab af menighedsrådet, kan der i det hele  

 henvises til tilsynsrådets udtalelse af 22. juni  

 1999. A klagede den 15. september  

 2000 til mig over Indenrigsministeriets udtalelse.
Han skrev bl.a. at  

 ministeriet i sin udtalelse havde set bort fra at B i en periode havde været  

 valgt som næstformand for bestyrelsen i P.
Samtidig gjorde han opmærksom på  

 at  

 B var formand for menighedsrådet og ikke menigt medlem.
Den 26. februar 2001 bad jeg  

 Indenrigsministeriet om en udtalelse i anledning af klagen.
Jeg bad om at  

 ministeriet forinden indhentede en udtalelse fra Tilsynsrådet for Z Amt og X  

 Kommune om sagen.
Jeg anmodede om at man i udtalelserne kom ind på hvordan  

 den  

 daglige administration af kommunens engagement med pengeinstitutter var  

 tilrettelagt, og hvilke retningslinjer der var fastlagt herfor.
 Den 16. oktober 2001 modtog  

 jeg udtalelser fra X Kommune, Tilsynsrådet for Z Amt og Indenrigsministeriet  

 af henholdsvis 30. april 2001, 15. maj 2001 og 15. oktober 2001.
 Af udtalelsen fra X Kommune  

 af 30. april 2001 fremgik bl.a. følgende:
 I forbindelse med de mere  

 principielle overvejelser i sagen, skal Byrådet tillade sig at henvise til  

 Byrådets tidligere brev til Tilsynsrådets, dateret den 25. febr. 1999.  

 Omkring  

 den daglige administration af kommunens engagement med pengeinstitutter skal  

 vi supplerende oplyse:
 I (X)-by har vi 3  

 pengeinstitutter (( ),( ) og (P)), som (X) Kommune alle benytter. (P) er  

 klart  

 (X) Kommunes hovedpengeinstitut.
(X) Kommune fik af  

 Kommunernes Revisionsafdeling for godt 9 år siden udarbejdet en analyse af  

 (X)  

 Kommunes pengestrøm.
En af Revisionens konklusioner var, at forrentningen i  

 (P) var fordelagtig.
På et efterfølgende Økonomiudvalgsmøde udtalte udvalget:  

   

  

 Det er Økonomiudvalgets opfattelse, at  

 (X) Kommune bliver godt betjent af vort lokale pengeinstitut. Økonomiafdelingen bad  

 herefter byens 3 pengeinstitutter om at byde på forrentningen af (X) Kommunes  

 overskudslikviditet.
Med baggrund i den mest fordelagtige rente valgte  

 Økonomiudvalget (P). Lederen af økonomiafdelingen orienterer sig i øvrigt  

 løbende  

 om renteniveauet hos de 2 øvrige pengeinstitutter i (X)-by.
 Det er økonomiafdelingen, der  

 har den daglige administration af kommunens engagement med pengeinstitutter.  

 De løbende rentejusteringer, der naturligvis altid sker i takt med ændringer  

 i  

 diskonto m.m. har hidtil alene været et forhold der aftales mellem lederen af  

 økonomiafdelingen og sparekassens direktion.
Økonomiafdelingen udarbejder  

 hver måned en økonomirapport på funktion 3. niveau samt en  

 egenbeholdningsoversigt.
Rapporterne forelægges som hovedregel  

 til  

 orientering for økonomiudvalget hver måned.
 Økonomiudvalget og  

 kommunaldirektøren kan naturligvis altid få oplyst størrelsen af den rente  

 (X)  

 Kommune får, men det er aldrig et egentligt punkt på økonomiudvalgets  

 dagsorden  

  ligesom kommunaldirektøren har oplyst, at renteaftaler til  

 enkeltkunder,  

 herunder (X) Kommune  siden 1991 ham bekendt endnu ikke har været et  

 spørgsmål, der har været optaget på (P)s bestyrelses dagsorden.
 Det forventes, at  

 økonomiafdelingen igen vil indbyde byens 3 pengeinstitutter til at byde på  

 forrentningen  

 af (X) Kommunes overskudslikviditet, efter det nye byråd er tiltrådt i 2002.
Når det er sagt, så er det også  

 væsentligt for Byrådet at understrege, at (X) Kommune naturligvis har stor  

 interesse i at bevare et lokalt pengeinstitut, der er forankret i  

 lokalsamfundet  

  ikke mindst pga. antallet af arbejdspladser, men i lige så høj grad  

 pga. pengeinstituttets  

 store engagement i lokalsamfundet. Tilsynsrådet for Z Amt  

 henholdt sig i udtalelsen af 15. maj 2001 i det hele til  

 Indenrigsministeriets  

 udtalelse af 20. juni 2000 og til sin egen udtalelse af 22. juni 1999.  

 Oplysningerne  

 om kommunaldirektørens status i henholdsvis bestyrelsen for P Sparekasse og  

 menighedsrådet gav ikke tilsynsrådet anledning til en ændret vurdering af  

 kommunaldirektørens habilitetsproblemer.
Tilsynsrådet bemærkede i øvrigt  

 følgende:
Tilsynsrådet har i den  

 forbindelse noteret sig (X) Kommunes supplerende oplysninger om  

  

 at  

  

 kommunens valg af hovedpengeinstitut  

 er sket efter udbud blandt byens tre pengeinstitutter,  

  

 at  

  

 kommunaldirektøren ikke er involveret i den løbende  

 administration af kommunens pengeinstitutrelationer, og  

  

 at  

  

 der månedligt forelægges en økonomirapport for økonomiudvalget. Af Indenrigsministeriets  

 udtalelse af 15. oktober 2001 fremgik bl.a. følgende:
Indenrigsministeriet lagde  

 ved behandlingen af sagen til grund, at kommunaldirektør (C) er medlem af  

 bestyrelsen for (P) henholdsvis (X) Menighedsråd.
Det bemærkes hertil, at der  

 ikke ved ministeriets behandling af sagen indgik oplysninger om, at  

 kommunaldirektør  

 (B) i perioden fra marts 1997 til marts 2000 var valgt som næstformand i (P),  

 og at (B) er formand for (Y) Menighedsråd.
Oplysningerne om, at  

 kommunaldirektør (B) er formand for (X) Menighedsråd, giver efter  

 Indenrigsministeriets  

 opfattelse ikke anledning til en ændret vurdering af spørgsmålet om  

 foreneligheden af de to hverv.
For så vidt angår dette spørgsmål kan  

 Indenrigsministeriet  

 således henholde sig til ministeriets udtalelse af 20. juni 2000 og til  

 tilsynsrådets udtalelse af 22. juni 1999.
 For så vidt angår  

 foreneligheden af hvervet som kommunaldirektør med hvervet som medlem af  

 bestyrelsen for (P) udtalte Indenrigsministeriet ved brev af 20. juni 2000,  

 at  

 dette spørgsmål afhænger af, om medlemskabet af (P) må antages at afskære  

 kommunaldirektør (B) fra at udøve sine funktioner og beslutningskompetence  

 som  

 kommunaldirektør med hensyn til den løbende kontrol med opfyldelse af  

 indgåede  

 aftaler m.v. med (P).
 Indenrigsministeriet udtalte  

 endvidere, at denne vurdering kunne give anledning til tvivl, men at  

 Indenrigsministeriet ikke fandt, at betænkelighederne ved foreningen af disse  

 to hverv var så væsentlige, at hvervene kunne anses for uforenelige.  

 Indenrigsministeriet lagde herved vægt på, at (B) som kommunaldirektør ikke  

 har samme beføjelser og position som en borgmester, og at risikoen for, at  

 der fra kommunens side ikke udøves de fornødne tilsyns- og kontrolopgaver i  

 relation til spørgsmål, der knytter sig til (P), er mindre, end når  

 bestyrelseshvervet varetages af en borgmester.
 Indenrigsministeriet lagde  

 endvidere vægt på de  på daværende tidspunkt  for ministeriet  

 foreliggende  

 oplysninger om, at (B) var menigt medlem og ikke formand for (P)s  

 bestyrelse.  

 Indenrigsministeriet fandt således ikke grundlag for at antage, at (B) som  

 menigt medlem af (P) har en sådan interesse i (P)s forhold, at det må  

 antages  

 at hindre udøvelsen af kommunens sædvanlige kontrolfunktioner med hensyn til  

 (P)s ydelser til kommunen.
 Det forhold, at  

 kommunaldirektør (B) i perioden fra marts 1997 til marts 2000 var næstformand  

 i  

 bestyrelsen for (P), giver efter Indenrigsministeriets opfattelse ikke  

 grundlag  

 for at antage, at (B) i denne periode havde en sådan interesse i sparekassens  

 forhold, at det måtte antages at hindre udøvelsen af kommunens sædvanlige  

 kontrolfunktioner med hensyn til (P)s ydelser til kommunen.
 Det forhold, at (B) i en  

 periode var valgt som næstformand for (P)s bestyrelse, kan således  

 efter  

 Indenrigsministeriets opfattelse ikke i sig selv give anledning til en ændret  

 vurdering af spørgsmålet om hvervets forenelighed med hvervet som  

 kommunaldirektør.
 Det er endvidere  

 Indenrigsministeriets opfattelse, at det af (X) Kommune oplyste om  

 tilrettelæggelsen  

 af den daglige administration af kommunens engagement med pengeinstitutter  

 understøtter ministeriets vurdering af foreneligheden af de to hverv.
Indenrigsministeriet kan  

 således også for så vidt angår dette spørgsmål henholde sig til udtalelsen af  

 20. juni 2000. Den 23. august 2002 sendte  

 jeg et notat dateret den 22. august 2002 i sagen til A, X Kommune,  

 Tilsynsrådet for Z Amt og Indenrigs- og Sundhedsministeriet vedrørende de  

 juridiske  

 overvejelser som sagen havde givet anledning til.
Af notatet fremgik følgende  

 om mine overvejelser:
III.
Juridiske overvejelser 1. Reglerne om generel inhabilitet Den kommunale styrelseslov  

 indeholder regler om at en ansat i en kommune ikke kan bestride  

 borgmesterposten (§ 6, stk. 3), og regler om i hvilket omfang ansatte i  

 kommunen  

 kan være medlem af de kommunale udvalg (§ 29). Herudover indeholder den  

 kommunale  

 styrelseslov ikke regler om inhabilitet for ansatte i kommunen.
I tjenestemandslovens § 17 og  

 i § 15, stk. 1, i Tjenestemandsregulativ af 1991 for kommuner inden for  

 Kommunernes Landsforenings forhandlingsområde findes regler om at  

 beskæftigelse  

 ved siden af tjenestemandsstillingen kun er tilladeligt såfremt det er  

 foreneligt med den samvittighedsfulde udøvelse af de til  

 tjenestemandsstillingen knyttede pligter og med den for stillingen nødvendige  

 agtelse og tillid.
Jeg forstår det sådan at byrådet i (X) Kommune da  

 kommunaldirektør  

 (B) i 1991 blev ansat, var bekendt med at han var medlem af bestyrelsen for  

 (P), men at dette forhold ikke gav anledning til overvejelser om hvorvidt det  

 ud fra reglerne i tjenestemandslovgivningen var foreneligt med hvervet som  

 kommunaldirektør.
 Forvaltningslovens regler om  

 inhabilitet, jf. lovens kapitel 2, vedrører alene spørgsmålet om under hvilke  

 omstændigheder den der virker inden for den offentlige forvaltning, som følge  

 af en foreliggende interessekollision skal undlade at medvirke ved den  

 pågældende myndigheds behandling af en bestemt allerede foreliggende sag,  

 dvs.  

 at forvaltningsloven kun indeholder regler om personlig, speciel inhabilitet.
Bestemmelserne i  

 forvaltningsloven angår ikke generel inhabilitet, altså spørgsmålet om  

 hvorvidt  

 en bestemt person kan besætte et bestemt hverv.
Det er ulovbestemte regler  

 som  

 har til formål at sikre at der kun undtagelsesvis opstår spørgsmål om speciel  

 inhabilitet.
Nogle af reglerne om generel  

 inhabilitet er afledt af reglerne om den specielle inhabilitet.
De indeholder  

 en grundsætning eller en praksis hvorefter det er en almindelig forudsætning  

 for at beklæde poster i forvaltningen at man ikke samtidig kommer i en  

 position  

 hvorved man relativt hyppigt vil være afskåret fra at udføre sin  

 forvaltningsmæssige funktion på grund af speciel inhabilitet.
Se bl.a.
John  

 Vogter, Forvaltningsloven med kommentarer, 3. udgave (1999), s. 145, og  

 Hans  

 Gammeltoft-Hansen  

 mfl., Forvaltningsret (1994), s. 195.
Indholdet af  

 retsgrundsætningen om generel inhabilitet kan ikke angives helt præcist og må  

 derfor afgrænses på baggrund af de hensyn som grundsætningen skal varetage.  

 Hensigten er bl.a. at undgå det organisatorisk uheldige i at indehaveren af  

 et  

 hverv meget hyppigt må undlade at beskæftige sig med konkrete sager fordi der  

 foreligger speciel inhabilitet, jf. forvaltningslovens § 3. Et andet hensyn  

 er  

 at forebygge at uvedkommende interesser indvirker på afgørelsen i tilfælde  

 der  

 ikke er omfattet af reglerne om speciel inhabilitet.
Endelig skal  

 retsgrundsætningen  

 generelt medvirke til at styrke almenhedens tillid til at forvaltningens  

 afgørelser  

 træffes uden hensyntagen til uvedkommende interesser, jf. den sag der er  

 trykt  

 i Folketingets Ombudsmands beretning for 1991, s. 173ff*.
Ud fra disse hensyn må der  

 ved bedømmelsen af om der foreligger generel inhabilitet, lægges vægt på  

 hyppigheden af den forventelige specielle inhabilitet, men afgørelsen af  

 spørgsmålet kan dog ikke udelukkende træffes på grundlag af et sådant  

 kvantitativt  

 kriterium.
Der skal ikke alene lægges vægt på det relative antal sager hvori  

 den pågældende har været inhabil, men også på disse sagers betydning.
Se  

 bl.a.  

 Højesterets dom gengivet i Ugeskrift for Retsvæsen for 1981, s.  

 637f, og den sag der er trykt i Folketingets  

 Ombudsmands beretning for 1975, s. 158f*.
2. Medlemskab af bestyrelsen for (P) Det fremgår af (X) Kommunes  

 udtalelse af 25. februar 1999 at (P) er (X) Kommunes hovedbankforbindelse.  

 (P)  

 blev valgt hertil af Økonomiudvalget efter en udbudsrunde blandt  

 (X)-bys 3  

 pengeinstitutter i begyndelsen af 1990erne.
Det er kommunens  

 økonomiafdeling  

 der varetager den daglige administration af kommunens engagement med  

 pengeinstitutter,  

 herunder spørgsmålet om rentejusteringer.
Spørgsmålet om hvilken rente (X)  

 Kommune får, er aldrig et egentligt punkt på økonomiudvalgets dagsorden, men  

 udvalget bliver orienteret om bl.a. renteniveauet gennem månedlige rapporter  

 udarbejdet af økonomiafdelingen.
 Spørgsmålet om hvorvidt  

 kommunaldirektør (B) er inhabil i forhold til behandlingen af konkrete sager  

 i kommunen som følge af det forhold at han er medlem af bestyrelsen for (P),  

 skal afgøres efter bestemmelsen i forvaltningslovens kapitel 2, herunder især  

 bestemmelserne i § 3, stk. 1, nr. 3, og § 3, stk. 2 (citeret i  

 Indenrigsministeriets udtalelse af 20. juni 2000).
Jeg er enig med Indenrigsministeriet  

 i at (B) som udgangspunkt vil være inhabil i medfør af forvaltningslovens §  

 3,  

 stk. 1, nr. 3, i forhold til konkrete sager der vedrører (X) Kommunes  

 forretningsmæssige  

 mellemværende med (P), og andre sager hvor (P) har en særlig interesse i  

 udfaldet.
Jeg er ligeledes enig med ministeriet i at sager af denne type må  

 antages at udgøre en mindre del af kommunaldirektør (B)s arbejdsområde  

 som  

 kommunaldirektør, og at hyppigheden af sager hvor der af denne årsag  

 foreligger  

 speciel inhabilitet for (B), således ikke i sig selv kan føre til at han er  

 generelt inhabil som kommunaldirektør.
 I den sag der er trykt i  

 Folketingets Ombudsmands beretning for 1981, s. 98f*, udtalte ombudsmanden  

 som sin opfattelse at en forening af hvervene om borgmester og  

 bestyrelsesformand/medlem  

 af bestyrelsen i et pengeinstitut hvori en ikke ubetydelig del af kommunens  

 økonomiske midler (ca. 25 pct.) var anbragt, gav anledning til meget  

 væsentlige  

 betænkeligheder.
Der blev i den forbindelse  

 bl.a. lagt vægt på at borgmesteren i sin egenskab af administrativ leder af  

 kommunen (styrelseslovens § 31) og i sin egenskab af formand for  

 økonomiudvalget  

 (styrelseslovens § 18) skulle føre tilsyn med den måde hvorpå kommunens  

 økonomiske midler blev forvaltet.
Det forhold at borgmesteren var formand  

 for/  

 medlem af bestyrelsen for et af de pengeinstitutter hvori kommunens midler  

 var  

 anbragt, måtte efter ombudsmandens opfattelse medføre at han ud fra  

 almindelige inhabilitetsgrundsætninger var afskåret fra at udføre sin  

 tilsynsforpligtelse (med hensyn til mere principielle dispositioner) i det  

 omfang tilsynsbeføjelsens respektive beslutningskompetence direkte eller  

 indirekte havde betydning for kommunens forbindelse til det pågældende  

 pengeinstitut.
Hertil kom at borgmesteren var afskåret fra i samme omfang at  

 deltage i behandlingen af og afstemningen om sager i kommunalbestyrelsen og  

 økonomiudvalget om anbringelsen af kommunens økonomiske midler.
En forening  

 af  

 hvervene ville således udelukke borgmesteren fra at udøve sin almindelige  

 tilsynsforpligtelse og beslutningskompetence med hensyn til økonomiske  

 dispositioner og medføre inhabilitet ved kommunalbestyrelsens og  

 økonomiudvalgets sager i et sådant omfang og af en sådan art at det måtte  

 give  

 anledning til væsentlige betænkeligheder.
Betænkelighederne blev anset  

 for så væsentlige at det kunne give anledning til nogen tvivl om de i  

 tilstrækkelig grad ville kunne afbødes gennem fastsættelse af nærmere  

 retningslinjer for administration, kontrol mv.
I den konkrete sag fandt  

 ombudsmanden dog ikke grundlag for at kritisere tilsynsrådets og  

 Indenrigsministeriets opfattelse hvorefter det i det konkrete tilfælde måtte  

 anses for forsvarligt at acceptere at borgmesteren var bestyrelsesformand i  

 et  

 af de pengeinstitutter der blev benyttet af kommunen, såfremt der blev  

 fastlagt retningslinjer for administrationen af kommunens likvide  

 pengemidler.
I en udtalelse af 27. marts  

 1990 fandt Indenrigsministeriet efter en konkret vurdering af arten og  

 omfanget af kommunens engagement med kommunens  

  

 hoved  

  

 bankforbindelse at hvervet som borgmester var uforeneligt med  

 hvervet som formand for bestyrelsen for denne bank.
Indenrigsministeriet  

 lagde  

 vægt på samme forhold som ombudsmanden havde lagt vægt på i forbindelse med  

 behandlingen  

 af sagen fra 1981.
Indenrigsministeriet har i  

 sine udtalelser af 20. juni 2000 og af 15. oktober 2001 i denne sag anført at  

 betænkelighederne ved foreningen af (B)s to hverv ikke er så væsentlige  

 at  

 hvervene kan anses for uforenelige, om end vurderingen giver anledning til  

 tvivl.
Ministeriet har herved lagt vægt på at en kommunaldirektør ikke har  

 samme beføjelser og position som en borgmester.
Borgmesteren har den øverste  

 daglige ledelse af kommunens administration og indtager som formand for  

 kommunalbestyrelsen  

 og økonomiudvalget en særlig stilling.
Risikoen for at der som følge af  

 borgmesterens position som bestyrelsesmedlem for kommunens  

 hovedbankforbindelse  

 ikke fra kommunens side udøves de fornødne tilsyns- og kontrolopgaver i  

 relation til spørgsmål der knytter sig til den pågældende bank, er større end  

 risikoen herfor når bestyrelseshvervet varetages af kommunens  

 kommunaldirektør.  

 Der er efter ministeriets opfattelse ikke grundlag for at antage at (B) som  

 menigt medlem af  og som næstformand for  bestyrelsen i (P) har  

 en sådan  

 interesse i sparekassens forhold at det må antages at hindre udøvelsen af  

 kommunens sædvanlige kontrolfunktioner med hensyn til sparekassens ydelser  

 til  

 kommunen.
Ifølge § 31, stk. 2, i den  

 kommunale styrelseslov har borgmesteren den øverste daglige ledelse af  

 kommunens administration.
Med ordet øverste præciseres at  

 borgmesterens  

 ledelse er af overordnet karakter med ansvar over for kommunalbestyrelsen.  

 Det  

 er således ikke nogen forudsætning at borgmesteren personligt udfører alle de  

 ledelsesopgaver som han bærer ansvaret for.
I praksis bliver den  

 personalemæssige ledelse og arbejdstilrettelæggelse næsten altid varetaget af  

 de kommunale cheftjenestemænd, jf.
Emil le Maire og Niels Preisler, Lov om  

 kommunernes styrelse med kommentarer, 3. udgave (2000), s. 144-145.
Kommunaldirektøren er den  

 øverste embedsmand i en kommune.
I praksis fungerer han sædvanligvis som den  

 øverste daglige leder af kommunens administration, jf. bl.a. aftale om  

 aflønning af chefer af 11. januar 2000 indgået mellem Kommunernes  

 Landsforening  

 og forskellige forbund hvor stillingsbetegnelsen kommunaldirektør anvendes  

 for lederen af kommunens administration.
Ud over funktionerne som  

 leder af  

 administrationen udøver han på de områder hvor afgørelser træffes af de  

 kommunalpolitiske organer, herunder kommunalbestyrelse og økonomiudvalg,  

 sædvanligvis funktioner med hensyn til sagernes administrative forberedelse,  

 herunder sagsoplysning og rådgivning af borgmester og kommunalbestyrelse, se  

 bl.a.
Indenrigsministeriets udtalelse i denne sag af 20. juni 2000 og den sag  

 der er trykt i Folketingets Ombudsmands beretning for 1988, s. 69f*.
 Jeg er enig med  

 Indenrigsministeriet i at vurderingen af hvorvidt de to hverv  

 kommunaldirektør  

 (B) varetager, kan forenes, kan give anledning til tvivl.
Af de ovennævnte årsager er  

 det imidlertid min opfattelse at der som udgangspunkt må være i det  

 væsentlige  

 de samme betænkeligheder ved at kommunaldirektøren er medlem af bestyrelsen  

 af  

 et pengeinstitut som kommunen anvender som sin hovedbankforbindelse, som der  

 vil være ved borgmesterens medlemskab, jf. herved den ovenfor omtalte  

 ombudsmandsudtalelse i Folketingets Ombudsmands beretning for 1981, s.  

 98f.
Jeg mener ikke at det i denne sammenhæng  

 er afgørende om kommunaldirektøren er menigt medlem eller næstformand.
Derimod mener jeg at  

 betænkelighederne ved at kommunaldirektøren bestrider de to hverv samtidig,  

 bedre kan afbødes gennem fastsættelse af nærmere retningslinjer for  

 administration,  

 kontrol mv. end tilfældet er for borgmesteren.
Jeg henviser herved til at en  

 kommunaldirektør som anført af Indenrigsministeriet ikke har samme beføjelser  

 og position som en borgmester.
 Det fremgår af sagen at (X)  

 Kommune har taget nogle forholdsregler således at kommunaldirektør (B) ikke  

 deltager i behandlingen af sager der direkte angår forholdet til (P), og at  

 han heller ikke tager del i den løbende kontakt med dette pengeinstitut.  

 Herudover  

 deltager han ikke i beslutningen om hvilket pengeinstitut kommunen skal  

 benytte,  

 idet denne beslutning er overladt til økonomiudvalget. (X) Kommune har  

 herudover påpeget at kommunaldirektør (B) ikke har større magt end den  

 byrådet  

 giver ham, idet han ikke kan træffe beslutning vedrørende større bank-  

 og pengesager,  

 men alene har indstillingsret.
Ud fra det foreliggende er  

 det min opfattelse at en udbygning af de forholdsregler som (X) Kommune har  

 taget, i højere grad kunne afbøde betænkelighederne ved at kommunaldirektør  

 (B)  

 bestrider de to hverv samtidig.
De nuværende forholdsregler angår, sådan som  

 jeg har forstået det, alene sager vedrørende kommunens valg af pengeinstitut  

 og sager som direkte angår kontakten til (P). For i højere grad at afbøde  

 betænkelighederne mener jeg at der bør udarbejdes (skriftlige) retningslinjer  

 for hvornår kommunaldirektør (B) som følge af at han er medlem af bestyrelsen  

 for (P), ikke kan deltage i behandlingen af kommunens sager, og at disse  

 sager  

 bør dække et bredere område end blot de sager hvor (P) har en direkte  

 interesse  

 i sagens udfald.
Også visse andre sager vedrørende kommunens økonomiske  

 dispositioner, f.eks. anbringelsen af kommunens økonomiske midler og tilsynet  

 og kontrollen hermed der kun mere indirekte har betydning for (P), bør  

 beskrives som sager som (B) ikke kan deltage i behandlingen af.
Det bør i retningslinjerne  

 nærmere angives hvem der i stedet har det øverste administrative ansvar for  

 behandlingen af disse sager, og hvem den pågældende refererer til.
Jeg  

 bemærker  

 i den forbindelse at (B) i de tilfælde hvor han er specielt inhabil, ikke  

 blot  

 er afskåret fra at medvirke ved sagens afgørelse, men i det hele taget skal  

 undlade at deltage i sagens behandling, jf. forvaltningslovens § 3, stk. 3.
3. Medlem af/formand for menighedsrådet Menighedsrådene er  

 selvstændige offentlige myndigheder, jf. herved lovbekendtgørelse nr. 571 af  

 21. juni 1996 om menighedsråd.
Menighedsrådenes økonomi er reguleret ved  

 lovbekendtgørelse  

 nr. 537 af 24. juni 1997 om folkekirkens økonomi.
Tilsynet med  

 menighedsrådenes  

 økonomiske forvaltning varetages af provstiudvalget og af stiftsøvrigheden.  

 Tilsyn  

 med menighedsrådenes funktion i øvrigt udøves af biskoppen, jf. § 45 i lov om  

 menighedsråd og kapitel 2 i lov om folkekirkens økonomi.
 Kommunernes indflydelse på  

 menighedsrådenes forhold består i at ligningsbeløbene i kirkekasserne i en  

 kommune ikke uden kommunalbestyrelsens samtykke må være mere end 20 pct.  

 højere  

 end gennemsnittet af de sidste 4 års ligningsbeløb til kirkekasserne, jf. §  

 6,  

 stk. 2, i lov om folkekirkens økonomi, og i at kommunalbestyrelsen med  

 provstiudvalgets tilslutning kan yde et menighedsråd forskud på  

 ligningsbeløbet for det nærmest følgende regnskabsår, jf. § 19, stk. 3, i lov  

 om folkekirkens økonomi.
Bestemmelsen i  

 forvaltningslovens § 3, stk. 1, nr. 3, vedrører kun tilknytning til en privat  

 juridisk organisation.
Tilknytning til en offentlig myndighed kan således  

 ikke  

 medføre inhabilitet efter bestemmelsen, jf. bl.a.
John Vogter,  

 Forvaltningsloven med kommentarer, 3. udgave, (1999), s. 171. Da (X)  

 Menighedsråd er en offentlig myndighed, kan der således ikke foreligge  

 inhabilitet for kommunaldirektør (B) ved eventuel deltagelse i (X) Kommunes  

 behandling af sager vedrørende (X) Menighedsråd efter bestemmelsen i  

 forvaltningslovens § 3, stk. 1, nr. 3. Speciel inhabilitet vil derimod  

 eventuelt  

 efter omstændighederne foreligge ved behandlingen af sådanne konkrete sager  

 efter  

 (opsamlings)bestemmelsen i forvaltningslovens § 3, stk. 1, nr. 5. Se bl.a.  

 sagen med mit j.nr. 2000-3077-709. Sagen bliver trykt i Folketingets  

 Ombudsmands beretning for 2001 som sag 5-2, men kan indtil videre findes på  

 ombudsmandens hjemmeside www.ombudsmanden.dk. [Er nu optrykt i Folketingets  

 Ombudsmands beretning for 2001 som sag 11-2, s. 311; min tilføjelse].
Det er min opfattelse at de  

 sager som kommunaldirektør (B) eventuelt måtte blive specielt inhabil i i  

 kraft af sit medlemskab af (X) Menighedsråd, ikke er af et sådant omfang  

 eller  

 af en sådan art at det kan medføre generel inhabilitet.
På dette punkt er jeg  

 således enig med Indenrigsministeriet. Jeg foreslog myndighederne at  

 notatet skulle danne baggrund for nærmere drøftelser om sagen.
Den 5.  

 november  

 2002 blev der således afholdt et møde om sagen mellem Folketingets  

 Ombudsmand,  

 X Kommune, Tilsynsrådet for Z Amt og Indenrigs- og Sundhedsministeriet.
 Konklusionen på mødet blev at  

 X Kommune skulle forsøge at udarbejde udkast til skriftlige retningslinjer  

 med  

 henblik på at afbøde betænkelighederne ved at kommunaldirektør B bestred de  

 to hverv samtidig.
 Efter at jeg den 20. december  

 2002 havde modtaget et udkast til retningslinjer i form af et tillæg til X  

 Kommunes kasse- og regnskabsregulativ og den 27. januar 2003 havde modtaget  

 bemærkninger hertil fra A, skrev jeg den 5. marts 2003 følgende til X  

 Kommune:
På baggrund af mit notat i  

 sagen af 22. august 2002 blev der den 5. november 2002 afholdt et møde med  

 deltagelse af (X) Kommune, Tilsynsrådet for (Z) Amt, Indenrigs- og  

 Sundhedsministeriet  

 og Folketingets Ombudsmand.
På mødet blev konkluderet at (X) Kommune skulle  

 forsøge at udarbejde udkast til skriftlige retningslinjer som kunne afbøde  

 betænkelighederne ved at kommunaldirektør (B) samtidig med sit hverv som  

 kommunaldirektør er medlem af bestyrelsen af (P) som (X) Kommune bruger som  

 sin  

 hovedbankforbindelse, jf. referat af mødet af 7. november 2002.
Med brev af 19. december 2002  

 modtog jeg fra (X) Kommune et forslag til retningslinjer i form af et tillæg  

 til (X) Kommunes kasse- og regnskabsregulativ.
Det blev i brevet oplyst at  

 forslaget var udarbejdet i samarbejde med Kommunernes Revisionsafdeling, at  

 det  

 havde været forelagt for økonomiudvalget, og at retningslinjerne på ny ville  

 blive forelagt økonomiudvalget når ombudsmanden havde godkendt dem.
Forslaget  

 til retningslinjer har følgende ordlyd:
Forslag til Tillæg til Kasse- og regnskabsregulativet Retningslinjer i forbindelse med bl.a. valg af pengeinstitut.
 For at fjerne enhver tvivl om  

 inhabilitet i forbindelse med kommunaldirektørens medlemskab af bestyrelsen  

 for  

 (P) fastsættes følgende retningslinjer:
 Samtlige administrative  

 kompetencer, der hidtil har været tillagt kommunaldirektøren i henseende til  

 forretninger med pengeinstitutter, overdrages til forvaltningschef (F)  

 (stedfortræder for kommunaldirektøren) med direkte reference til  

 økonomiudvalget.
 Valg af pengeinstitut,  

 omfattende såvel pengeindskud som kreditgivning og tjenesteydelser i øvrigt,  

 godkendes af økonomiudvalget.
 Ovennævnte retningslinjer er  

 gældende så længe kommunaldirektøren er medlem af bestyrelsen for (P).
 Den 17. januar 2003 sendte  

 jeg kopi af referatet af mødet i sagen og af udkastet til retningslinjer til  

 (A) med henblik på eventuelle bemærkninger.
 Den 23. januar 2003 skrev (A)  

 bl.a. følgende til mig:
Økonomiudvalget i (X)  

 Kommune har i et udateret forslag kaldet  

  

 Forslag  

 til retningslinjer i forbindelse med valg bl.a. af pengeinstitut  

 (hvorfor  

 denne formulering.
Det er ikke det sagen drejer sig om)  

  

 forsøgt at få kommunaldirektørens bestyrelsespost legaliseret i  

 (P) ved at kommuneingeniør (F) skal træde ind i de situationer, hvor  

 kommunaldirektøren er inhabil i forholdet til samarbejdet med  

 pengeinstitutter.
 Denne ordning er efter min  

 mening søgt og kan efter min opfattelse kun tjene det formål, at reglerne på  

 en behændig måde forsøges omgået.
Sagen er nemlig den, at  

 kommuneingeniør (F) for det første er kommunaldirektørens underordnede og  

 dernæst er hans arbejdsområde teknik og miljø. Han har ikke et nævneværdigt  

 kendskab til jura eller økonomi, det er uden for hans fagområde, hvorfor han  

 overhovedet ikke kan varetage den omtalte funktion, uden at kommunaldirektør  

 (B) skal inddrages i relationerne til samarbejdet med kommunens  

 hovedbankforbindelse: (P). Jeg har efterfølgende  

 telefonisk rekvireret en kopi af Regulativ for (X) Kommunes Kasse- og  

 Regnskabsvæsen.
Heraf fremgår bl.a. følgende:
1. Generelle  

 forvaltningsbestemmelser 1.3 Forretningsgange Regulativet er et  

 rammeregulativ, og der udarbejdes hensigtsmæssige og betryggende beskrivelser  

 af forretningsgange på en række områder.
 Beskrivelse af  

 forretningsgange godkendes af kommunaldirektøren.
3. Kassevirksomhed 3.4 Konti i pengeinstitutter Kommunaldirektøren er sammen  

 med afdelingslederen for økonomi bemyndiget til at oprette og nedlægge bank-,  

 sparekasse- og girokonti.
Kommunaldirektøren bestemmer, hvilke personer, der  

 i  

 forening, er berettiget til at disponere.
 Alle konti skal oprettes i  

 kommunens navn.
3.5. Anbringelse og sikring  

 af midler Midler, der af hensyn til de  

 daglige forretninger ikke skal foreligge kontant, skal indsættes i et  

 pengeinstitut eller på postgirokonto, eller anbringes i sådanne obligationer  

 eller investeringsbeviser, i hvilke fondes midler kan anbringes.
 Anbringelsen skal ske i  

 kommunens navn.
 Økonomiudvalget kan fastlægge  

 nærmere retningslinjer for anbringelse af midler.
BILAG Regler for konti i  

 pengeinstitutter 1. Indledning De nærmere regler for konti i  

 pengeinstitutter fremgår af kasse- og regnskabsregulativets afsnit 3.4.
 Med henvisning hertil  

 fastsættes følgende:
2. Oprettelse og nedlæggelse  

 af konti Bemyndigelsen til at oprette  

 og nedlægge konti er henlagt til kommunaldirektøren og afdelingslederen for  

 økonomi.
 I de tilfælde hvor kommunen  

 lader beløb binde på tidsindskud oprettes og nedlægges disse konti af det  

 pågældende pengeinstitut.
 Alle konti skal oprettes i  

 kommunens navn.
3. Hvem kan disponere Beslutningen om hvem der kan  

 disponere over kommunens pengekonti træffes af kommunaldirektøren.
 Der udarbejdes sædvanlig  

 fuldmagtsforhold, hvoraf skal fremgå at der altid skal underskrives to i  

 forening.
4. Overførselskonti Ved overførsel af løn,  

 pension og andre ydelser m.v. anvendes oftest bankkonto, og i disse tilfælde  

 skal der foreligge skriftlig dokumentation fra modtager på kontonummerets  

 rigtighed. Mine bemærkninger til forslaget til retningslinjer:
 Jeg har ingen bemærkninger  

 til at retningslinjerne til at afbøde betænkelighederne ved at  

 kommunaldirektør  

 (B) bestrider de to hverv samtidig, fastsættes i et tillæg til (X) Kommunes  

 kasse- og regnskabsregulativ.
 I mit notat af 22. august  

 2002 i sagen anførte jeg følgende om hvad retningslinjerne bør indeholde:
For i højere grad at afbøde  

 betænkelighederne mener jeg at der bør udarbejdes (skriftlige) retningslinjer  

 for hvornår (B) som følge af at han er medlem af bestyrelsen for (P), ikke  

 kan  

 deltage i behandlingen af kommunens sager, og at disse sager bør dække et  

 bredere område end blot de sager hvor (P) har en direkte interesse i sagens  

 udfald.
Også visse andre sager vedrørende kommunens økonomiske dispositioner,  

 f.eks. anbringelsen af kommunens økonomiske midler og tilsynet og kontrollen  

 hermed, der kun mere indirekte har betydning for (P), bør beskrives som sager  

 som (B) ikke kan deltage i behandlingen af.
Det bør i retningslinjerne  

 nærmere angives hvem der i stedet har det øverste administrative ansvar for  

 behandlingen af disse sager, og hvem den pågældende refererer til.
Jeg  

 bemærker  

 i den forbindelse at (B) i de tilfælde hvor han er specielt inhabil, ikke  

 blot  

 er afskåret fra at medvirke ved sagens afgørelse, men i det hele taget skal  

 undlade at deltage i sagens behandling, jf. forvaltningsloven § 3, stk.  

 3. Det er min opfattelse at (X)  

 Kommunes forslag til retningslinjer ikke fuldt ud opfylder de forudsætninger  

 som er nævnt i notatet.
Dette gælder navnlig i relation til spørgsmålet om at  

 sagerne bør dække et bredere område end blot de sager hvor (P) har en direkte  

 interesse i sagens udfald.
Herudover mener jeg at retningslinjerne når de  

 udformes  

 som et tillæg til kasse- og regnskabsregulativet, bør forholde sig til kasse-  

 og regnskabsregulativets bestemmelser.
Endelig bør det fremgå af  

 retningslinjerne  

 at den person som opgaverne overlades til, skal have den fornødne indsigt til  

 at kunne udføre opgaverne.
Retningslinjer kunne f.eks. formuleres i retning  

 af følgende:
 Disse retningslinjer er  

 udarbejdet med henblik på at undgå habilitetskonflikter som følge af at  

 kommunaldirektør (B) er medlem af bestyrelsen af (P):
Kommunaldirektør (B) må ikke  

 deltage i behandlingen af sager/beskæftige sig med forhold vedrørende  

 anbringelse  

 af (X) Kommunes likvide midler og tilsynet og kontrollen hermed, herunder  

 sager om valg af pengeinstitutter og løbende mellemværende med  

 pengeinstitutter.  

 (B) kan således f.eks. ikke udøve de funktioner der er nævnt i punkt 3.4 i  

 kasse-  

 og regnskabsregulativet og i bilaget hertil vedrørende regler for konti i  

 pengeinstitutter.
Han kan heller ikke godkende forretningsgange der  

 udarbejdes  

 i relation til de nævnte bestemmelser, jf. herved pkt. 1.3 i regulativet.
Det øverste administrative  

 ansvar for sager af denne type skal i stedet overlades til en anden person  

 ansat i kommunens administration, f.eks. en forvaltningschef med direkte  

 reference til økonomiudvalget.
Personen skal have den fornødne økonomiske  

 indsigt til at kunne udføre de pågældende funktioner.
Valg af pengeinstitut  

 omfattende såvel pengeindskud som kreditgivning og tjenesteydelser i øvrigt  

 skal godkendes af økonomiudvalget eller kommunalbestyrelsen.
Retningslinjerne bortfalder  

 hvis kommunaldirektør (B) udtræder af bestyrelsen for (P). På det foreliggende grundlag  

 mener jeg at (X) Kommune bør ændre forslaget til tillægget til kasse- og  

 regnskabsinstruksen i lyset af det jeg har anført.
Jeg beder dog først om at  

 modtage (X) Kommunes bemærkninger hertil.
Jeg har samtidig sendt kopi af  

 dette  

 brev til Tilsynsrådet for (Z) Amt og til Indenrigsministeriet med anmodning  

 om  

 at modtage eventuelle bemærkninger til det som jeg har anført. Tilsynsrådet for Z Amt og  

 Indenrigs- og Sundhedsministeriet meddelte i breve af henholdsvis den 10.  

 marts  

 2003 og den 11. marts 2003 at de ikke havde bemærkninger til mit brev af 5.  

 marts 2003 til X Kommune.
 I brev af 27. marts 2003  

 oplyste X Kommune at kommunaldirektøren umiddelbart før et møde i  

 økonomiudvalget den 18. marts 2003 hvor sagen skulle drøftes, havde meddelt  

 skriftligt at han med øjeblikkelig virkning udtrådte af bestyrelsen for P.  

 Kommunen foretog sig herefter ikke mere i sagen.
Ombudsmandens udtalelse Jeg fastholder den retsopfattelse som er anført i mit notat af 22.  

 august 2002 og i mit brev af 5. marts 2003 til (X) Kommune.
I lyset af at kommunaldirektør (B) nu er udtrådt af bestyrelsen for (P),  

 foretager jeg mig imidlertid ikke mere i sagen.  NOTER: (*) FOB 1975, s. 158, FOB 1981, s. 98 og 115, FOB 1988, s. 69, og  

 FOB 1991, s. 173.
