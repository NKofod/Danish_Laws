Skriftlig fremsættelse (24. marts 2004) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om aktiv socialpolitik, lov om ansvaret for og styringen af  

 den  

 aktive beskæftigelsesindsats, integrationsloven og lov om en aktiv  

 beskæftigelsesindsats (Tilsyn med kommunale rådighedsvurderinger, tilsyn med  

 kommunernes visitation, aktiveringsfri periode, nedsættelse af  

 befordringsgodtgørelse, refusion m.v.) (Lovforslag nr.
L 199).
 Forslaget indeholder dels en udmøntning af den politiske  

 aftale fra 2002 om Flere i arbejde mellem regeringen, Socialdemokratiet,  

 Dansk  

 Folkeparti, Det Radikale Venstre og Kristeligt Folkeparti om den fremtidige  

 beskæftigelsespolitik, dels en opfølgning på det tidligere lovkompleks om  

 Flere  

 i arbejde på baggrund af arbejdet med udmøntningen af aftalen og erfaringerne  

 fra kommunernes praksis på området.
 Som led i udmøntningen af aftalen foreslås der en hjemmel  

 til at etablere et statsligt tilsyn med de kommunale rådighedsvurderinger af  

 kontant- og starthjælpsmodtagere, der alene har ledighed som problem.  

 Samtidig  

 foreslås det, at der i integrationsloven også skabes hjemmel til at etablere  

 et  

 tilsvarende rådighedstilsyn i forhold til modtagere af introduktionsydelse  

 efter integrationsloven.
Endvidere foreslås det, at beskæftigelsesministeren får  

 bemyndigelse til at fastsætte regler for tilsyn med kommunernes praksis i  

 vurderingen af, hvilke aktiviteter eller tilbud der skal gives efter lov om  

 en  

 aktiv beskæftigelsesindsats (visitationen). Det foreslås, at kommuner, der  

 ikke  

 foretager de i visitationsreglerne foreskrevne sagsbehandlingsskridt i  

 forhold  

 til den enkelte ledige, mister retten til refusion af udbetalt kontant- eller  

 starthjælp til den pågældende ledige fra det tidspunkt,  

 sagsbehandlingsskridtet  

 skulle have været foretaget, og indtil det er sket.
De nærmere regler  

 fastsættes efter bemyndigelse.
I arbejdet med udmøntningen af Flere i arbejde og  

 kommunernes administration af det efterfølgende lovkompleks har det vist sig  

 hensigtsmæssigt at foretage enkelte konsekvensændringer og redaktionelle  

 ændringer.
Lovforslaget indeholder derfor forslag til ændringer og  

 præciseringer vedrørende frigørelsesattester, harmonisering af  

 sanktionsreglerne i lov om aktiv socialpolitik og lov om  

 arbejdsløshedsforsikring m.v., aktiveringsfri periode for revalidender,  

 befordringsgodtgørelse og statsrefusion af kommunernes udgifter til  

 deltagerbetaling og revalideringsydelse.
 Det foreslås, at loven træder i kraft den 1. juli 2004.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige behandling.
