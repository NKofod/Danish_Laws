 Nr. 1. ad 17.19.31.
 Arbejdsministeren bemyndiges til at give den selvejende institution  

 Lønmodtagernes Garantifonds bestyrelse tilsagn om, at tilskud fra staten ydet  

 i et finansår kan anvendes til dækning af fondens udgifter i det følgende  

 finansår.
Ad tekstanmærkning nr. 1. (uændret) Tekstanmærkningen er uændret i forhold til finansloven for 1996.
 Nr. 6. ad 17.47.01.
 Med henblik på etablering af en to-årig forsøgsordning i  

 Arbejdsformidlingen med resultatløn til fremme af privat jobtræning  

 bemyndiges arbejdsministeren til på tillægsbevillingsloven at foretage  

 begrænset overførsel fra konto 17.47.01. til konto 17.45.01.10.11. svarende  

 til en andel af den opnåede besparelse ved en forøgelse af antallet af ledige  

 i privat jobtræning, dog maksimalt 6,0 mill. kr.
Ad tekstanmærkning nr. 6. (ny) Tekstanmærkningen er søgt oprettet i forbindelse med ændringsforslagene  

 som led i udmøntningen af finanslovsaftalen for 1996 med henblik på  

 etablering af en forsøgsordning med resultatløn i to til tre AF-regioner med  

 det sigte at forøge omfanget af jobtræning for dagpengeberettigede ledige i  

 private virksomheder.
Tekstanmærkningen bemyndiger arbejdsministeren til at  

 kunne overføre en andel af den opnåede besparelse på aktivbevillingen i de  

 enkelte forsøgsregioner, dog max. 6,0 mill. kr. til den statslige  

 arbejdsformidlings resultatlønspulje.
Bevillingsoverførslerne vil blive  

 optaget på de årlige tillægsbevillingslove.
 Nr. 15. ad 17.21.13., 17.21.41., 17.41.38. og 17.49.32.
 Arbejdsministeren bemyndiges til at afgive tilsagn om tilskud med virkning  

 for efterfølgende finansår.
Ad tekstanmærkining nr. 15. (ny) Tekstanmærkningen er ny og giver hjemmel til at yde tilsagn med virkning  

 for efterfølgende finansår.
 Nr. 16. ad 17.19.27., 17.19.28., 17.21.41., 17.21.43., 17.41.38.,  

 17.49.13., og 17.49.34.
 Arbejdsministeren kan træffe afgørelse om forskudsvis udbetaling af  

 tilskud, såfremt det skønnes nødvendigt for at sikre projektet, eller hvor  

 det forekommer administrativt enklere og økonomisk forsvarligt.
Ad tekstanmærkning nr. 16. (uændret) Tekstanmærkningen er opført uændret i forhold til finansloven for 1996, og  

 bemyndiger arbejdsministeren til at yde forskudsvis tilskud.
 I forbindelse med ændringsforslagene til finansloven for 1997 er to nye  

 konti opført under den eksisterende tekstanmærkning.
 Nr. 17. ad 17.42.34.
Arbejdsministeren bemyndiges til inden for den ramme, der opføres på  

 bevillingslovene, at afgive tilsagn om udlån til centerformål m.v. jf. §§  

 14-15 i lov om arbejdsmarkedsuddannelsescentre.
En ikke udnyttet del af  

 udlånsrammen kan overføres til efterfølgende finansår.
 Stk 2.  Arbejdsministeren bemyndiges til på forslag til  

 tillægsbevillingslov at forhøje den i stk. 1 nævnte ramme med et beløb, der  

 svarer til indbetalte afdrag.
Ad tekstanmærkning nr. 17. (ændret) Tekstanmærkningen er justeret i forhold til finansloven for 1996, idet det  

 i tekstanmærkningens stk. 2., er præciseret, at arbejdsministeren kan  

 genanvende tilbagebetalte afdrag.
Ifølge lov om  

 arbejdsmarkedsuddannelsescentre kan arbejdsministeren give lån til  

 centerformål m.v., herunder til finansiering af større og specielle  

 udstyrsanskaffelser samt indretning, og til centre der er kommet ud i en  

 vanskelig økonomisk situation.
Endvidere hjemler tekstanmærkningen, at afdrag  

 på udlån, der er tilbagebetalt i henhold til de gældende bestemmelser, indgår  

 i tilsagnsrammen i efterfølgende finansår.
 Nr. 27. ad 17.11.03.
 Arbejdsministeren bemyndiges til at kunne indgå forpligtelser med  

 udgiftsmæssig virkning for fremtidige finansår vedrørende forskning-,  

 udrednings-, forsøgs- og evalueringsprojekter.
 Stk. 2.  Arbejdsministeren bemyndiges til at træffe  

 afgørelsee om forskudsvis udbetaling af tilskud, såfremt det skønnes  

 nødvendigt for at sikre projektet, eller hvor det forekommer administrativt  

 enklere og økonomisk forsvarligt.
 Stk. 3.  Arbejdsministeren bemyndiges til at yde tilskud  

 til projekter m.v., der iværksættes af departementet, eller direktoraterne  

 eller under ministerområdet i øvrigt.
 Stk. 4.  Endvidere bemyndiges arbejdsministeren til af  

 denne konto at yde et tilskud til forskningsinstitutter, herunder  

 Socialforskningsinsituttet, der udfører forsknings-, udviklings-, forsøgs- og  

 evalueringsprojekter for Arbejdsministeriet.
Ad tekstanmærkning nr. 27. (ændret) Tekstanmærkningen er justeret i forhold til finansloven for 1996 med  

 henblik på at bemyndige arbejdsministeren til at indgå aftaler om  

 forskningsprojekter mv. med en bredere kreds af forskningsinstitutter og  

 lignende.
 Nr. 56. ad 17.41.02.
 Arbejdsministeren bemyndiges til af statskassen at udrede erstatning efter  

 arbejdsskadeforsikringslovens regler og de almindelige erstatningsretlige  

 regler til skoleelever og andre vejlednings- og uddannelsessøgende ved  

 tilskadekomst i forbindelse med ophold i erhvervs- og uddannelsespraktik  

 under særlige forløb og andre arrangementer, hvor erhvervsorientering  

 og/eller uddannelsespraktik er et væsentligt formål samt at yde erstatning  

 for skader, som de vejlednings- og uddannelsessøgende måtte forvolde under  

 praktikophold eller i forbindelse med tilsvarende arrangementer, og som de  

 efter almindelige erstatningsregler kan drages til ansvar for.
 Stk. 2.  Arbejdsministeren kan fastsætte nærmere regler  

 om ordningen, herunder om administration samt om realitetsbehandlingen af  

 sager i henhold til denne ordning mod betaling kan henlægges til  

 Arbejdsskadestyrelsen efter eventuel visitation i Arbejdsmarkedsstyrelsen.
Ad tekstanmærkning nr. 56. (ændret) Tekstanmærkningen er søgt ændret i forhold til FL 96. Ændringen indebærer  

 at uddannelsessøgende som er i uddannelsespraktik under særlige forløb,  

 herunder deltagere i de nye 18 måneders AMU-forløb for unge, bliver omfattet  

 af den hidtidige erstatningsordning.
 Nr. 57. ad 17.42.14. og 17.42.23.
Arbejdsministeren bemyndiges til på forslag til lov om tillægsbevilling at  

 optage mer- eller mindreudgifter, hvis aktiviteten afviger fra det i  

 anmærkningerne forudsatte.
Reguleringen sker i overensstemmelse med den  

 faktisk gennemførte aktivitet og de fastsatte takster.
Ad tekstanmærkining nr. 57. (ny) Tekstanmærkningen er ny og bemyndiger arbejdsministeren til som led i  

 indførelsen af fri optag på AMU-området at optage mer- og mindreudgifter i  

 det omfang, at uddannelsesaktiviteten afviger fra det i anmærkningerne  

 forudsatte.
Reguleringen sker i overensstemmelse med den faktisk gennemførte  

 aktivitet og de i anmærkningerne fastsatte takster samt takster fastsat i  

 henhold til en kommende bekendtgørelse om ydelse af statstilskud m.v. til  

 arbejdsmarkedsuddannelser.
 Nr. 59. ad 17.43.23.
 Arbejdsministeren bemyndiges til på forslag til lov om tillægsbevilling af  

 optage mer- eller mindre udgifter, hvis de samlede udgifter til godtgørelse,  

 befordring samt kost og logi afviger fra det på bevillingen forudsatte.
Ad tekstanmærkning nr. 59. (ny) Tekstanmærkningen er ny og bemyndiger arbejdsministeren til som led i  

 indførelsen af frit optag på AMU-området at optage mer- og mindreudgifter på  

 forslag om tilæægsbevilling, hvis de samlede udgifter til godtgørelse,  

 befordring samt kost og logi overstiger det på bevillingen forudsatte.  

 Reguleringen sker i overensstemmelse med den gennemførte aktivitet og de  

 satser m.v., der er fastsat for godtgørelse, befordring og kost og logi i L  

 1061 af 20. december 1995 om ændring af lov om arbejdsmarkedsuddannelser.
 Nr. 70. ad 17.21.43.20.
 Arbejdsministeren bemyndiges til af kontoen at yde kursusgodtgørelse til  

 deltagelse i kursusforløb iværksat efter de administrative retningslinier for  

 puljen til projekter for personer med arbejdsbetinget nedslidning.  

 Kursusgodtgørelse ydes efter de i Lov om Arbejdsmarkedsuddannelser fastsatte  

 retningslinier herom.
Ad tekstanmærkning nr. 70. (ny) Tekstanmærkningen er søgt oprettet i forbindelse med ændringsforslagene og  

 bemyndiger arbejdsministeren til at yde kursusgodtgørelse til personer som  

 deltager i kursusforløb iværksat af projektmidlerne for personer med  

 arbejdsbetinget nedslidning.
 Nr. 73. ad 17.21.41.
 Arbejdsministeren bemyndiges til at fastsætte nærmere retningsliner om  

 tilskud til indsats mod ensidigt gentaget arbejde samt til at overføre midler  

 fra konto 17.21.41. til de i Arbejdsministeriets bekendtgørelse nr. 907 af 3.  

 november 1994 nævnte institutioner til dækning af udgifter til forskning og  

 dokumentation vedr. ensidigt gentaget arbejde herunder køb af rekvirerede  

 undersøgelser, eksportbistand m.v., anskaffelse af forskningsudstyr og  

 ansættelse af forskere.
Ad tekstanmærkning nr. 73. (uændret) Tekstanmærkningen er opført uændret i forhold til finansloven for 1996.  

 Til dokumentations- og udredningsarbejdet kan arbejdsministeren afsætte  

 midler til forskningsinstitutioner, herunder Arbejdsmiljøinstituttet, til køb  

 af rekvirerede undersøgelser, ekspertbistand m.v., ansættelse af forskere og  

 anskaffelse af forskningsudstyr m.v.
 Bevillingsoverførslerne vil blive optaget på de årlige  

 tillægsbevillingslove.
 Nr. 74. ad 17.19.28., 17.42.09. og 17.49.34.
 Arbejdsministeren bemyndiges til at fastsætte nærmere retningslinier om  

 anvendelse af puljen.
Ad tekstanmærkning nr. 74. (ændret) Tekstanmærkningen bemyndiger arbejdsministeren til at fastsætte nærmere  

 retningslinier om anvendelsen af puljen til medhjælpende ægtefæller samt  

 puljen til nye initiativer overfor personer med stor risiko for permanent  

 passiv forsørgelse.
I forbindelse med ændringsforslagene er en ny konto  

 opført under den eksisterende tekstanmærkning.
 Nr. 76. ad 17.49.04.
Arbejdsministeren bemyndiges til at fastsætte nærmere retningslinier om  

 anvendelse af puljen for initiativer retten mod mindre faggrupper og til at  

 yde kursusgodtgørelse og befordringstilskud til deltagere i kursusforløb  

 iværksat efter reglerne herom.
Detagerstøtten ydes efter de i Lov om  

 arbejdsmarkedsuddannelser fastsatte regningslinier herom.
 Nr. 77. ad 17.49.24.
 Arbejdsministeren bemyndiges til at fastsætte nærmere retningslinier for  

 indsatsen for ledige, der har mistet retten til dagpenge.
 Nr. 79. ad 17.19.27., 17.21.43., 17.42.27., 17.42.33., 17.49.13.  

 og 19.49.31.
 Arbejdsministeren bemyndiges til at fastsætte nærmere retningslinier for  

 bevillingens anvendelse.
 Nr. 80. ad 17.49.32.
 Arbejdsministeren bemyndiges til at fastsætte nærmere regler om udbetaling  

 af tilskud, herunder forskud til overheadudgifter ved ansættelse af ledige.
Ad tekstanmærkning nr. 76. - 82. (uændret) Tekstanmærkningerne er opført uændret i forhold til finansloven for 1996  

 og bemyndiger arbejdsministeren til at udstede nærmere retningslinier.
 Nr. 84. ad 17.42.14.10.
De selvejende AMU-centre akn udføre indtægtsdækket virksomhed efter  

 reglerne fastsat i Finansministeriets budgetvejledning, dog således at  

 resultatopgørelser forlægges særskilt for Finansministeriet.
Reglen i  

 vejledningen om budgettering på særskilt underkonto på finansloven finder  

 ikke anvendelse.
Ad tekstanmærkning nr. 84. (uændret) Tekstanmærkningen er opført uændret i forhold til finansloven for 1996, og  

 fastsætter undtagelser fra regler om indtægtsdækket virksomhed for de  

 selvejende AMU-centre, idet resultatopgørelser forelægges særsklit for  

 Finansministeriet i lighed med gældende regler for erhvervsskolerne.
 Nr. 86. ad 17.49.30.
 Arbejdsministeren bemyndiges til, at yde tilskud til udviklingscentret for  

 særlige beskæftigelsesområder, samt at udstede nærmere retningslinier for  

 centrets formål.
Ad tekstanmærkning nr. 86. (uændret) Tekstanmærkningen er opført uændret i forhold til finansloven for 1996, og  

 bemyndiger arbejdsministeren til at yde tilskud til udviklingscentret for  

 særlige beskæftigelsesområder, samt at udstede nærmere retningslinier for  

 centrets formål.
 Nr. 87. ad 17.47.01.
 Arbejdsministeren bemyndiges til at fastsætte regler om  

 fleksibilitetsfremmende ydelser til ledige, ledighedstruede og beskæftigede,  

 der ikke er truet af ledighed, hvis Arbejdsformidlingen kan formidle ledig  

 kvalificeret arbejdskraft til den virksomhed, som den beskæftigede ønsker at  

 forlade, samt medflyttende ægtefæller.
Ad tekstanmærkning nr. 87. (ændret) Tekstanmærkningen er ændret i forhold til finansloven for 1996, idet  

 målgruppen for den fleksibilitetsfremmende ydelse er udvidet med  

 beskæftigede, der ikke er truet af ledighed, hvis Arbejdsformidlingen kan  

 formidle ledig kvalificeret arbejdskraft til den virksomhed, som den  

 beskæftigede ønsker at forlade.
 Nr. 88. ad 17.47.01.
 Arbejdsministeren bemyndiges til at fastsætte nærmere regler om  

 forsøgsordningen i AF-regionen i Vejle Amt med en øget grøn  

 beskæftigelsesindsats.
Ad tekstanmærkning nr. 88. (uændret) Tekstanmærkningen er opført uændret i forhold til finansloven 1996 og  

 bemyndiger arbejdsministeren til at fastsætte nærmere regler om  

 forsøgsordningen i AF-regionen i Vejle Amt med en øget grøn  

 beskæftigelsesindsats.
 Nr. 89. ad 17.49.05.
 Arbejdsministeren bemyndiges til at fastsætte nærmere regler for  

 bevillingens anvendelse.
Ad tekstanmærkining nr. 89. (uændret) Tekstanmærkningen er opført uændret i forhold til finansloven for 1996, og  

 bemyndiger arbejdsministeren til at fastsætte nærmere regler for bevillingens  

 anvendelse.
 Nr. 93. ad 17.41.38.
 Arbejdsministeren bemyndiges til, efter forhandling med  

 undervisningsministeren, at fastsætte nærmere retningsliner for anvendelsen  

 af puljen.
Ad tekstanmærkning nr. 93. (ny) Tekstanmærkningen er ny og bemyndiger arbejdsministeren til, efter  

 forhandling med undervisningsministeren, at fastsætte nærmere retninglinier  

 for anvendelsen af puljen til uddannelsesplanlægning.
 Nr. 94. ad 17.42.15.
 Personale, der pr. 31. december 1995 var ansat ved et af statens  

 AMU-centre og omfattet af reglerne om statens understøttelsesordning, jf.  

 bl.a. Økonomi- og Budgetministeriets cirkulære 25 6/1 1972 om ændrede regler  

 om ydelse af understøttelse til ikke-pensionssikret personale i statens  

 tjeneste samt § 36.29.01. Understøttelser til ikke-tjenestemænd og  

 tekstanmærkning nr. 53 ad 36.29.01., bevarer retten til understøttelse efter  

 de herom gældende regler, herunder om optjening af  

 understøttelsesanciennitet, under ansættelse ved den selvejende institution,  

 som pr. 1. januar 1996 har overtaget driften fra det respektive statslige  

 AMU-center.
Ad tekstanmærkning nr. 94. (ny) Tekstanmærkningen er ny og sikrer, at personale, der under ansættelse ved  

 et af statens AMU-centre ved udgangen af 1995 var omfattet af statens  

 understøttelsesordning, jf. bl.a. Økonomi- og Budgetministeriets cirkulære 25  

 26/1 1972 om ændrede regler om ydelse af understøttelse til  

 ikke-pensionssikret personale i statens tjeneste samt § 36.29.01.  

 Understøttelser til ikke-tjenestemænd og tekstanmærkning nr. 53 ad 36.29.01.,  

 fortsat vil være omfattet af understøttelsesordningen under ansættelse ved  

 den selvejende institution, der pr. 1. januar 1996 overtog driften af  

 AMU-centret.
Det pågældende personale er derved i forhold til statens  

 understøttelsesordning stillet, som det ville have været ved fortsat drift af  

 AMU-centret som statsskoler.
