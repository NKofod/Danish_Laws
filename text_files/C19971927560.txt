INDHOLD BILAGSFORTEGNELSE INDLEDNING 1. Der er den 6. maj 1997 indgået en overenskomst om  

 social sikring mellem Danmark og New Zealand.
Overenskomsten træder i kraft  

 den 1. oktober 1997.
 Ved overenskomsten er der indgået aftale om koordinering af anvendelsen af  

 de to landes lovgivning indenfor pensionsområdet.
Overenskomsten sikrer, at statsborgere i de to lande bliver omfattet af  

 pensionslovgivningen på lige fod, medmindre andet er fastsat i særlige  

 bestemmelser i overenskomsten.
Desuden medfører overenskomsten bedre  

 muligheder for tilkendelse og udbetaling af pension optjent i de to lande.
Der er til overenskomsten indgået en administrativ aftale om gennemførelse  

 af overenskomsten.
Den administrative aftale træder i kraft samtidig med  

 overenskomsten.
Overenskomsten og den administrative aftale er optrykt som  

 bilag til denne vejledning.
Desuden er der udarbejdet blanketter, som skal anvendes ved administration  

 af overenskomsten.
En oversigt over blanketterne og deres anvendelse er  

 optrykt som bilag.
ALMINDELIGE BESTEMMELSER - DEFINITIONER - OVERENSKOMSTENS AFSNIT I Område - Overenskomstens art. 1, bogstav q) 2. Overenskomsten anvendes indenfor dansk og  

 newzealandsk område.
 Ved dansk område forstås efter overenskomsten Danmark med undtagelse af  

 Grønland og Færøerne.
Ved newzealandsk område forstås New Zealand.
Cook Øerne, Niue og Tokelau  

 er ikke omfattet.
Lovgivning - Overenskomstens art. 2 3. Overenskomsten finder for Danmarks vedkommende  

 anvendelse på lovgivningen om:
a.
Social pension b.
Arbejdsmarkedets Tillægspension (ATP) For New Zealands vedkommende anvendes overenskomsten indenfor de områder  

 af lovgivningen om social sikring mv. (Social Security Act og Social Welfare  

 Act), som vedrører:
a.
Alderspension b.
Invalidepension c.
Enkepension d.
Ydelse til enkemænd e.
Pension til krigsveteraner Personkreds - Overenskomstens art. 3 4. Overenskomsten gælder - medmindre andet er bestemt  

 - for personer, der er eller har været omfattet af lovgivningen i Danmark  

 eller New Zealand, og som er statsborgere i Danmark eller New Zealand og for  

 disse personers familiemedlemmer og efterladte uanset statsborgerskab.
 Overenskomsten gælder ligeledes for flygtninge og statsløse personer, der  

 har bopæl i Danmark eller New Zealand, samt for disse personers  

 familiemedlemmer og efterladte.
 For New Zealands vedkommende er personkredsen udvidet til at gælde alle  

 personer, der har eller har haft bopæl i New Zealand.
Ligebehandling - Overenskomstens art. 4 5. Som udgangspunkt gælder der efter overenskomsten et  

 almindeligt princip om ligebehandling af personer, der har bopæl i de to  

 lande, ved anvendelse af den del af landenes lovgivning, som er omfattet af  

 overenskomsten.
 Dette princip er dog fraveget ved visse af de øvrige bestemmelser i  

 overenskomsten.
HVILKET LANDS LOVGIVNING FINDER ANVENDELSE - OVERENSKOMSTENS AFSNIT II -  

 ADMINISTRATIV AFTALES AFSNIT II 6. Overenskomstens afsnit II indeholder bestemmelser  

 om, hvilken af de to landes lovgivning om social sikring en person skal være  

 omfattet af i en given situation, de såkaldte lovvalgsregler.
 Disse regler gælder for hele overenskomstens personkreds, dvs. også for  

 familiemedlemmer, der ikke er danske eller newzealandske statsborgere, og for  

 flygtninge og statsløse.
Valget af hvilket lands lovgivning, der finder anvendelse, gælder kun for  

 de lovområder, der er omfattet af overenskomsten.
Spørgsmålet om rettigheder  

 efter den øvrige sociale lovgivning afgøres som hidtil alene efter de to  

 landes nationale lovgivning.
Hovedregel - Overenskomstens art. 6 7. Som hovedregel er en person omfattet af  

 lovgivningen i det land, hvor pågældende har sin bopæl.
Bestemmelsen gælder  

 som udgangspunkt, selv om personen er beskæftiget i det andet land, eller for  

 en arbejdsgiver, der har hjemsted i det andet land.
Undtagelser Udsendte arbejdstagere - Overenskomstens art. 7, stk. 1, bogstav a) -  

 Administrativ aftales art. 4 8. En arbejdstager, der på et tidspunkt, hvor  

 pågældende har bopæl i et af landene, og som af en arbejdsgiver med hjemsted  

 i dette land, bliver udsendt til midlertidigt at udføre beskæftigelse i det  

 andet land for den udsendende arbejdsgivers regning, forbliver omfattet af  

 lovgivningen i det land, pågældende udsendes fra, i indtil 2 år efter  

 udsendelsen, selv om arbejdstageren i udsendelsesperioden tager bopæl i det  

 land, pågældende udsendes til.
Til dokumentation af udsendelsesforholdet anvendes en blanket DK/NZ 5. For  

 Danmarks vedkommende attesteres den af Den Sociale Sikringsstyrelse.
En dansk  

 blanket DK/NZ 5 udleveres til arbejdstageren, der skal anvende den som  

 dokumentation for sine sociale sikringsforhold under beskæftigelsen i New  

 Zealand.
 En newzealandsk blanket DK/NZ 5 skal forevises de sociale myndigheder i  

 opholdskommunen og ATP.
 Hvis varigheden af det arbejde, som en arbejdstager er udsendt til at  

 varetage, af uforudsete årsager kommer til at overstige 2 år, kan landenes  

 myndigheder give samtykke til, at arbejdstageren forbliver under  

 udsenderlandets lovgivning, indtil arbejdet er afsluttet.
Ansøgning om at forblive omfattet af dansk lovgivning under uforudset  

 forlængelse af udsendelsesperioden indgives af arbejdsgiveren til Den Sociale  

 Sikringsstyrelse.
Ansøgningen skal indgives inden udløbet af den oprindelige  

 udsendelsesperiode på 2 år.
Samtykke indføres i den oprindelige blanket DK/NZ  

 5.
 Overenskomstens bestemmelser om udsendte arbejdstagere gælder også for  

 flygtninge og statsløse personer, der således kan forblive omfattet af dansk  

 lovgivning om social pension og ATP og dermed fortsat optjene ret til dansk  

 pension ved midlertidig beskæftigelse i New Zealand.
Transportarbejdere - Overenskomstens art. 7, stk. 1, bogstav b) 9. Arbejdstagere, der hører til det rejsende personale  

 i transportvirksomheder eller luftfartsselskaber med hjemsted i det ene land,  

 forbliver omfattet af dette lands lovgivning ved beskæftigelse i det andet  

 land uafhængig af beskæftigelsens varighed.
 Bestemmelsen anvendes også for flygtninge og statsløse personer, der har  

 bopæl i Danmark eller New Zealand.
Søfolk mfl. - Overenskomstens art. 7, stk. 1, bogstav c) 10. Personer, der er beskæftiget på et skib, der fører  

 et af landenes flag, er omfattet af flaglandets lovgivning.
 Personer, der har bopæl på et af landenes område, og som er beskæftiget  

 ved lastning, losning, reparation eller vagt om bord på et skib, der fører et  

 af landenes flag, under skibets ophold på det andet lands område, er ved  

 denne beskæftigelse fortsat omfattet af lovgivningen i det land, hvor de har  

 bopæl.
 Det betyder, at personer, der er omfattet af overenskomsten, og som har  

 bopæl i Danmark, fortsat er omfattet af dansk lovgivning, når de midlertidigt  

 er beskæftiget ved losning, lastning, reparation eller vagt om bord på et  

 newzealandsk skib under skibets ophold i dansk havn eller danske farvande i  

 øvrigt.
 Bestemmelserne om søfolk mfl. anvendes ligesom de øvrige lovvalgsregler  

 også for flygtninge og statsløse personer, der har bopæl i Danmark eller New  

 Zealand.
Familiemedlemmer - Overenskomstens art. 7, stk. 2 11. Medfølgende ægtefæller og børn af udsendte  

 arbejdstagere er omfattet af lovgivningen i udsenderlandet, forudsat at de  

 ikke i kraft af deres egne forhold optjener eller opnår ret til ydelser i  

 opholdslandet.
 Det samme gælder for familiemedlemmer til de transportarbejdere og søfolk  

 mfl., der er omfattet af overenskomstens art. 7, stk. 1, bogstav b) og c).
Diplomater mfl. - Overenskomstens art. 8 12. Overenskomsten berører ikke personer, der efter  

 Wienerkonventionerne om diplomatiske og konsulære forbindelser eller efter de  

 almindelige principper i folkeretten har særlige privilegier og immuniteter  

 med hensyn til den lovgivning, som er omfattet af overenskomsten.
 Det betyder, at den fritagelse for at være omfattet af værtslandets  

 lovgivning om social sikring, som gælder efter Wienerkonventionerne fortsat  

 finder anvendelse for de diplomater mfl., der af Danmark eller New Zealand  

 udsendes til disse landes repræsentationer i det andet land.
SÆRLIGE BESTEMMELSER OM YDELSER EFTER DANSK LOVGIVNING - OVERENSKOMSTENS  

 AFSNIT III Social pension 13. Overenskomstens ligebehandlingsprincip giver lige  

 ret til dansk og newzealandsk pension for danske og newzealandske  

 statsborgere med bopæl i et af de to lande, med mindre andet er bestemt i de  

 enkelte artikler i overenskomsten.
Newzealandske statsborgere med bopæl i Danmark - Overenskomstens art. 9,  

 stk. 1 og 2 14. Newzealandske statsborgere med bopæl i Danmark har  

 ret til folkepension på samme betingelser som danske statsborgere.
Dette  

 betyder, at en newzealandsk statsborger opnår ret til dansk folkepension,  

 hvis pågældende har boet i mindst 3 år i Danmark mellem det fyldte 15. og det  

 fyldte 67. år.
 For newzealandske statsborgere gælder en række særlige betingelser for ret  

 til dansk pension.
 En newzealandsk statsborger har ret til førtidspension efter samme regler  

 som for danske statsborgere, når pågældende mellem det 15. og det 67. år har  

 haft fast bopæl i Danmark i en sammenhængende periode på mindst 12 måneder og  

 i denne periode har været fysisk og psykisk i stand til at udøve normalt  

 erhverv.
 Retten til førtidspension på grund af sociale forhold er yderligere  

 betinget af, at vedkommende har haft fast bopæl i Danmark i mindst 12 måneder  

 umiddelbart før ansøgningens indgivelse, og at behovet for pension opstod,  

 mens vedkommende havde bopæl i Danmark.
Newzealandske statsborgere med bopæl i New Zealand - Overenskomstens art.  

 10 15. Newzealandske statsborgere med bopæl i New Zealand  

 kan få udbetalt folkepension og førtidspension efter de samme betingelser,  

 som gælder for danske statsborgere, når vedkommende har været beskæftiget i  

 Danmark i mindst 12 måneder som arbejdstager eller selvstændig  

 erhvervsdrivende i optjeningsperioden, dvs. mellem det 15. og det 67. år,  

 eller har fået tilkendt pension i Danmark og har haft fast bopæl i Danmark i  

 optjeningsperioden i mindst 10 år heraf mindst 5 år umiddelbart forud for  

 ansøgningens indgivelse.
 Retten til pension til personer med et års beskæftigelse i Danmark gælder  

 både retten til at få tilkendt pension under bopæl i New Zealand og retten  

 til at medtage en allerede tilkendt pension fra Danmark til New Zealand.
 De personer, der ikke opfylder betingelsen om et års beskæftigelse i  

 Danmark, kan derimod kun få udbetalt en dansk pension i New Zealand, hvis  

 pensionen er tilkendt under bopæl i Danmark.
Forhøjelse af førtidspension - overenskomstens art. 12, stk. 2 16. Newzealandske statsborgere, der har bopæl i New  

 Zealand, og som modtager dansk førtidspension, har ikke ret til at få  

 førtidspensionen forhøjet.
Dette gælder også for de newzealandske  

 statsborgere, der opfylder betingelserne i overenskomstens art. 10 om  

 tilkendelse af dansk pension til newzealandske statsborgere med bopæl i New  

 Zealand.
Danske statsborgere med bopæl i New Zealand - Overenskomstens art. 5 og  

 art. 9, stk. 3 17. Danske statsborgere, der har bopæl i New Zealand,  

 har ret til at få tilkendt og udbetalt folkepension og førtidspension på  

 grund af helbredsmæssige forhold.
Førtidspension på grund af sociale forhold kan derimod kun tilkendes  

 danske statsborgere under bopæl i Danmark.
Efter pensionstilkendelse kan  

 denne pension dog fortsat udbetales, hvis pensionisten får bopæl i New  

 Zealand.
Forskellige bestemmelser om udbetaling af dansk pension - Overenskomstens  

 art. 12, stk. 1 18. Følgende tillæg og ydelser kan kun udbetales til  

 personer med bopæl i New Zealand, i det omfang det følger af lov om social  

 pension:
 Efter § 3, stk. 5 i lov om social pension kan pensionstillæg ikke  

 udbetales til personer, der bor i New Zealand.
 Kun danske statsborgere opfylder betingelserne efter § 3, stk. 2 og 3 i  

 lov om social pension for at få udbetalt de øvrige nævnte tillæg og ydelser  

 under bopæl i New Zealand.
 Newzealandske statsborgere kan derfor ikke få udbetalt de nævnte tillæg og  

 ydelser under bopæl i New Zealand.
Opgørelse af beskæftigelsesperioder - Overenskomstens art. 11 19. Ved anvendelse af bestemmelsen i overenskomstens  

 art. 10, stk. 1 om krav om 12 måneders beskæftigelse i Danmark gælder  

 følgende regler:
- når et medlem af Arbejdsmarkedets Tillægspension har betalt  

 medlemsbidrag i et år, skal vedkommende anses for at have tilbagelagt en  

 beskæftigelsesperiode på 12 måneder på dansk område, - hvis en person godtgør, at han eller hun har været beskæftiget på dansk  

 område i en periode forud for 1. april 1964, medregnes denne periode, - hvis en person godtgør, at han eller hun var selvstændig  

 erhvervsdrivende på dansk område i en periode medregnes denne periode også.
Forholdet til pensionslovens § 8 - Overenskomstens art. 13 20. Overenskomsten berører ikke bestemmelserne i § 8 i  

 lov om social pension om ophold i udlandet, der sidestilles med bopæl i  

 Danmark.
Dette indebærer, at sådanne perioder i udlandet ikke skal medregnes  

 for newzealandske statsborgere i forbindelse med tilkendelse af pension efter  

 overenskomsten, medmindre der udtrykkelig er hjemmel hertil i overenskomsten.
 En newzealandsk statsborger vil fx efter overenskomsten kunne optjene ret  

 til dansk pension som sømand på et dansk skib, mens fx et ophold i udlandet  

 som led i en uddannelse ikke vil kunne medregnes som optjeningstid for dansk  

 pension.
Bopælsperioder før 1. april 1957 - Overenskomstens art. 14 og art. 32,  

 stk. 2 21. Bopælsperioder, der er tilbagelagt forud for  

 overenskomstens ikrafttræden, skal tages i betragtning ved fastsættelse af  

 pensionens størrelse.
Dog skal der ikke tages hensyn til bopælsperioder, der  

 er tilbagelagt forud for den 1. april 1957, ved beregning af størrelsen af  

 folke- og førtidspension, der udbetales til newzealandske statsborgere med  

 bopæl i New Zealand.
Ydelser efter lov om ATP - Overenskomstens art. 15 22. Overenskomsten berører ikke de særlige betingelser  

 for medlemskab af ATP for udenlandske statsborgere.
Newzealandske  

 statsborgere, der har kortvarig beskæftigelse i Danmark, kan således blive  

 fritaget for betaling af bidrag til ATP, når de særlige betingelser herfor er  

 opfyldt.
Overenskomsten berører heller ikke danske og newzealandske statsborgeres  

 ret til at få udbetalt ydelser fra ATP.
Efter ATP- loven er der ret til at få  

 udbetalt ydelser under bopæl i udlandet.
SAGSBEHANDLINGEN - ADMINISTRATIV AFTALES AFSNIT III Almindelige regler om ansøgning om pension - Overenskomstens art. 27 og  

 art. 28 - Administrativ aftales art. 5 23. En ansøgning om pension efter et lands lovgivning  

 anses tillige som en ansøgning om en tilsvarende ydelse efter det andet lands  

 lovgivning.
 Datoen for indgivelse af ansøgning om dansk pension til den danske kommune  

 anses derfor som ansøgningsdato i forhold til den newzealandske institution.  

 En ansøgning skal straks videresendes til den newzealandske institution.
 Hvis en ansøgning, erklæring eller anke mv. efter et af landenes  

 lovgivning skal fremsættes inden en bestemt frist til institutionen i dette  

 land, anses fristen for overholdt, hvis ansøgningen modtages af det andet  

 lands institution inden fristens udløb.
 En sådan ansøgning, erklæring eller anke skal straks oversendes til den  

 kompetente myndighed i det andet land.
Ansøgning om newzealandsk pension fra en person, der bor i Danmark -  

 Administrativ aftales art. 6 24. Ansøgningen indgives til ansøgerens bopælskommune.
Ved ansøgningen anvendes den særlige newzealandske blanket DK/NZ 1, der er  

 udformet på både dansk og engelsk.
Blanketten skal udfyldes og underskrives  

 af ansøgeren.
 Kommunen skal bekræfte rigtigheden af cpr.nr. for ansøgeren og en eventuel  

 ægtefælle eller samlever, og for børn der forsørges af ansøgeren.
 Ved ansøgning om ydelser til efterladte, skal der vedlægges kopi af  

 dødsattest.
Desuden skal kommunen sikre sig, at de opgivne oplysninger om bankkonto er  

 korrekte, herunder sikre, at den opgivne konto står i ansøgerens navn.
Det  

 påhviler ansøgeren at fremskaffe den fornødne dokumentation for, at  

 bankoplysningerne er korrekte.
I forbindelse med ansøgningen skal ansøgeren underskrive en  

 samtykkeerklæring, som giver tilladelse til at indhente og videregive  

 oplysninger i forbindelse med sagens behandling.
Erklæringen er udformet på  

 blanket DK/NZ 3 både på dansk og engelsk.
 Ansøgeren bør desuden oplyses om, at der efter art. 21 i overenskomsten er  

 mulighed for at afslå en newzealandsk ydelse, hvis ansøgeren afviser at  

 fremkomme med de oplysninger, der er nødvendige for at træffe afgørelse om  

 ret til ydelsen eller til beregning af denne.
Kommunen sender ansøgningen med en forbindelsesblanket - blanket DK/NZ 4 -  

 til den kompetente institution i New Zealand.
På forbindelsesblanketten  

 oplyses ansøgerens navn, adresse, cpr.nr. og eventuelt newzealandsk  

 identitetsnummer.
På blanketten skal desuden oplyses, om der ønskes  

 tilbageholdelse i den newzealandske efterbetaling, se pkt. 27.
 Kommunen vedlægger de relevante lægelige akter, der foreligger i sagen,  

 når der søges om pension af helbredsmæssige årsager.
Hvis den newzealandske institution til brug for behandlingen af  

 ansøgningen anmoder om, at ansøgeren bliver lægeundersøgt, skal kommunen  

 sørge for, at en sådan undersøgelse bliver foretaget og lægeerklæring  

 udfærdiget.
Lægeerklæringen skal i denne situation afgives på en særlig  

 tosproget blanket DK/NZ 3. Udgifterne til lægeundersøgelsen og erklæringen  

 betales af den newzealandske institution.
Kommunen skal i øvrigt underrette den newzealandske institution om de  

 afgørelser, der træffes i sagen om ret til dansk pension.
Underretningen sker  

 ved blanket DK/NZ 4.
 Når der gives afslag på en ansøgning om dansk pension, skal begrundelsen  

 for afslaget oplyses.
Når der tilkendes pension, skal pensionstypen oplyses.
Det skal desuden  

 oplyses, fra hvilket tidspunkt pensionen udbetales og med hvilket beløb.
 På blanket DK/NZ 4 gives også oplysning om, der skal tilbageholdes i en  

 eventuel efterbetaling fra New Zealand, og om hvordan en eventuel  

 efterbetaling af newzealandsk ydelse er anvendt, se pkt. 27.
Ansøgning om dansk pension fra en person, der bor i New Zealand 25. Ansøgningen indgives til den kompetente  

 institution i New Zealand, der videresender ansøgningen til Den Sociale  

 Sikringsstyrelse.
Styrelsen behandler ansøgningen og sender afgørelsen med  

 klagevejledning til den newzealandske institution.
FORSKELLIGE BESTEMMELSER OG OVERGANGSREGLER - OVERENSKOMSTENS AFSNIT V OG  

 VI - ADMINISTRATIV AFTALES AFSNIT IV Udbetaling af ydelser - Overenskomstens art. 29, stk. 1 - Administrativ  

 aftales art. 9 26. Udbetaling af ydelser kan efter overenskomsten  

 foretages i valutaen i det land, som foretager udbetalingen.
Det betyder, at  

 ydelser efter dansk lovgivning udbetales i danske kroner.
 Ydelserne udbetales direkte til den berettigede, medmindre andet aftales  

 mellem landenes forbindelsesorganer.
Forfaldstidspunktet for ydelserne er de samme, som gælder efter landenes  

 nationale lovgivning.
Det vil for Danmarks vedkommende sige, at det er  

 pensionslovens regler for, hvornår pensionen skal være til disposition, der  

 finder anvendelse.
Tilbagebetaling - Overenskomstens art. 30 - Administrativ aftales art. 10 27. Overenskomsten giver adgang til, at der i visse  

 situationer kan tilbageholdes (modregnes) i ydelser, der udbetales efter et  

 lands lovgivning, for ydelser, der er udbetalt for meget efter det andet  

 lands lovgivning.
 Hvis et land i forbindelse med tilkendelse eller ændring af en ydelse  

 efter overenskomsten har udbetalt et beløb, der er højere end det, modtageren  

 var berettiget til, kan der således modregnes for det for meget udbetalte  

 beløb i en eventuel efterbetaling af en tilsvarende ydelse efter det andet  

 lands lovgivning.
 Når der i andre situationer er udbetalt et beløb, som er højere end det  

 modtageren var berettiget til, og dette beløb kan kræves tilbagebetalt efter  

 et lands lovgivning, kan der desuden tilbageholdes for dette  

 tilbagebetalingskrav i løbende ydelser, der udbetales efter det andet lands  

 lovgivning.
Tilbageholdelse skal i disse situationer finde sted efter de regler, der  

 gælder for sådan tilbageholdelse i det land, som skal foretage  

 tilbageholdelsen, som om det drejede sig om et beløb, som det pågældende land  

 selv havde udbetalt for meget.
De begrænsninger i tilbageholdelse og de  

 retsgarantier, der er sikret den ydelsesberettigede, i lovgivningen i det  

 land, som skal foretage tilbageholdelse, fx i form af sikring af mindstebeløb  

 til forsørgelse, finder også anvendelse ved tilbageholdelse for beløb, der  

 uretmæssigt er modtaget fra det andet land.
Hvis der i forbindelse med tilkendelse eller ændring af en ydelse opstår  

 et krav om tilbageholdelse i efterbetaling fra det andet land, skal det i  

 blanket DK/NZ 4 angives i blankettens afsnit om fremsendelse af ansøgning, at  

 efterbetaling skal sendes til den kompetente institution.
Den kompetente  

 institution skal senere på blanketten oplyse, hvordan efterbetaling er  

 anvendt.
 I øvrige tilfælde skal anmodning om tilbageholdelse ske på blanket DK/NZ 4  

 i afsnittet om tilbageholdelse af ydelser, hvorpå oplyses navn og adresse på  

 modtageren af beløbet, samt størrelsen af det beløb, som ønskes tilbageholdt.  

 Kopi af tilbagebetalingsbeslutning eller andet grundlag for kravet skal  

 vedlægges.
Den kompetente institution i det land, som anmodes om at foretage  

 tilbageholdelsen, skal en gang årligt - med udgangen af september måned -  

 oversende de beløb, som er tilbageholdt, til den kompetente institution i det  

 andet land, som har anmodet om tilbageholdelse.
I oversendelsesskrivelsen  

 opstilles et skema, hvori der for hver person, som tilbageholdelsen vedrører,  

 oplyses navn, adresse og fødselsdato, samt størrelsen af det beløb, der er  

 krævet tilbageholdt, og størrelsen af det beløb, der er blevet tilbageholdt.
Gensidig administrativ bistand mv. - Overenskomstens art. 25 -  

 Administrativ aftales art. 8 og art. 11 28. Overenskomsten indeholder en generel regel, som  

 forpligter landenes myndigheder til at bistå hinanden ved gennemførelse af  

 overenskomsten, som om det drejede sig om gennemførelse af landenes egen  

 lovgivning.
 Ud over den helt generelle forpligtelse til at bistå ved gennemførelse af  

 overenskomsten således at det sikres, at gennemførelse af overenskomsten sker  

 så hensigtsmæssigt og smidigt som muligt, er denne bestemmelse mere konkret  

 udmøntet i to bestemmelser i den administrative aftale, som vedrører  

 administrativ kontrol og leveattester.
 Der er således efter disse bestemmelser mulighed for at anmode den  

 kompetente institution i bopælslandet om at udføre en administrativ kontrol,  

 bistå med fremskaffelse af indtægtsoplysninger og udfærdigelse af  

 leveattester for personer, der modtager ydelser fra det andet land.
Administration og klageadgang 29. Administration af overenskomsten varetages i  

 Danmark af kommunerne for så vidt angår pension til personer, der har bopæl  

 her i landet.
 Kommunernes afgørelser om ret til danske ydelser efter overenskomsten kan  

 ankes efter de almindelige danske regler herom.
 Administration af overenskomsten varetages i øvrigt af Den Sociale  

 Sikringsstyrelse, når det drejer sig om pension til personer, der har bopæl i  

 New Zealand.
 Styrelsens afgørelser om pension kan ankes til Den Sociale Ankestyrelse.
 Styrelsens afgørelser efter overenskomstens afsnit II kan ankes til  

 Socialministeriet.
Ikrafttræden og varighed - Overenskomstens art. 34 - Administrativ aftales  

 art. 13 30. Overenskomsten og den administrative aftale træder  

 i kraft den 1. oktober 1997. Overenskomsten er gældende for en tidsubegrænset  

 periode, indtil den opsiges af en af parterne med det dertil fastsatte  

 varsel.
 En eventuel opsigelse af overenskomsten medfører ikke bortfald af retten  

 til de ydelser, der er opnået efter overenskomstens regler.
Overgangsbestemmelser - Overenskomstens art. 32 31. Overenskomsten giver ikke ret til at få udbetalt  

 ydelser for perioder, der ligger forud for overenskomstens ikrafttræden.
 Hvis en ydelse har været stillet i bero eller er afslået fordi  

 statsborgerskabs- eller bopælsforhold har medført, at den ikke kunne komme  

 til udbetaling, skal den fastsættes eller udbetales på ny, når den  

 berettigede ansøger herom.
 En fornyet fastsættelse af en ydelse efter overenskomstens regler må ikke  

 medføre en nedsættelse af den ydelse, der hidtil er udbetalt.
 Tilkendelse af ydelser, hvor ansøgning indgives efter  

 ikrafttrædelsestidspunktet for overenskomsten, har virkning fra  

 ansøgningstidspunktet, medmindre der er fastsat andre regler herom i landenes  

 nationale lovgivning.
