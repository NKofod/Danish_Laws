Tillægsbetænkning afgivet af Det  

 Energipolitiske Udvalg den 15. december 1999 Tillægsbetænkning over Forslag til lov om ændring af lov om  

 statstilskud til energibesparelser m.v. i erhvervsvirksomheder (Brancheopdeling og udvidelse af kredsen af  

 tilskudsberettigede) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet spørgsmål til miljø- og  

 energiministeren, som denne har besvaret skriftligt.
 Miljø- og  

 energiministeren har endvidere over for udvalget oplyst følgende:
Folketinget gennemførte i 1995 med tilslutning fra  

 regeringen (S, RV og CD) samt SF og Enhedslisten den grønne  

 afgiftspakke, som åbnede op for yderligere at anvende et beløb  

 på i alt 1,8 mia. kr. i perioden 1996-99 til investeringstilskud til  

 fremme af energibesparelser i erhvervene.
Heraf resterer ca. 350 mio. kr.,  

 som forventes anvendt i det kommende år.
Evalueringen af den  

 grønne afgiftspakke har vist, at tilskudsordningen har levet op til  

 forventningerne om at være et effektivt middel til opnåelse af  

 CO2-reduktioner.
Investeringstilskudsordningen udgør  

 således et overordentlig vigtigt element i den samlede indsats over for  

 erhvervslivets energiforbrug.
Med lovforslag nr.
L 50 oprettes en ny pulje  

 på 175 mio. kr., der målrettes til tilskud til  

 energieffektivisering i industrien.
Miljø- og energiministeren har tilkendegivet, at  

 han i efteråret 2000 vil fremsende en redegørelse til Det  

 Energipolitiske Udvalg indeholdende en status for den hidtidige effekt af  

 investeringstilskudsordningen og   ikke mindst i lyset af den kommende  

 energisparelov   et bud på den fremtidige energibesparelsesindsats  

 på erhvervsområdet.
Ministeren vil senest den 1. november 2000  

 indbyde aftalepartierne bag den grønne afgiftspakke til en  

 drøftelse af den videre tilrettelæggelse og fortsættelse  

 af CO2-besparelsesindsatsen over for erhvervene, herunder  

 inddragelse af de indhøstede positive erfaringer med den  

 målrettede tilbageføring af CO2-midlerne.
 Der er af miljø- og energiministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres,  

 Enhedslistens og Frihed 2000's medlemmer af udvalget) lovforslaget til  

vedtagelse med de stillede ændringsforslag.
Et mindretal (Venstres og Det Konservative  

 Folkepartis medlemmer af udvalget) vil ved 3. behandling stemme hverken for  

 eller imod lovforslaget.
Mindretallet vil stemme for de stillede  

 ændringsforslag.
 Et andet mindretal (Dansk Folkepartis medlem af  

 udvalget) vil ved 3. behandling stemme hverken for eller imod  

 lovforslaget.
 Det positive ved lovforslaget er, at de afgiftsplagede  

 danske virksomheder får adgang til at søge tilskud til mere  

 energieffektive foranstaltninger gennem en pulje på 175 mio. kr.
Men det er et »fodre hunden med  

 sin egen hale«-forslag, som skal finansieres  

 gennem en nedsættelse af ATP-kompensationsbeløbet.
Altså  

 er det alle danske virksomheder, der bliver økonomisk belastet af  

 dette lovforslag, hvilket Dansk Folkeparti ikke kan acceptere.
Dansk Folkeparti står i øvrigt overordnet  

 fast på, at de grønne afgifter, som dansk erhvervsliv er  

 pålagt, er konkurrenceforvridende og bør tilbagebetales »krone til krone«, uden at  

 omkostningerne til de mange bureaukratiske og administrative ordninger, som  

 lovforslaget indeholder, devaluerer tilbagebetalingsbeløbene.
Dansk  

 Folkeparti finder, at erhvervslivet selv er bedst i stand til at vurdere,  

 hvor energibesparelserne giver størst effekt.
Dansk Folkeparti er skeptisk over for de mange  

 bemyndigelser til ministeren, der er medtaget i lovforslaget.
Specielt § 6,  

 stk. 1, der omhandler afgrænsningsbestemmelser vedrørende  

 tilskudsberettigede små og mellemstore virksomheder samt  

 branchetilhørsforholdet.
Lovforslaget indebærer, at kredsen af  

 tilskudsberettigede udvides til også at omfatte offentlige  

 virksomheder.
Dansk Folkeparti finder, at puljemidlerne ikke skal tilfalde  

 disse virksomheder.
 Dansk Folkeparti finder ligeledes, at en stor del af  

 puljemidlerne vil tilfalde rådgivende ingeniørfirmaer og andre  

 tekniske eksperter, der skal medvirke til at gennemføre  

 energibesparelsesprojekterne og de dermed forbundne kontrolforanstaltninger.  

 Dette bygger Dansk Folkeparti ikke mindst på det foreliggende meget  

 omfattende udkast til bekendtgørelse.
Ændringsforslag Af	miljø- og energiministeren, tiltrådt af et  

flertal (udvalget med undtagelse af DF):
Til § 1 1) I den under nr. 2 foreslåede affattelse af §  

 2, stk. 1, indsættes efter nr. 1 som nyt nummer:
»2 Nr. 2-8 bliver herefter nr. 3-9.
 2) I den under nr. 2 foreslåede affattelse af §  

 2 ændres i stk. 2 »nr. 1-3« til: »nr. 1-4« og i stk. 7 »nr. 1-4« til: »nr.  

 1-5«.
Bemærkninger Til nr. 1 Hensigten med ændringsforslaget er at  

 præcisere, at der fortsat, som i § 2, stk. 1, nr. 4, i den eksisterende  

 lov, skal kunne ydes tilskud til udbredelse af udstyr eller komponenter, der  

 er særligt energieffektive.
Med ændringsforslaget sikres det, at  

 den særlige hjemmel hertil ikke udelades.
Med udbredelse af udstyr eller komponenter, der er  

 særligt energieffektive, sigtes der mod produktkategorier, hvor der  

 gennem stor udbredelse i erhvervsvirksomheder af særligt  

 energieffektive eksemplarer vil kunne opnås en væsentlig  

 energieffektivisering.
Eksempler herpå kan være særligt  

 energieffektive belysningsanlæg eller særligt energieffektive  

 motorer.
Erfaringerne viser, at problemerne med udbredelse af  

 sådanne produkter kan bero på flere faktorer.
Dels kan der  

 være tale om prisfaktorer, hvor de effektive produkter er dyrere i  

 anskaffelsespris, dels kan der være tale om, at de effektive produkter  

 ikke er tilstrækkeligt kendt i virksomhederne.
 Der vil blive fastsat nærmere regler herom, jf.  

 lovforslagets § 1, nr. 7.
Til nr. 2 Disse ændringer er en lovteknisk konsekvens af  

 ændringsforslag nr. 1.
Martin Glerup (S) fmd.  

Helge Mortensen (S)
Henning Gjellerod (S) Lis Greibe (S)
Erik Mortensen (S) Anni Svanholt (SF) 
Ebbe Kalnæs (CD)
Dorit Myltoft (RV)
Søren Kolstrup (EL)
Peter Hansen-Nord (V)
Harald Kjøller (V)   

 Helga Moos (V) Kim Andersen (V)
Gitte Seeberg (KF)
Henriette Kjær (KF)
Aase D.
Madsen (DF) nfmd.  

Kim Behnke (FRI) Kristeligt Folkeparti havde ikke medlemmer i udvalget.
