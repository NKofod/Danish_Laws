Bekendtgørelse om tilskud til ejere af  

 frugtplantager, som under orkanen den 3.-4. december 1999 fik  

 væsentlige skader på frugtplantagearealer I medfør af tekstanmærkning ad 24.23.42. i aktstykke nr. 193,  

 tiltrådt af Finansudvalget den 29. marts 2000, fastsættes:
Ordningens indhold § 1. Tilskud kan inden for en ramme på 8  

 mill. kr. ydes til genbeplantning af frugtplantagearealer til ejere af  

 frugtplantager, som under orkanen i Danmark den 3.-4. december 1999 fik  

 væsentlige skader på frugtplantagearealer.
 Stk. 2. Hvis de ansøgte tilskudsbeløb  

 overstiger den i stk. 1 anførte ramme, vil tilsagn om tilskud blive  

 reduceret forholdsmæssigt.
Myndigheder § 2. Direktoratet for FødevareErhverv  

 træffer afgørelse efter denne bekendtgørelse.
 § 3. Plantedirektoratet forestår kontrol hos  

 frugtavlere, der har ansøgt om tilsagn om tilskud eller om udbetaling  

 af tilskud.
 Stk. 2. Den person, der er ansvarlig for  

 ansøgningen, skal yde den fornødne vejledning og hjælp  

 ved kontrollens gennemførelse, og på begæring af  

 Plantedirektoratet skal regnskaber, forretningsbøger, tilbuds- og  

 ordremateriale, markjournaler m.v. udleveres.
Ansøgning § 4. Ansøgning om tilsagn om tilskud til  

 genbeplantning af skaderamte frugtplantagearealer skal udfærdiges  

 på et særligt ansøgningsskema.
Ansøgningsskema med  

 tilhørende skadesopgørelse, vejledning, markkort m.v. fås  

 hos Direktoratet for FødevareErhverv.
Identifikation af skaderamte  

 frugtplantagearealer skal foretages på de digitale markkort, der  

 anvendes i forbindelse med ansøgning om hektarstøtte for  

 2000.
 Stk. 2. Den i stk. 1 nævnte skadesopgørelse  

 skal attesteres af en konsulent, der er udpeget af Rådgivningsudvalget  

 for Frugt og Bær, og godkendt af Direktoratet for  

 FødevareErhverv.
 Stk. 3. Ansøgning om tilsagn om tilskud skal  

 være modtaget i Direktoratet for FødevareErhverv senest den 1.  

 november 2000.
§ 5. Ansøgning om udbetaling af tilskud  

 skal udfærdiges på et særligt skema, der fås hos  

 Direktoratet for FødevareErhverv.
Skemaet skal attesteres af en  

 konsulent, jf. § 4, stk. 2, eller af en statsautoriseret eller registreret  

 revisor.
 Stk. 2. Ansøgning om udbetaling af tilskud med  

 dokumentation for afholdte tilskudsberettigede udgifter, jf. § 9, fremsendes,  

 når alle udgifter til genbeplantning er afholdt, og der, jf. § 8, er  

 etableret forsvarligt læhegn.
 Stk. 3. Ansøgning om udbetaling af tilskud skal  

 være modtaget i Direktoratet for FødevareErhverv senest den 1.  

 december 2002.
Betingelser for tilskud § 6. Genbeplantning af skaderamte plantagearealer,  

 hvortil der søges om tilsagn om tilskud, må først  

 påbegyndes efter modtagelse af bekræftelse på indsendt  

 ansøgning om tilsagn om tilskud.
Stk. 2. Tilskud ydes til stenfrugtplantager og  

 kernefrugtplantager.
Stenfrugtplantager omfatter kirsebær- og  

 blommekulturer.
Kernefrugtplantager omfatter æble- og  

 pærekulturer.
 Stk. 3. Tilsagn om tilskud kan ydes til genbeplantning af  

 skaderamte frugtplantagearealer med de samme kulturer, som blev  

 ødelagt under orkanen hos den pågældende frugtavler den  

 3.-4. december 1999.
 § 7. Tilskud kan ydes til ejere af frugtplantager,  

 hvor orkanen den 3.-4. december 1999 har forårsaget  

 ødelæggelse af mindst 35 pct. af antallet af frugttræer  

 på et areal på mindst 0,5 ha. af frugtplantagen.
Stk. 2. Tilskudsberettigede arealer, jf. stk. 1, skal  

 være mindst 25 m brede samt være sammenhængende eller  

 naturligt afgrænsede.
I ansøgningen kan indgå flere  

 tilskudsberettigede arealer på mindst 0,5 ha.
 Stk. 3.  I opgørelsen over de tilskudsberettigede  

 arealer skal der gives oplysning om:
1)	størrelsen på det skadede areal, 2)	antallet af beskadigede træer på det angivne areal, 3)	procentdelen af beskadigede træer på det angivne  

 areal, 4)	plantealder på de beskadigede træer, 5)	hvilke kulturer, der er beskadiget, 6)	markbloknummer på det skadede areal, jf. § 4, stk. 1, 3. pkt.,  

 og 7)	marknummer på det skadede areal, jf. § 4, stk. 1, 3.  

 pkt.
 § 8. Det er en betingelse for udbetaling af  

 tilskud, at der på udbetalingstidspunktet foreligger dokumentation for,  

 at der som forebyggende foranstaltning ved kommende storme på  

 frugtplantagen er etableret forsvarligt læhegn, jf. § 1, stk. 1, i lov  

 om læhegn og tilskud til læplantning.
Tilskudsgrundlag § 9. Der ydes tilskud til dokumenterede  

 genbeplantningsudgifter til:
1)	køb af plantemateriale, 2)	køb af pæle og opbindingsudstyr, 3)	leje af maskiner til plantning, 4)	leje af ekstern arbejdskraft til plantning og 5)	udgifter til udarbejdelse af skadesopgørelse og udarbejdelse  

 af opgørelse over dokumenterede udgifter i forbindelse med udbetaling  

 af tilskud.
 Stk. 2. Der ydes ikke tilskud til rydning af  

 plantageareal eller til driftstab.
 Stk. 3. I tilskudsgrundlaget indgår ikke moms,  

 medmindre denne endeligt bæres af tilskudsmodtageren.
Beregning og udbetaling af tilskud § 10. Tilskuddet til genbeplantning af  

 stenfrugtplantagearealer udgør 75 pct. af tilskudsgrundlaget, jf. § 9.  

 I tilskudsgrundlaget kan indgå dokumenterede udgifter på  

 maksimalt 30.000 kr./ha.
 Stk. 2. Der ydes ikke tilskud til genbeplantning af  

 skaderamte træer, der er over 28 år gamle.
 Stk. 3. Tilskudsgrundlaget, jf. § 9, reduceres for  

 træer, der er 21 år eller derover således:
 1)	21 år, men under 22 år til 95 pct.
 2)	22 år, men under 23 år til 90 pct.
 3)	23 år, men under 24 år til 85 pct.
 4)	24 år, men under 25 år til 80 pct.
 5)	25 år, men under 26 år til 60 pct.
 6)	26 år, men under 27 år til 40 pct.
 7)	27 år, men under 28 år til 20 pct.
 § 11. Tilskuddet til genbeplantning af  

 kernefrugtplantagearealer udgør 37,5 pct. af tilskudsgrundlaget, jf. §  

 9. I tilskudsgrundlaget kan indgå dokumenterede udgifter på  

 maksimalt 125.000 kr./ha.
 Stk. 2. Der ydes ikke tilskud til genbeplantning af  

 skaderamte træer, der er over 18 år gamle.
 Stk. 3. Tilskudsgrundlaget, jf. § 9, reduceres for  

 træer, der er 11 år eller derover således:
 1)	11 år, men under 12 år til 95 pct.
 2)	12 år, men under 13 år til 90 pct.
 3)	13 år, men under 14 år til 85 pct.
 4)	14 år, men under 15 år til 80 pct.
 5)	15 år, men under 16 år til 60 pct.
 6)	16 år, men under 17 år til 40 pct.
 7)	17 år, men under 18 år til 20 pct.
 § 12. Tilskuddet kan ved udbetalingsanmodningen  

 ikke beregnes af et større beløb end det, der er lagt til grund  

 ved meddelelse af tilsagn om tilskud.
 § 13. Det er en betingelse for udbetaling af  

 tilskud, at modtageren anviser en konto i et pengeinstitut, hvortil  

 tilskuddet kan overføres.
Bortfald, tilbagebetaling og overtagelse af tilskud § 14. Direktoratet for FødevareErhverv kan  

 beslutte, at tilsagn om tilskud helt eller delvist skal bortfalde,  

 hvis:
1)	tilskudsmodtager har givet urigtige eller vildledende oplysninger af  

 betydning for sagens afgørelse, 2)	vilkårene for ydelse af tilsagn om tilskud ikke opfyldes,  

 eller 3)	forudsætningerne for tilsagn om tilskud i øvrigt efter  

 Direktoratet for FødevareErhvervs skøn er væsentligt  

 forrykket.
Stk. 2. Hvis frugtplantagen sælges inden udbetaling  

 af tilskud, kan erhververen overtage tilsagn om tilskud.
Det er i denne  

 forbindelse en betingelse, at erhververen over for Direktoratet for  

 FødevareErhverv erklærer, at vedkommende som erhverver overtager  

 sælgerens forpligtelser i henhold til det bevilgede tilsagn om  

 tilskud.
 Stk. 3. Tilskudsmodtageren har pligt til at give  

 Direktoratet for FødevareErhverv meddelelse om forhold, der kan  

 medføre, at tilsagn om tilskud skal bortfalde.
§ 15. Direktoratet for FødevareErhverv kan  

 bestemme, at tilskud helt eller delvis skal tilbagebetales med tillæg  

 af renter, hvis der foreligger væsentlige fejl eller  

 forsømmelser fra tilskudsmodtagerens side.
Rentetillægget  

 beregnes fra fremsættelse af kravet om tilbagebetaling med den  

 rentesats, der er fastsat i renteloven.
Klageadgang § 16. En afgørelse, der i medfør af  

 denne bekendtgørelse træffes af Direktoratet for  

 FødevareErhverv, kan af den, som afgørelsen er rettet til,  

 indbringes for ministeren for fødevarer, landbrug og fiskeri inden 4  

 uger efter, at afgørelsen er meddelt den pågældende.  

 Klagen skal indsendes til Direktoratet for FødevareErhverv.
Ikrafttræden § 17. Bekendtgørelsen træder i kraft den 20.  

 september 2000.
