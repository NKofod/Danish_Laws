Klage  

 over manglende konstatering af brud på halsrygsøjlen Nævnet fandt, at vagtlægen og den praktiserende læge  

 ikke havde overtrådt lægeloven ved behandlingen af patienten.
Det fremgik af  

 vagtlægenotatet, at vagtlægen ved konsultationen fik at vide, at patienten  

 var  

 snublet ned på en seng og havde forvredet nakken.
En objektiv undersøgelse  

 viste normale forhold, herunder ingen neurologiske udfaldssymptomer.
Lægen  

 vurderede, at det drejede sig om en forstrækning og rådede patienten til at  

 søge egen læge, hvis han ikke fik det bedre.
Nævnet oplyste, at en oplysning om et knæk i nakken i  

 forbindelse med et uheld ofte vil være indikation for at foretage en  

 røntgenundersøgelse.
Der var modstridende oplysninger fra klager og vagtlægen  

 vedrørende det forhold, om patienten ved konsultationen oplyste om, at han i  

 forbindelse med skaden hørte et tydeligt knæk i nakken.
Der forelå ikke  

 yderligere oplysninger, der kunne understøtte den ene forklaring fremfor den  

 anden, hvorfor nævnet fandt, at tvivlen måtte komme den indklagede til gode.
Nævnet oplyste, at et brud som det foreliggende er  

 sjældent forekommende, da nakkehvirvlerne hos unge mennesker ofte kan modstå  

 store påvirkninger, mens bløddelene kan blive forstrakt og give anledning til  

 smerte mv.
Et regulært knoglebrud i nakkehvirvlerne vil normalt kun forekomme  

 ved en voldsom tilskadekomst.
Vedrørende klagen over den praktiserende læge fremgik  

 det af journalen, at patienten på grund af fortsatte gener dagen efter fik  

 foretaget en objektiv undersøgelse, hvorved lægen fandt ret udtalt ømhed af  

 nakkens bløddele.
På baggrund af sygehistorien og nakkens bevægelighed fandt  

 han det dog ikke nødvendigt at ordinere en røntgenundersøgelse.
Han  

 ordinerede  

 smertestillende gigtmedicin og henviste patienten til behandling hos en  

 fysioterapeut samt fornyet kontrolundersøgelse 2 uger senere, hvis generne  

 fortsatte.
