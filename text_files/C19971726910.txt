Cirkulæreskrivelse om meddelelse om  

 spørgsmålet om, hvornår et medlem må rejse til et  

 andet EØS-land med en attest E 303, når den på  

 ansøgningen oplyste dato for afrejsen ligger umiddelbart efter en  

 eller flere (danske) helligdage Kommentar m.v.:
 Selv om et medlem rejser til et andet EØS-land  

 før afrejsedatoen ifølge attest E 303, er medlemmet berettiget  

 til at bevare de danske dagpenge under arbejdssøgning i  

 EØS-landet, hvis medlemmet er rejst i løbet af en eller flere  

 (danske) helligdage forud for afrejsedatoen ifølge attesten.
 Meddelelse om afgørelsen:
Et medlem havde søgt om en attest E 303 fra den 9.  

 april 1996, hvor pågældende ville påbegynde  

 arbejdssøgning i Tyskland.
Direktoratet udstedte en attest E 303 for  

 perioden fra tirsdag den 9. april 1996 til den 8. juli 1996.
 De tyske myndigheder meddelte efterfølgende  

 direktoratet, at medlemmet havde tilmeldt sig arbejdsformidlingen i Tyskland  

 den 4. april 1996 (skærtorsdag).
 På denne baggrund traf direktoratet afgørelse  

 om, at attesten skulle tilbagekaldes, idet medlemmet var rejst og havde  

 tilmeldt sig i Tyskland inden attestens start.
 Arbejdsmarkedets Ankenævn fandt imidlertid, at  

 direktoratets praksis om, at man uden konsekvenser kan rejse i løbet  

 af en weekend, når attestens startdato er en mandag, også  

 må udstrækkes til at gælde i forbindelse med  

 påskedagene.
