Skriftlig fremsættelse (20. februar  

 2002) Indenrigs- og sundhedsministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 fremgangsmåden ved ændring af landets inddeling i kommuner og  

 amtskommuner, lov om økonomisk støtte til politiske partier  

 m.v., beredskabsloven og værnepligtsloven (nedlæggelse og  

 ændring af visse råd og nævn på det kommunale  

 område).
(Lovforslag nr.
L 110).
 Lovforslaget fremsættes på baggrund af  

 regeringens beslutning om at gennemføre en gennemgribende sanering af  

 offentlige råd, nævn, udvalg og centre.
 Lovforslaget indebærer, at Inddelingsnævnet,  

 Partistøttenævnet og Redningsrådet nedlægges, mens  

 Værnepligtsnævnets sammensætning ændres.
Baggrunden for, at Inddelingsnævnet og  

 Partistøttenævnet forslås nedlagt, er, at regeringen  

 skønner, at de funktioner, som to nævn udfører, med  

 fordel i stedet kan varetages af indenrigs- og sundhedsministeren.  

 Nedlæggelsen af Redningsrådet findes hensigtsmæssig, idet  

 opgavevaretagelsen på dette område, herunder overholdelse af  

 dimensioneringsreglerne, kan fungere tilfredsstillende uden  

 gennemførelse af Redningsrådets prøvealarmeringer.
I  

 forbindelse med en analyse af redningsberedskabet i foråret 2002 vil  

 det blive vurderet, hvorledes tilsynet med det kommunale redningsberedskab  

 fremover skal tilrettelægges.
Værnepligtsnævnets  

 sammensætning foreslås ændret, da nævnets  

 nuværende sammensætning stammer tilbage fra 1954, hvor tiden for  

 værnepligtiges vilkår og tjeneste var en ganske anden end i dag.  

 En mere tidssvarende og forenklet sammensætning af  

 værnepligtsnævnet findes derfor hensigtsmæssig.
