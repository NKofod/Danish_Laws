 Folkemusikgruppen T, der bestod af 4 medlemmer som i 1986 og 1987  

 havde haft indtægter fra orkestervirksomheden på henholdsvis ca.
400.000 kr. og ca. 600.000 kr., havde i 1986 udgifter til impresario  

 på ca. 30.000 kr., reklame m.v. 27.000 kr., mindre nyanskaffelser, forsikring  

 og vedligeholdelse 25.000 kr. samt udgifter til bånd og plader.
Gruppen blev  

 anset for at drive selvstændig erhvervsvirksomhed.
 Ligningsrådet blev anmodet om forhåndsbesked om følgende:
Kan medlemmerne af folkemusikgruppen T anvende virksomhedsskatteordningen,  

 jf. lov nr. 144 af 19. marts 1986, på indtægter ved orkestervirksomheden? Omstændighederne var følgende:
Folkemusikgruppen T, der bestod af 4 medlemmer, havde siden 1982 arbejdet  

 som interessentskab, for hvilket der havde været udarbejdet regnskab og alle  

 ind- og udbetalinger vedrørende arrangementer og omkostninger var foregået  

 over gruppens sparekassekonti.
Bil og sanganlæg indgik i interessentskabet,  

 medens de enkeltes instrumenter ejedes af brugerne.
Indtægterne ved orkestervirksomheden var ca. 400.000 kr. i 1986 og ca.  

 600.000 kr. i 1987. Udgifter var i 1986 i interessentskabet: impresario ca.  

 30.000 kr., reklame m.v. 27.000 kr., mindre nyanskaffelser, forsikring og  

 vedligeholdelse 25.000 kr.
Hertil kom rejse- og befordringsudgifter på ca.  

 40.000 kr. og udgifter til bånd og plader.
 Gruppens økonomiske mål var at få det størst mulige overskud med 60 til 70  

 arrangementer årligt og pladeudgivelse ca. hvert andet år.
 Ligningsrådet fandt efter en samlet bedømmelse, at interessenterne kunne  

 anses for at drive selvstændig erhvervsvirksomhed.
 LV 1987, L.1.1.1.
