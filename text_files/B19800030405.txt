 I henhold til § 3, stk. 2, § 4, stk. 2 og § 5, stk. 3, i lov nr. 238 af 4.  

 juni 1980 om udnævnelse af biskopper og om stiftsbåndsløsning fastsættes:
Kandidatanmeldelse § 1.  Anmeldelse af kandidater indgives til  

 vedkommende stiftsøvrighed inden en af kirkeministeriet fastsat frist og skal  

 være underskrevet af mindst 75, højst 150 stemmeberettigede stillere, det vil  

 sige medlemmer af stiftets menighedsråd og repræsentanter for eventuelle  

 valgmenigheder, der har hjemsted i stiftet.
For hver stiller anføres navn og  

 bopæl.
Desuden anføres for menighedsrådsmedlemmer, hvilket menighedsråd de er  

 medlem af, for præsters vedkommende, hvilket præstestilling de beklæder, og  

 for stemmeberettigede repræsentanter for en valgmenighed dennes navn.
Ingen  

 kan være stiller for mere end een kandidat.
 Stk. 2.  Anmeldelsen skal være skriftligt tiltrådt af  

 den opstillede kandidat.
 § 2.  De modtagne kandidatanmeldelser gennemgås af en  

 valgbestyrelse, der består af stiftsøvrigheden og et af  

 provstiudvalgsmedlemmerne i vedkommende stift valgt valgudvalg, jfr.  

 nedenfor. §§ 3-6. Valgbestyrelsen vælger selv sin formand.
 Stk. 2.  Efter anmeldelsesfristens udløb offentliggør  

 stiftsøvrigheden navnene på de rettidigt anmeldte kandidater, f. eks. i den  

 lokale dagspresse.
Valgudvalg § 3.  Snarest muligt efter at en bispestilling er  

 blevet ledig, indbyder stiftsøvrigheden en repræsentant for hvert  

 provstiudvalg til at deltage i et valgmøde.
Indbydelsen sendes til formanden  

 for hvert enkelt provstiudvalg og skal være denne i hænde senest 14 dage før  

 mødets afholdelse.
Provstiudvalgene udpeger blandt sine valgte medlemmer en  

 repræsentant til at deltage i mødet.
§ 4.  På mødet, der ledes af stiftsøvrigheden, vælger  

 repræsentanterne 3 medlemmer til valgudvalget.
Valget sker ved  

 flertalsudvalg.
I tilfælde af stemmelighed afgør lodtrækning udfaldet.
Der  

 vælges endvidere 3 suppleanter, der ikke er personlige.
§ 5.  Ethvert provstiudvalgsmedlem, der tillige er  

 medlem af et menighedsråd i stiftet og således har stemmeret ved bispevalget,  

 kan vælges som medlem af valgudvalget.
Provsterne, der er fødte medlemmer af  

 provstiudvalgene, er således valgbare.
Er en af stiftets provster opstillet  

 som kandidat til bispevalget, vil han ikke kunne indvælges - eller såfremt  

 han måtte være valgt bevare sit sæde i valgudvalget.
§ 6.  Det påhviler valgbestyrelsen at kontrollere  

 gyldigheden af de indgivne kandidatanmeldelser.
Såfremt en anmeldelse er  

 mangelfuld, gives der repræsentanterne for stillerne mulighed for at  

 berigtige anmeldelsen inden udløbet af den af ministeriet fastsatte frist.
 § 7.  Det påhviler valgbestyrelsen at foretage  

 stemmeoptælling og opgørelse af valgets resultat snarest muligt efter at  

 stemmematerialet er modtaget fra provsterne.
Udsendelse af stemmesedler § 8.  Stiftsøvrigheden foranlediger, at det nødvendige  

 antal stemmesedler trykkes med de anmeldte kandidaters navne angivet i  

 alfabetisk rækkefølge samt med kandidaternes stilling og hjemsted.
Stk. 2.  Stemmesedlerne med tilhørende konvolutter  

 sendes gennem provsterne til hvert af stiftets-meninghedsråd, herunder  

 menighedsrådet for en eventuel døvemenighed i stiftet samt til de  

 stemmeberettigede repræsentanter for eventuelle valgmenigheder og til de  

 stadfæstede valgmenighedspræster.
Stemmematerialet må tilsendes provsterne i  

 et sådant antal, at ethvert medlem, herunder de stemmeberettigede præster,  

 kan afgive stemme.
Stemmeafgivning i menighedsråd for sognemenigheder § 9.  Ved modtagelsen af stemmesedlerne skal  

 menighedsrådets formand straks påse, at der er et tilstrækkeligt antal  

 stemmesedler med konvolutter, således at hvert stemmeberettiget medlem kan få  

 sin.
Er dette ikke tilfælde rekvireres det manglende antal hos provsten.
Stk. 2.  Stemmesedlerne udfyldes i et menighedsrådsmøde.  

 Tiden for mødets afholdelse fastsættes af formanden, således at  

 stemmesedlerne kan tilbagesendes til provsten inden udløbet af en af  

 stiftsøvrigheden fastsat frist.
Fristen må fastsættes således, at der gives  

 menighedsrådene en rimelig frist til at indkalde til det møde, hvori  

 afstemningen skal foretages.
Stk. 3.  Under mødet omdeler formanden stemmesedlerne  

 til hvert medlem af menighedsrådet.
En præst, der er medlem af flere  

 menighedsråd, kan kun stemme i eet af dem og afgør selv, i hvilket  

 menighedsråd han vil stemme.
En konstitueret præst kan ikke afgive stemme i  

 det eller de menighedsråd, hvori han er indtrådt som medlem ved  

 konstitutionen, medmindre konstitutionen er sket som følge af, at vedkommende  

 præst endnu ikke opfylder betingelserne for tjenestemandsansættelse i  

 stillingen.
Stk. 4.  På den udleverede stemmeseddel må kun sættes et  

 kryds ud for navnet på den kandidat, man ønsker at stemme på.
Stemmesedlen må  

 ikke underskrives og må kun påføres det ene kryds.
Stemmesedler, hvorpå andet  

 er anført end krydset er ugyldige.
Når stemmesedlen er udfyldt, lægger hvert  

 medlem straks stemmesedlen i den udleverede konvolut, lukker denne og giver  

 den til formanden. Ønsker et medlem ikke at stemme, lægger han den blanke  

 stemmeseddel i konvolutten.
Stk. 5.  Når formanden har modtaget samtlige konvolutter  

 med de indlagte stemmesedler, lægger han disse i en konvolut, uden på hvilken  

 det skal angives, fra hvilket menighedsråd forsendelsen stammer.
Den lukkede  

 konvolut med de indlagte stemmesedler sendes af formanden med dateret  

 følgeskrivelse til provsten enten med bud eller som anbefalet brev.
I  

 følgeskrivelsen attesterer formanden, at det tilbagesendte antalt konvolutter  

 med stemmesedler svarer til det antal menighedsrådsmedlemmer, der har  

 deltaget i det pågældende møde.
Eventuelle overtallige stemmesedler  

 tilbagesendes ligeledes i særskilt indpakning med angivelse af tallet på  

 disse.
 Stk. 6.  Stemmesedler, der er afsendt til provsten efter  

 udløbet af den af stiftsøvrigheden fastsatte frist, kommer ikke i  

 betragtning.
Stemmeafgivning inden for valgmenigheder § 10.  Valgmenigheder med hjemsted i det stift, hvori  

 der afholdes bispevalg, har ret til at deltage i valget, således at  

 stadfæstede valgmenighedspræster og et antal repræsentanter for  

 valgmenighedens medlemmer har stemmeret ved valget.
De stemmeberettigede  

 repræsentanters antal fastsættes for de enkelte valgmenigheder af  

 stiftsøvrigheden til 6 for de første 1000 medlemmer af valgmenigheden, heri  

 medregnet børn under 18 år, og yderligere et medlem for hvert påbegyndt 1000,  

 dog ikke over 15 ialt.
For hver repræsentant udpeges en stedfortræder.
 § 11.  En person, der er tiltrådt menighedsrådet som  

 repræsentant for en valgmenighed, der til stadighed benytter en  

 sognemenigheds kirke, har ikke ret til at deltage med rådets ordinære  

 medlemmer i afstemningen ved bispevalget, men er ikke udelukket fra at blive  

 udpeget som en af valgmenighedens særlige repræsentanter ved valget.
 § 12.  Valgmenighedspræsten og hver af  

 repræsentanterne vil fra provsten få tilsendt stemmemateriale, der i udfyldt  

 stand må afgives til bestyrelsens formand så tidligt, at han kan tilbagesende  

 materialet til provsten inden udløbet af den frist, der vil blive fastsat for  

 tilbagesendelse af stemmesedler fra sognemenighedsrådene.
Stemmeafgivning i menighedsråd for døvemenigheder § 13.  Stemmeberettigede er samtlige medlemmer af  

 rådet, uanset om de har bopæl inden for det stift, hvori der afholdes valg,  

 altså foruden menighedens præst, 4 valgte medlemmer og det af biskoppen  

 udpegede medlem.
 Stk. 2.  De fra provsten modtagne stemmesedler udfyldes  

 i et menighedsrådsmøde, og fremgangsmåden med hensyn til afstemningens  

 foretagelse og tilbagesendelse af stemmesedlerne til provsten er iøvrigt den  

 samme som i § 9 anført.
 Stk. 3.  Såfremt de pågældende tillige er medlem af et  

 sognemenighedsråd i samme stift, kan de vælge i hvilket menighedsråd de vil  

 stemme.
Tilbagesendelse af stemmesedler til stiftsøvrigheden § 14.  Det rettidigt modtagne stemmemateriale sendes  

 omgående af provsten samlet for hele provstiet til stiftsøvrigheden i  

 anbefalet forsendelse.
 Stk. 2.  Ved fremsendelsen skal provsten attestere, at  

 materialet er modtaget rettidigt.
 Stk. 3.  De fra menighedsrådene modtagne lukkede  

 konvolutter med stemmesedler må af hensyn til kontrollen af det i hvert  

 menighedsråd afgivne antal stemmer ikke åbnes inden videresendelsen til  

 stiftøvrigheden.
Optælling af stemmesedler § 15.  Optællingen af stemmesedler foretages af  

 valgbestyrelsen snarest muligt, efter at forsendelserne fra alle provster er  

 modtaget.
Optællingen er offentlig i det omfang pladshensyn gør det muligt.  

 Når optællingen har fundet sted, sender stiftsøvrigheden indberetning herom  

 til kirkeministeriet og offentliggør resultatet.
 Stk. 2.  Stemmesedlerne opbevares af stiftsøvrigheden i  

 1 år efter optællingen.
 Ikrafttræden m.m.
 § 16.  Bekendtgørelsen træder i kraft dagen efter  

 offentliggørelsen i Lovtidende og finder anvendelse på bispevalg, hvortil  

 kirkeministeren indkalder kandidatanmeldelser den 1. juni 1980 eller senere.
 § 17.  Bekendtgørelsen gælder ikke for Færøerne og  

 Grønland.
