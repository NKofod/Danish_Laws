(Til samtlige tekniske skoler) § 1.  I efg, 2. dels-uddannelsen inden for murerfaget  

 gennemføres uddannelsen i 3. skoleophold hovedsagelig som praktikuddannelse  

 under byggepladsvilkår (elevbyggeri).
 Stk. 2.  De nærmere regler om elevbyggeriets faglige mål  

 og indhold samt placering og varighed i uddannelsen er indeholdt i de for  

 faget gældende uddannelses-, kursus- og bedømmelsesplaner.
 § 2.  Elevbyggeri udføres på grundlag af en kontrakt  

 mellem skolen og Murerfagets fællesudvalg på den ene side og en virksomhed,  

 der udfører byggevirksomhed, på den anden side.
Stk. 2.  Kontrakten udfærdiges af fællesudvalget i  

 samarbejde med skolen på grundlag af ansøgning fra virksomheden.
Ansøgningen  

 indsendes til skolen, som videresender den til udvalget med påtegning om  

 opgavens egnethed og øvrige oplysninger, der kan være af betydning for  

 skolens og udvalgets vurdering.
 Stk. 3.  Ved kontrakten kan skolen og fællesudvalget  

 forpligte sig til at udføre et nærmere angivet byggearbejde inden for  

 uddannelsens rammer ved anvendelse af et bestemt antal elever og  

 instruktører.
 Stk. 4.  En aftale kan omfatte et eller flere elevhold,  

 som består af mindst 4 og normalt 6 elever samt 1 instruktør, der skal være  

 uddannet murer.
 § 3.  Elevbyggeri udføres som akkordarbejde, og  

 vederlaget beregnes efter den for virksomheden gældende overenskomst og  

 priskurant for murersvende, herunder sædvanlig optjent godtgørelse til ferie  

 og fridage.
 § 4.  Arbejder, der ikke er prissat i gældende  

 priskurant, eller som udføres under andre forudsætninger end de, der ligger  

 til grund for prisfastsættelsen, opføres på en særlig formular med angivelse  

 af medgåede timer ved arbejdets udførelse.
 Stk. 2.  Timetallet attesteres af mesteren eller dennes  

 repæsentant uge for uge.
 Stk. 3.  Sådanne arbejder afregnes med en mellem  

 skolen/fællesudvalget og virksomheden aftalt timeløn, og summen heraf indgår  

 i akkordregnskabet.
 § 5.  Virksomheden skal i kontrakten forpligte sig til  

 at indbetale det i § 3, jfr. § 4 nævnte beløb til fællesudvalget med tillæg  

 af 2 1/2 pct. og med fradrag af de i stk. 2 nævnte udbetalinger, dog ikke løn  

 under sygdom.
 Stk. 2.  Virksomheden skal i kontrakten forpligte sig  

 til at udbetale overenskomstmæssig elevløn til eleverne i  

 elevbyggeriperioden, herunder løn for ferie- og fridage i perioden.
 § 6.  Virksomheden skal efter aftalen være forpligtet  

 over for eleven efter de almindelige regler i lovgivningen eller overenskomst  

 om en arbejdsgivers forpligtelser over for de ansatte.
 § 7.  Ved afslutning af et elevarbejde retter skolen  

 henvendelse om at få foretaget opmåling til den fagforening, der med hensyn  

 til akkordopmåling dækker det område, hvor arbejdet er udført.
Stk. 2.  Inden for en frist på 10 hverdage foretages  

 opmåling.
Om opmålingstidspunktet træffes der aftale mellem opmåleren og den  

 lokale mesterforening, der drager omsorg for, at mestersiden er repræsenteret  

 ved opmålingen.
Opmåleren tilsiger en repræsentant for den skole, der har  

 forestået arbejdet, til deltagelse ved opmålingen med henblik på, at denne  

 skal være til rådighed med nødvendige oplysninger vedrørende arbejdes omfang  

 og udførelse.
 Stk. 3.  Senest 10 hverdage efter, at opmåling er  

 foretaget, skal akkordregnskabet være udarbejdet og konfereret med  

 mestersidens repræsentant, der i tilfælde af accept forsyner det med  

 godkendelsespåtegning, hvorefter opmåleren fremsender regnskabet til skolen.
Stk. 4.  Skolen gennemgår regnskabet angående de anførte  

 mængder.
I tilfælde af godkendelse fremsendes regnskabet i 2 eksemplarer til  

 Murerfagets fællesudvalg, der ved afregning med mesteren vedlægger 1  

 eksemplar som bilag til opgørelsen ved endelig afregning af det pågældende  

 arbejde.
 Stk. 5.  Sammen med det godkendte akkordregnskab  

 fremsender skolen til murerfagets fællesudvalg en opgørelse over hver enkelt  

 elevs timer i akkorden.
 Stk. 6.  Murerfagets fællesudvalg forestår den egentlige  

 regnskabsføring i henhold til § 8.
 § 8.  Den del af vederlaget, som ikke er udbetalt til  

 eleverne i medfør af § 5, stk. 2, anvendes af fællesudvalget på følgende  

 måde:
 Stk. 2.  Opgørelse efter stk. 1 foretages af  

 fællesudvalget i samarbejde med skolen ved afslutningen af den samlede  

 elevbyggeriperiode, jfr. § 1, stk. 1, for samtlige en skoles elevhold under  

 et.
 § 9.  De udgifter, skolen afholder efter § 10 og § 12,  

 og de indtægter, den modtager efter § 8, stk. 1, nr. 3, indgår i det  

 regnskab, hvoraf skolens udgifter og indtægter ved efg-uddannelsen fremgår.
 Stk. 2.  Skolen udarbejder som specifikation af dette  

 regnskab en oversigt over udgifter og indtægter ved elevbyggeri.
 § 10.  Udviser opgørelsen efter § 5, stk. 1, jfr. § 7,  

 stk. 4, at virksomheden får et tilgodehavende, refunderer skolen  

 fællesudvalget halvdelen heraf.
 § 11.  I tilfælde af uenighed mellem opmåleren og  

 skolen om mængder eller udførelsesmåde søges sådan uoverensstemmelse bilagt  

 ved drøftelse mellem skolens repræsentant og opmåleren.
 Stk. 2.  Enhver uoverensstemmelse mellem skole og  

 opmåler eller mellem opmåler og mestersidens repræsentant angående opmåling  

 og udfærdigelse af akkordopgørelse afgøres af Murerfagets fællesudvalg.
 § 12.  Skolen afholder udgifterne til elevernes  

 befordring mellem skolen og byggeplads, til instruktørernes aflønning samt  

 til sin medvirken ved administration af elevbyggeriet.
 Stk.2.  Skolen stiller skurvogne og det i medfør af  

 kursusplanerne godkendte specialværktøj til rådighed for eleverne.
 Stk.3.  Eleverne medbringer brugbart håndværktøj.
 § 13.  Hvis skolen og fællesudvalget må konstatere, at  

 tilvejebringelse af et tilstrækkeligt antal kontrakter efter § 2 ikke er  

 mulig, hjemsender skolen de pågældende elever til praktikvirksomheden i den  

 del af skoleopholdet, der ikke er omfattet af en aftale om elevbyggeri eller  

 af et kursus på skolen.
 Stk.2.  Er en elev hjemsendt efter stk. 1, kan eleven  

 indkaldes til skolen med 14 dages varsel, når kontrakt om elevbyggeri måtte  

 blive indgået.
 Stk.3.  Elevens deltagelse i elevbyggeri, der  

 iværksættes efter stk. 2, skal være afsluttet senest et år og 5 uger efter  

 elevens påbegyndelse af 2. skoleophold.
 § 14.  Cirkulæret har virkning for aftaler om  

 elevbyggeri, hvorefter arbejdet påbegyndes efter 15. marts 1983.
