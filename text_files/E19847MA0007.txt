 Der var under henvisning til afgørelse nr 785 rejst spørgsmål om den  

 afgiftsmæssige stilling for tolkes ydelser i forbindelse med en kommunal  

 forvaltnings virksomhed.
 Det var oplyst, at der til social- og sundhedsforvaltningen er knyttet en  

 lang række tolke, der på free-lance basis kan tilkaldes af forvaltningen.
 Når tolkning ikke på tilstrækkelig måde kan ske gennem socialministeriets  

 telefontolkeservice, kan den enkelte sagsbehandler i forbindelse med den  

 rådgivning og vejledning, som forvaltningen er forpligtet til at yde,  

 rekvirere tolkebistand efter en til sagsbehandlerne udsendt liste over tolke,  

 der har erklæret at stille sig til disposition for forvaltningen.
 Nævnet traf afgørelse om, at tolkebistand under disse særlige  

 omstændigheder er omfattet af undtagelsesbestemmelsen i lovens § 2, stk 3,  

 punkt b, som en integreret del af social- og sundhedsforvaltningens  

 virksomhed.
