Betænkning afgivet af Socialudvalget den 9. december 2004 Betænkning over Forslag til lov om ændring af lov om social  

 service (Udvidelse af den personkreds, der er berettiget til  

 plejevederlag ved pasning af nærtstående døende) [af socialministeren (Eva Kjer Hansen)] 1. Ændringsforslag Der er af socialministeren stillet 3 ændringsforslag til  

 lovforslaget 2. Udvalgsarbejdet Lovforslaget blev fremsat den 17. november 2004 og var til 1.  

 behandling den 25. november 2004. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget har været sendt i høring samtidig med  

 fremsættelsen af lovforslaget.
Den 22. november 2004 sendte socialministeren  

 de  

 indkomne høringssvar samt et notat herom til udvalget.
Spørgsmål Udvalget har stillet 9 spørgsmål til socialministeren til  

 skriftlig besvarelse, som denne har besvaret.
 Udvalgets spørgsmål til socialministeren er optrykt som bilag 2  

 til betænkningen.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
 Dansk Folkeparti kan varmt støtte dette lovforslag, som er en del  

 af Finanslovaftalen for 2005 mellem regeringen, Dansk Folkeparti og  

 Kristendemokraterne.
 Forslaget indebærer, at alle personer, også hjemmegående,  

 studerende, kontanthjælpsmodtagere og folke- og førtidspensionister, får  

 mulighed for at få udbetalt et plejevederlag, hvis de ønsker at passe en  

 nærtstående døende.
 For at kunne få et plejevederlag til at passe en døende, er det  

 en betingelse, at den syge ikke kan helbredes, at hospitalsbehandling er  

 udsigtsløs, og at diagnosen er: »Kort levetid«.
 For døende og deres pårørende ligger døden ikke som en mulighed engang  

 langt ude i fremtiden, men som en sikker hændelse om kort tid.
 Det er en tung og sorgfuld opgave at passe et døende menneske,  

 og det kræver empati, takt og overskud at stille op som hjælper i den sidste  

 svære tid.
 Dansk Folkeparti har stor beundring og medfølelse tilovers for  

 de mennesker, der påtager sig en sådan opgave, og de skal selvfølgelig  

 støttes  

 på enhver måde.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget  

 og havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 socialministeren,  

  

 tiltrådt af  

  

 udvalget:
Til titlen 1)  

  

 I titlen indsættes efter »service«  

 ordene: », lov om social pension og lov om højeste, mellemste, almindelig  

 forhøjet og almindelig førtidspension m.v.« [Konsekvens af ændringsforslag nr. 3] Til § 1 2)  

  

 I den under  

  

 nr. 2  

  

 foreslåede affattelse af  

  

 §  

 105, stk. 1,  

  

 affattes  

  

 2. pkt.  

  

 således:
»Selvstændige erhvervsdrivende, der ikke er tilmeldt den  

 frivillige forsikring, eller som i henhold til den frivillige forsikring har  

 ret til dagpenge fra 3. fraværsdag, kan få udbetalt plejevederlag fra 1.  

 fraværsdag.« [Konsekvensændring] Nye paragraffer 3)  

  

 Efter § 1 indsættes som nye paragraffer:
»§ 01 I lov om social pension, jf. lovbekendtgørelse nr. 42 af 28.  

 januar 2004, som ændret ved § 1 i lov nr. 319 af 5. maj 2004 og lov nr. 471  

 af  

 9. juni 2004, foretages følgende ændring:
 1.  

  

 Efter §  

 38  

 indsættes:
 »§ 38 a.  

 Udbetalingen af pension ophører med virkning fra den 1. i måneden efter, at  

 der  

 er truffet afgørelse om, at modtageren har ret til plejevederlag efter § 105,  

 stk. 2, i lov om social service, når modtageren kan få udbetalt plejevederlag  

 fra tidspunktet for ophøret af pensionsudbetalingen.
Stk. 2. Udbetalingen af  

 pensionen, jf. stk. 1, genoptages med virkning fra den 1. i den måned, som  

 den  

 nærstående dør, eller den pågældende anmoder om genoptagelse.« § 02 I lov nr. 1164 af 19. december 2003 om højeste, mellemste,  

 almindelig forhøjet og almindelig førtidspension m.v., som ændret ved § 3 i  

 lov  

 nr. 319 af 5. maj 2004, foretages følgende ændring:
 1.  

  

 Efter §  

 37  

 indsættes:
 »§ 37 a.  

 Udbetalingen af pension ophører med virkning fra den 1. i måneden efter, at  

 der  

 er truffet afgørelse om, at modtageren har ret til plejevederlag efter § 105,  

 stk. 2, i lov om social service, når modtageren kan få udbetalt plejevederlag  

 fra tidspunktet for ophøret af pensionsudbetalingen.
Stk. 2.  

  

 Udbetalingen af  

 pensionen, jf. stk. 1, genoptages med virkning fra den 1. i den måned, som  

 den  

 nærstående dør, eller den pågældende anmoder om genoptagelse.«« [Ophør og genoptagelse af udbetaling af pension ved modtagelse  

 af plejevederlag] Bemærkninger Til nr. 1-3 Ændringsforslagene fastsætter bestemmelser om ophør og genoptagelse  

 af udbetaling af social pension i forbindelse med, at pensionisten får ret  

 til  

 plejevederlag.
Endvidere omfatter ændringsforslagene nogle  

 konsekvensændringer.
 Ændringsforslagene skønnes ikke at medføre økonomiske eller administrative  

 merudgifter i forhold til lovforslaget for staten, kommunerne, erhvervslivet  

 eller borgerne.
 De økonomiske konsekvenser af ændringsforslagene skal forhandles  

 med de kommunale parter.
Ad nr. 1 Den foreslåede ændring af titlen er en konsekvens af, at der ved  

 ændringsforslag nr. 3 foreslås en ændring af lov om social pension og af lov  

 om  

 højeste, mellemste, almindelig forhøjet og almindelig førtidspension m.v.
Ad nr. 2 Ændringsforslaget er en konsekvens af en ændring i lov om  

 dagpenge ved sygdom eller fødsel, lov nr. 893 af 3. december 1997. Efter den  

 gældende formulering af servicelovens § 105 kan der til selvstændige, der  

 ikke  

 er tilmeldt den frivillige forsikring, udbetales plejevederlag fra 1.  

 fraværsdag.
Ved ændringen af sygedagpengeloven fik selvstændige  

 erhvervsdrivende mulighed for at vælge mellem to forsikringsordninger, hvor  

 de  

 kunne få udbetalt dagpenge fra 1. eller 3. fraværsdag.
Retten til  

 plejevederlag  

 fra 1. fraværsdag skal derfor både omfatte selvstændige erhvervsdrivende, der  

 ikke er tilmeldt den frivillige forsikring, og selvstændige erhvervsdrivende,  

 der har tegnet forsikring med ret til dagpenge fra 3. fraværsdag.
Ad nr. 3 Efter lovforslaget kan plejevederlag ikke udbetales samtidig med  

 en anden offentlig forsørgelsesydelse. Ændringsforslaget sikrer, at en  

 pensionist, der får ret til plejevederlag, kan få standset og senere  

 genoptaget  

 sin pensionsudbetaling, og at det kan ske uden ansøgning.
Pensionssagen skal  

 således ikke genoptages i forbindelse med, at pensionsudbetalingen  

 genoptages.
Da pensionsudbetalingen sker månedsvis, er det valgt, at ophør  

 og genoptagelse af udbetaling af pension sker ved et månedsskifte.
De  

 nødvendige  

 ændringer af pension, boligstøtte m.v. i forbindelse med overgang til at  

 modtage  

 plejevederlag bliver derved administrativt mere enkle og gennemskuelige.  

 Pensionsudbetalingen foreslås genoptaget med virkning fra den første i den  

 måned, hvor den døende dør.
Derved sikres, at den længstlevende har ret til  

 efterlevelsespension,  

 hvis der var tale om to gifte eller samlevende pensionister.
Ligeledes vil  

 den  

 pågældende være berettiget til boligydelse i den måned.
Else Winther Andersen (V)   

 Hans Andersen (V)   

 Flemming Oppfeldt (UFG)   

 Troels Lund Poulsen (V)   

 Pia Kristensen (DF)   

 Jette Jespersen (DF)   

 Charlotte Dyremose (KF)  

  

  nfmd.  

  

 Helge Adam Møller (KF)   

 Tove Videbæk (KD)  

  

  fmd.  

  

 Jette Bergenholz Bautrup (S)   

 Grete Schødts (S)   

 Jørn Pedersen (S)   

 Sandy Brinck (S)   

 Lotte Bundsgaard (S)   

 Villy Søvndal (SF)   

 Elsebeth Gerner Nielsen (RV)   

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 116 Bilagsnr.
Titel 1 Udkast til tidsplan for udvalgets behandling af  

 lovforslaget 2 Kopi af høring, udsendt samtidig med at lovforslaget blev  

 fremsat, fra socialministeren 3 Høringssvar og høringsnotat, fra socialministeren 4 Høringssvar og høringsnotat, fra socialministeren 5 Bilaget er trukket tilbage 6 Ændringsforslag fra socialministeren 7 1. udkast til betænkning Oversigt over spørgsmål og svar vedrørende L 116 Spm.nr.
Titel 1 Spm., om en studerende, der bevilges plejevederlag til  

 pasning af døende, kan komme i klemme i SU-systemet, til socialministeren, og  

 ministerens svar herpå 2 Spm., om en arbejdsløs på dagpenge bliver fritaget for  

 rådighedsbegrebet, til socialministeren, og ministerens svar herpå 3 Spm., om en efterlønsmodtager kan bevilliges plejevederlag,  

 til socialministeren, og ministerens svar herpå 4 Spm., om en pensionist økonomisk kan komme i klemme,  

 eksempelvis i forhold til udbetaling af boligydelse eller boligsikring, ved  

 at modtage plejevederlag i f.eks. 3 måneder, til socialministeren, og  

 ministerens svar herpå 5 Spm. om den personkreds, som loven udvides med, ikke får  

 ret til orlov, til socialministeren, og ministerens svar herpå 6 Spm., om en førtidspensionist i forbindelse med pasning  

 af nærtstående døende, hvor der udbetales plejevederlag, kan træde ud af og  

 ind i sin pensionsordning, uden at det får uhensigtsmæssige konsekvenser, til  

 socialministeren, og ministerens svar herpå 7 Spm., om en udvidelse af personkredsen medfører ændringer  

 af den tidsperiode, inden for hvilken plejevederlaget kan udbetales, til  

 socialministeren, og ministerens svar herpå 8 Spm., om en person, der har fået bevilget plejevederlag,  

 kan følge sin nære slægtning på et hospice, til socialministeren, og  

 ministerens svar herpå 9 Spm. om, hvorfor L 34 (orlov til pasning af døende) og L  

 116 (plejevederlag) ikke er slået sammen til ét lovforslag, og om baggrunden  

 for, at L 116 træder i kraft 1/1 2005, mens L 34 først træder i kraft 1/4  

 2005, til socialministeren, og ministerens svar herpå Bilag 2 Udvalgets spørgsmål til socialministeren og  

 dennes svar herpå Spørgsmål 1-9 og socialministerens svar herpå er optrykt efter  

 ønske fra udvalget Spørgsmål 1:
 Ministeren bedes oplyse, hvorvidt en studerende, der bevilges  

 plejevederlag til pasning af døende, kan komme i klemme i SU-systemet.
Svar Studerende, der modtager SU, kan ikke i dag få plejevederlag, da  

 de ikke opfylder lovens betingelse om, at modtageren af plejevederlag skal  

 være  

 berettiget til sygedagpenge i tilfælde af egen sygdom.
Efter forslaget vil de  

 blive berettiget til plejevederlag.
Den studerende skal efter gældende regler være studieaktiv, når  

 der modtages SU.
Forslaget ændrer ikke herved.
Den studerende kan derfor ikke vælge at påtage sig plejeopgaven  

 og samtidig modtage SU.
For nogle kunne dette på kort sigt anses for  

 fordelagtigt, hvis SU-ydelsen er større end plejevederlaget.
Det gælder for  

 SU-modtagere, der tillige modtager supplerende SU til enlige forsørgere eller  

 supplerende SU på grund af handicap.
På længere sigt vil det dog være mere  

 fordelagtigt at modtage plejevederlag, da de studerendes samlede SU over  

 studieperioden ikke ændres som følge af en periode med plejevederlag.
Der  

 sker  

 alene en forskydning.
I SU-systemet vil plejevederlaget blive betragtet som en form  

 for anden offentlig støtte, der udelukker, at der samtidig tildeles SU.
Det  

 betyder, at udbetaling af SU ophører ved udgangen af den måned, hvori  

 plejevederlaget begynder.
Begynder tildelingen af plejevederlaget den 1. i  

 måneden, kan der dog ikke tildeles SU for denne måned.
SU genoptages efter ansøgning fra begyndelsen af den måned,  

 hvori plejevederlaget ophører.
Ophører plejevederlaget den sidste dag i  

 måneden, kan der dog ikke tildeles SU for denne måned.
Kan den studerende  

 ikke  

 genoptage uddannelsen på det tidspunkt, hvor plejevederlaget ophører, vil der  

 dog først kunne tildeles SU på det tidspunkt, hvor den pågældende kan  

 genoptage  

 uddannelsen.
 På den baggrund mener jeg ikke, at en studerede, der bevilges  

 plejeorlov, vil komme i klemme i SU-systemet.
 Undervisningsministeriet har været hørt i forbindelse med  

 besvarelsen af spørgsmålet.
 Spørgsmål 2:
 Ministeren bedes oplyse, hvorvidt en arbejdsløs på dagpenge bliver  

 fritaget for rådighedsbegrebet.
 Svar:
 Personer, der modtager arbejdsløshedsdagpenge er efter de  

 gældende regler berettiget til plejevederlag, da de er berettiget til  

 sygedagpenge i tilfælde af egen sygdom.
Personer, der modtager arbejdsløshedsdagpenge, skal stå til  

 rådighed for arbejdsmarkedet.
Dette gælder også for personer, der ønsker at  

 passe en nærstående døende, der ønsker at dø i eget hjem.
I stedet for  

 arbejdsløshedsdagpenge kan de få udbetalt plejevederlag, hvor de så ikke skal  

 stå til rådighed for arbejdsmarkedet.
 Arbejdsdirektoratet har været hørt i forbindelse med besvarelsen  

 af spørgsmålet.
 Spørgsmål 3:
 Ministeren bedes oplyse,  

 hvorvidt en efterlønsmodtager kan bevilges plejevederlag.
 Svar:
Jeg kan bekræfte, at efterlønsmodtagere kan modtage  

 plejevederlag.
De to ydelser kan dog ikke modtages samtidig.
 Da efterlønsmodtagere som udgangspunkt ikke vil være berettiget  

 til sygedagpenge, vil plejevederlaget udgøre minimumsbeløbet, som er på 82  

 pct.  

 af sygedagpengenes maksimumsbeløb.
 Hvis efterlønnen er større end minimumsbeløbet, kan personen  

 vælge at modtage den hidtidige efterløn og undlade at modtage  

 plejevederlaget.
 Arbejdsdirektoratet har været hørt i forbindelse med besvarelsen  

 af spørgsmålet.
 Spørgsmål 4:
 Ministeren bedes oplyse, om en pensionist økonomisk kan komme i  

 klemme, eksempelvis i forhold til udbetaling af boligydelse eller  

 boligsikring,  

 ved at modtage plejevederlag i f.eks. 3 måneder.
 Svar:
Det kan naturligvis være vanskeligt for en pensionist at  

 overskue, om det ved etablering af et plejeforhold er mest fordelagtigt at  

 modtage plejevederlag og fx boligsikring, eller fortsætte med at modtage  

 pension og fx boligydelse.
Kommunen har en forpligtigelse til at rådgive den  

 enkelte herom.
Jeg mener derfor ikke, at der er pensionister, der skulle  

 kunne  

 komme økonomisk i klemme.
 Spørgsmål 5:
Kan ministeren bekræfte, at den personkreds, som loven udvides  

 med, ikke får ret til orlov? Her tænkes f.eks. på kontanthjælpsmodtagere, der er omfattet af  

 rådighedsreglerne.
 Svar:
Lovforslaget berører ikke spørgsmålet om ret til orlov.
De  

 gældende regler i serviceloven om pleje af døende omfatter ikke bestemmelser  

 om  

 ret til orlov.
Forslaget ændrer således ikke ved de eksisterende  

 rådighedsregler  

 m.v.
Det skal tilføjes, at det lovforslag, som familieministeren har fremsat  

 om  

 ret til orlov til pasning af døende efter serviceloven, L 34, vedrører  

 lønmodtagere.
Personer der modtager kontanthjælp skal stå til rådighed for  

 arbejdsmarkedet.
Dette gælder også for personer, der ønsker at passe en  

 nærstående  

 døende, der ønsker at dø i eget hjem.
 Hvis kontanthjælpsmodtageren i stedet modtager plejevederlag,  

 vil den pågældende ikke have pligt til at stå til rådighed.
 Med lovforslaget vil kontanthjælpsmodtagere således få mulighed  

 for fremover at modtage en forsørgelsesydelse (plejevederlaget), når de  

 påtager  

 sig plejeopgaven.
 Arbejdsdirektoratet har været hørt i forbindelse med besvarelsen  

 af spørgsmålet.
 Spørgsmål 6:
 Ministeren bedes oplyse, hvorvidt en førtidspensionist, i  

 forbindelse med pasning af nærtstående døende, hvor der udbetales  

 plejevederlag, kan træde ud og ind af sin pensionsordning uden, at det får  

 uhensigtsmæssige konsekvenser.
 Svar:
Ved udarbejdelsen af lovforslaget har det været forudsat, at  

 pensionsudbetalingen ophører i den periode, som førtidspensionisten får  

 udbetalt plejevederlag.
Det er endvidere forudsat, at pensionen genoptages  

 uden, at det kræver en ny pensionsansøgning, og dermed risiko for at få  

 afslag.  

 Jeg går ud fra, at det især er denne risiko, som spørgsmålet sigter til.
Det er nu Socialministeriets vurdering, at der er behov for at  

 fastslå dette i lov om social pension og lov om højeste, mellemste, forhøjet  

 almindelig og almindelig førtidspension m.v.
Jeg er derfor indstillet på, at  

 fremsætte et ændringsforslag til det fremsatte lovforslag, der sikrer, at  

 pensionsudbetalingen kan standses og senere genoptages i forbindelse med  

 udbetaling af plejevederlag og uden, at dette indebærer, at pensionssagen  

 skal  

 genoptages.
 Spørgsmål 7:
Ministeren bedes oplyse, hvorvidt en udvidelse af personkredsen  

 medfører ændringer af den tidsperiode inden for hvilken plejevederlaget kan  

 udbetales? Svar:
Plejevederlaget kan efter de gældende regler ydes så længe, den  

 døende er plejekrævende, og lovens betingelser i øvrigt er opflydt.
Der er  

 ikke  

 fastsat nogen direkte tidsgrænse for, hvor længe plejevederlaget kan  

 udbetales.
Det er en betingelse for ydelse af plejevederlag, at pågældende  

 er berettiget til sygedagpenge i tilfælde af egen sygdom.
Det indebærer en  

 vis  

 varighedsbegrænsning for ydelse af plejevederlag, da retten til sygedagpenge  

 afhænger af, at pågældende opfylder sygedagpengelovens beskæftigelseskrav.  

 Ved  

 opgørelsen heraf bortses der dog fra perioder på indtil 2 år, hvor der er  

 ydet  

 plejevederlag.
Disse regler gælder fortsat.
Der gælder ingen tilsvarende begrænsning med hensyn til  

 plejevederlag til personer, der får udbetalt minimumsbeløbet.
Der er  

 endvidere  

 ikke noget til hinder for, at personer, der ikke længere er berettiget til  

 plejevederlag - beregnet med udgangspunkt i sygedagpengebeløbet - overgår til  

 at modtage plejevederlag i form af minimumsbeløbet.
Jeg mener ikke, at der er grund til at indføre en tidsgrænse  

 for, hvor længe der kan modtages plejevederlag.
Betingelsen for at etablere  

 et  

 plejeforhold er, at en læge har fastslået, at pågældende er i terminalfasen,  

 dvs. at behandling med et helbredende sigte er udsigtsløs og prognosen er  

 kort  

 levetid, oftest 2-6 måneder.
Hvis plejeforholdet varer længere end forventet,  

 kan kommunen anmode om en ny lægelig vurdering.
 Spørgsmål 8:
 Ministeren bedes oplyse,  

 hvorvidt en person, der har fået bevilget plejevederlag, kan følge sin nære  

 slægtning på et hospice  

.
 Svar:
Det er en forudsætning for udbetaling af plejevederlag, at den  

 døende vælger at blive plejet af en nærstående i hjemmet.
Hvis den døende  

 tager  

 ophold på et hospice, kan der ikke udbetales plejevederlag.
Baggrunden herfor  

 er, at der til et hospice er knyttet fast personale, som kan yde pleje og  

 omsorg.
 Spørgsmål 9:
Ministeren bedes oplyse baggrunden for, at L 34 (orlov til  

 pasning af døende) og L 116 (plejevederlag) ikke er slået sammen til et  

 lovforslag, og vil ministeren endvidere oplyse baggrunden for, at L 116  

 træder  

 i kraft den 1. januar 2005, mens L 34 først træder i kraft den 1. april 2005? Svar:
Lovforslaget om udvidelse af den personkreds, der er berettiget  

 til plejevederlag ved pasning af døende er fremsat som led i udmøntningen af  

 finanslovsaftalen af 5. november 2004. Lovforslaget blev fremsat den 17.  

 november 2004. Familieministerens lovforslag om ret til orlov ved pasning af  

 døende, L 34, blev allerede fremsat den 7. oktober 2004, eller knap halvanden  

 måned før.
Det har således ikke været muligt at slå de to lovforslag sammen Ved finanslovsaftalen er der afsat midler til udvidelsen af  

 personkredsen fra 1. januar 2005. Det er derfor i lovforslaget foreslået, at  

 udvidelsen træder i kraft på dette tidspunkt.
Jeg mener ikke, at det ville  

 være  

 rimeligt at udsætte ikrafttrædelsen til 1. april 2005, blot fordi det  

 allerede  

 fremsatte lovforslag om orlovsret, L 34, har denne ikrafttrædelsesdato.
