1. Indledning Finansministeriet og Centralorganisationernes Fællesudvalg og  

 Akademikernes Centralorganisation har den 18. juni 1997 indgået aftale om  

 senior- og fratrædelsesordninger.
Aftalen er optaget som bilag til  

 cirkulæret.
 Aftalen gælder for såvel tjenestemænd m.fl. som overenskomstansatte i  

 staten og folkekirken m.v.
 Aftalen kan anvendes, når den lokale ledelse vurderer, at det vil være  

 muligt og hensigtsmæssigt at etablere en seniorordning for den enkelte  

 ansattes gradvise tilbagetrækning i form af aftrapning i tid (deltid)  

 og/eller aftrapning i job/charge (retræte).
 Endvidere kan aftalen anvendes til at etablere en ordning om frivillig  

 fratrædelse i tilfælde, hvor personalereduktioner kan forudses at blive  

 nødvendige, eller hvor en skæv aldersfordeling i særlige situationer kan  

 begrunde etableringen af frivillige fratrædelsesordninger.
Det enkelte ministerium/styrelse eller institution afholder selv inden for  

 gældende bevillinger alle udgifter, der er forbundet med aftaler om senior-  

 og fratrædelsesordninger Den lokale seniorpolitik og herunder anvendelsen af aftalen om senior - og  

 fratrædelsesordninger forudsættes drøftet i samarbejdsudvalget på normal vis,  

 som også er beskrevet i den  »Vejledning om seniorpolitik - en del af  

 personalepolitikken« , som Finansministeriet og  

 centralorganisationerne udsender sommeren 1997.
2. Bemærkninger til aftalen 2.1. Generelle bemærkninger Etablering af en senior- eller fratrædelsesordning forudsætter naturligt  

 en forståelse mellem den konkrete person og dennes chef, idet ordningerne  

 hviler på et frivillighedsprincip.
De økonomiske vilkår aftales med den  

 person, som omfattes af ordningen og formaliseres af vedkommendes  

 organisationsrepræsentant indenfor rammerne af aftalen.
 Finansministeriet finder, at ministeriernes departementer i størst muligt  

 omfang bør overlade etableringen af senior- og fratrædelsesordningerne til de  

 enkelte styrelser, institutioner, virksomheder.
 Centralorganisationerne har tilkendegivet, at de enkelte  

 forhandlingsberettigede organisationer bør overlade retten til at formalisere  

 aftalerne til de lokale tillidsrepræsentanter med henblik på, at der bør være  

 delegeret aftaleret i samme omfang og til samme niveau på arbejdstager- og  

 arbejdsgiversiden.
Senior - og fratrædelsesordninger kan etableres for en eller flere  

 ansatte.
Aftalen giver adgang til, at der for den enkelte ansatte kan aftales  

en kombination af overgang til deltid og retræte og evt. kombineret med  

 en aftale om fratrædelse.
2.2. Personkreds omfattet af senior- og fratrædelsesordninger Der kan inden for de i aftalen fastlagte betingelser lokalt aftales  

 seniorordninger for ansatte, der er fyldt 55 år, og som ansøger om  

aftrapning i tid,  dvs. overgang til deltid, eller aftrapning i  

 job/charge , dvs. retræte.
Der kan lokalt aftales  

fratrædelsesordninger for ansatte, der er fyldt 60 år men ikke 67 år,  

 som søger fratræden på grund af alder.
 Senior- og fratrædelsesordninger kan aftales for personer som er  

 tjenestemænd, tjenestemandslignende ansatte og overenskomstansatte m.fl.  

 under centralorganisationernes forhandlingsret og Akademikernes  

 Centralorganisations overenskomstområde i staten, folkekirken og  

 statstilskudsberettigede institutioner, som opregnet i aftalens § 1.
3. Seniorordninger 3.1 Aftrapning i tid (§§ 3-5) - Deltid Etablering af seniorordning i forbindelse med aftrapning i tid  

 forudsætter, at * den ansatte er fyldt 55 år og har været * ansat i de seneste 10 år indenfor aftalens dækningsområde * arbejdstiden skal udgøre mindst 15 timer pr. uge efter nedsættelsen * overenskomsten har hjemmel til deltidsansættelse.
Under disse betingelser kan styrelsen/institutionen aftale, at der * for overenskomstansatte m.fl. med forsikringsmæssig pensionsordning  

 indbetales et forhøjet pensionsbidrag, der maksimalt må svare til forskellen  

 mellem det aktuelle, samlede pensionsbidrag og det samlede pensionsbidrag ved  

 den hidtidige beskæftigelsesgrad, * for tjenestemænd og ansatte med tjenestemandspensionsret bevilges op til  

 fuld pensionsalderoptjening under deltiden - forudsat, at der indbetales  

 pensionsdækningsbidrag til finanslovens (FL) § 36. Pensionsvæsenet.  

 Pensionsdækningsbidraget til FL § 36 udgør 15 pct. af differencen mellem den  

 pensionsgivende løn ved fuld tid og den pensionsgivende løn under nedsat tid,  

 jf. pkt. 5.2.1.
3.2. Aftrapning i job/charge (§§ 6-9) - Retræte Etablering af seniorordning med aftrapning i job/charge forudsætter, at  

 den ansatte * er fyldt 55 år, * efter ansøgning overgår til en lavere placeret stilling, * har været ansat på fuld tid i de seneste 10 år i en stilling med  

 ledelsesansvar, arbejdsledelse eller i en tilsvarende krævende stilling med  

 hensyn til indhold og omfang inden for aftalens dækningsområde.
 Denne mulighed for retræte er ikke begrænset til ansatte i bestemte  

 lønrammer.
For seniorordninger med aftrapning i job/charge (retræte) giver aftalen  

 mulighed for, at styrelsen kan give økonomisk kompensation for så vidt angår * PENSION, ved at - overenskomstansatte m.fl.  med forsikringsmæssig pensionsordning  

 til denne kan få indbetalt et forhøjet pensionsbidrag, maksimalt op til det  

 samlede pensionsbidrag i den hidtidige stilling, - tjenestemænd  og ansatte med tjenestemandspensionsret kan  

 bevilges ret til - til sin tid - at få pensionen beregnet efter den  

 hidtidige, højere pensionsgivende løn - forudsat, at der indbetales  

 pensionsdækningsbidrag til FL § 36. Pensionsvæsenet på 15 pct. af differencen  

 mellem den pensionsgivende løn i den hidtidige stilling og den  

 pensionsgivende løn i retrætestillingen.
* LØN, ved at - yde et personligt, ikke-pensionsgivende tillæg, der højst må svare til  

 forskellen mellem lønnen, eksklusive pensionsbidrag, i den hidtidige stilling  

 og lønnen, eksklusive pensionsbidrag, i retrætestillingen på tidspunktet for  

 overgangen.
Et sådant tillæg skal være aftrappet efter højst 3 år og skal  

 aftrappes med mindst 1/3 for hver 12 måneder fra overgangen til  

 retrætestillingen.
Tillægget bortfalder altid ved udgangen af den måned,  

 hvori den ansatte fylder 67 år.
3.3. Seniorordning med retræte med på forhånd aftalt  

 fratrædelsestidspunkt Efter aftale mellem den ansatte og ledelsen kan det være et led i en  

 senioraftale om retræte, at den pågældende fratræder efter en periode på  

 højst 7 år og senest ved det fyldte 67. år.
I så fald kan det med  

 organisationsrepræsentanterne aftales, at overgangen til den lavere løn i  

 retrætestillingen sker på en gang, eller at aftrapningen af det personlige  

 tillæg sker gradvis over en periode på op til 5 år.
 Overgang til den lavere løn på en gang kan blandt andet anvendes i  

 situationer, hvor der etableres særlige seniorstillinger.
4. Øvrige retræteordninger fortsætter Hidtidige retræteordninger fortsætter uændret.
 Det drejer sig om:
 * den gældende retræteordning for tjenestemandsansatte chefer i lønramme  

 35 og derover, jf. i øvrigt Personaleadministrativ Vejledning (PAV) kap. 38.
* den gældende »pensionsmæssige« retræteordning for  

 tjenestemænd, der har været ledere i mindst 10 år, og som er over 50 år,  

 hjemlet i lønningsrådsudtalelse, jf.
PAV kap. 38. Den  

 »pensionsmæssige« retræteordning for ledere er betinget af, at  

 styrelsen løbende til FL § 36 indbetaler et pensionsdækningsbidrag på 15 pct.  

 af differencen mellem den pensionsgivende løn i den hidtidige stilling og den  

 pensionsgivende løn i retrætestillingen.
Den enkelte ansattes bevarelse af  

 ret til pension fra det hidtidige skalatrin efter denne ordning for  

 tjenestemandsansatte ledere over 50 år skal forelægges Økonomistyrelsen til  

 godkendelse.
5. Lokal finansiering af seniorordningerne 5.1.
 Den enkelte styrelse eller institution afholder selv inden for gældende  

 bevillinger alle udgifter, der er forbundet med lokale aftaler om  

 seniorordninger.
5.2. Pensionsdækningsbidrag til FL § 36 Betaling af pensionsdækningsbidrag på 15 pct. til finanslovens § 36 er som  

 nævnt en betingelse for, at der kan bevilges tjenestemænd bevarelse af  

 hidtidig højere pensionsoptjening - enten i forhold til fuld tid i stillingen  

 eller i forhold til hidtidig, højere pensionsgivende løn.
 Pensionsdækningsbidragene indbetales hver måned af styrelsen til  

 Økonomistyrelsen ved benyttelse af et fra Økonomistyrelsen fremsendt  

 giro-indbetalingskort, med mindre betaling sker via SCL-systemet.
5.2.1 Beregning af bidraget ved aftrapning i tid Ved fuld pensionsalderoptjening under aftrapning i tid udgør  

 pensionsdækningsbidraget 15 pct. af differencen mellem den pensionsgivende  

 løn ved hidtidig beskæftigelsesgrad og den pensionsgivende løn ved nuværende  

 beskæftigelsesgrad.
 Ved forhøjet pensionsalderoptjening under deltiden udgør  

 pensionsdækningsbidraget 15 pct. af den pensionsgivende løn ved fuld tid  

 gange antal timers forhøjet pensionsalder delt med 37. Hvis eksempelvis  

 tjenestemandens arbejdstid nedsættes fra 37 timer til 16 timer ugentlig, og  

 pensionsalderoptjeningen aftales til 30/37, vil pensionsdækningsbidraget  

 udgøre: 15 pct. af den pensionsgivende løn ved fuld tid ganget med 14/37.
5.2.2 Beregning af bidraget ved retræte Ved seniorordning med retræte for tjenestemænd og ansatte med  

 tjenestemandspensionsret er styrelsens bevilling af bevarelse af retten til  

 pension efter den hidtidige, højere pensionsgivende løn betinget af, at  

 styrelsen løbende til FL § 36 indbetaler et pensionsdækningsbidrag på 15 pct.  

 af differencen mellem den pensionsgivende løn i den hidtidige stilling og den  

 pensionsgivende løn i retrætestillingen.
 6. Samspillet mellem seniorordninger og delefterløn,  

 delpension, m.v.
60-66 årige ansatte, der overgår til deltid, har mulighed for at modtage  

 delefterløn, jf.
PAV kap. 41.
 Delefterløn bevilges af den ansattes arbejdsløshedskasse, der vil kunne  

 oplyse nærmere herom.
I nogle tværgående pensionskasser (arkitekter, agronomer, dyrlæger,  

 ingeniører, jurister, økonomer, farmaceuter, læger og magistre) er der  

 mulighed for fra det 60. år at få delvis alderspension ved overgang til  

 deltidsansættelse.
Oplysning herom fås i vedkommende pensionskasse, som kan  

 foretage en konkret beregning.
60-66 årige ansatte, der overgår til deltid, har mulighed for at modtage  

 social delpension, jf.
PAV kap. 41.
 Social delpension bevilges af den ansattes bopælskommune, der vil kunne  

 oplyse nærmere herom.
7. Indberetning Institutioner, der indgår lokal aftale for en ansat, der er medlem af en  

 statsgaranteret pensionskasse/-ordning, skal indsende kopi af aftalen til  

 orientering for den pågældende statsgaranterede pensionskasse/-ordning, der  

 først kan iværksætte forhøjelse af pensionsoptjeningen, når  

 skolen/institutionen har indbetalt pensionsdækningsbidrag til FL § 36.
8. Frivillige fratrædelsesordninger 8.1 Forudsætninger for indgåelse af aftaler om frivillig fratræden Det er den lokale ledelse, der afgør, om aftalen skal anvendes.
Aftalen  

 kan kun anvendes under de forudsætninger, som er godkendt af Finansudvalget,  

 jf. § 10, stk. 3.
 Ved frivillig fratræden er det ikke en direkte forudsætning, at stillingen  

 nedlægges, dvs. stillingen kan besættes med en anden medarbejder.
 Tjenestemænd med tjenestefrihed uden løn er også omfattet af aftalen.
Tjenestemænd m.fl., der ikke er fyldt 67 år ved fratræden, får beregnet et  

 førtidspensionsfradrag efter gældende regler.
Det betyder, at tjenestemænd,  

 der går med lille fradrag og forpligter sig til at have maksimalt 200 timers  

 erhvervsarbejde pr. år, derfor som hidtil hvert år skal indsende erklæring om  

 erhvervsarbejdets omfang i det foregående år.
8.2. Vedrørende de enkelte ydelser * Pensionsbidraget for overenskomstansatte indbetales af styrelsen til den  

 overenskomstmæssige pensionsordning.
 * For ekstraordinær forhøjelse af pensionsalderen for tjenestemænd m.fl.  

 skal der overføres et kapitalbeløb til finanslovens § 36. Pensionsvæsenet.  

 Størrelsen fremgår af bilag 1. Betalingen afhænger af den samlede  

 pensionsalder, som opnås efter tillæggelsen af hvert pensionsalderår, som det  

 er vist i eksemplet på bilag 1. Beløbet overføres til finanslovens § 36.  

 Pensionsvæsenet, konto 36.12.31. For første pensionsalderår betales det antal  

 måneder, der er til opnåelse af et helt år.
 * Størrelsen af den supplerende ydelse kan aftales frit inden for de  

 opstillede intervaller jf. § 11, stk. 2. Udbetaling af den supplerende ydelse  

 ophører ved det fyldte 67. år.
 * Fratrædelsesbeløb efter aftalens § 13 forfalder til betaling ved  

 fratrædelsen, med mindre andet er aftalt lokalt.
9. Lokal finansiering af fratrædelsesordningerne Den enkelte institution/styrelse betaler som hidtil selv alle udgifter,  

 der er forbundet med fratrædelsesordningerne.
Det gælder også betaling for  

 pensionsalderforbedringer for tjenestemænd m.fl.
9.1. Specielt vedrørende statstilskudsområderne På tilskudsområderne er det den enkelte institution, f.eks. skole, der  

 beslutter, om aftalen skal anvendes, og som betaler udgifterne forbundet  

 hermed.
 Pensionsbidraget indbetales af institutionen/skolen til Økonomistyrelsen,  

 der konterer det på finanslovens § 36. Samtidig med indbetalingen underrettes  

 vedkommende statsgaranterede pensionskasse/pensionsordning, der herefter har  

 grundlag for at forhøje pensionsalderen.
10. Samspillet mellem fratrædelsesordninger og  

 efterløn Fratrædelsesbeløbet efter § 13 kan i visse tilfælde have indflydelse på,  

 fra hvilket tidspunkt et medlem af en arbejdsløshedskasse kan overgå til  

 efterløn.
Det er vedkommende arbejdsløshedskasse, der som 1. instans træffer  

 afgørelse om tidspunktet for overgang til efterløn.
Den ansatte må derfor  

 rette henvendelse til sin arbejdsløshedskasse for vejledning.
11. Pensionsmæssig virkning ved individuel  

 omklassicificering af tjenestemænd Med virkning fra 1. april 1997 kan individuel omklassicificering af  

 tjenestemænd , der er fyldt 60 år, i visse tilfælde tillægges virkning  

 for beregning af tjenestemandspension.
Der udsendes nærmere retningslinjer  

 herom senere.
12. Ikrafttræden og ophør (§ 17) Aftalen har virkning fra 1. april 1997.
13. Ikrafttrædelse Cirkulæret har virkning fra 1. april 1997.
Samtidig ophæves Finansministeriets cirkulære af 15. juni 1995 om  

 frivillige fratrædelsesordninger i staten og folkekirken (* 3) og cirkulære  

 af 16. juni 1995 om seniorordninger for gradvis tilbagetrækning i staten og  

 folkekirken m.v. (* 4) Finansministeriet Den 18. juni 1997 P.M.V.
 E.B.
C.E.
Johansen AFTALE OM SENIOR- OG FRATRÆDELSESORDNINGER § 1.  Aftalen omfatter:
Stk. 2.  Senior- eller fratrædelsesordninger, for en  

 eller flere ansatte, formaliseres - inden for de i vedkommende kapitel  

 fastsatte rammer - mellem styrelsen og vedkommende organisationsrepræsentant,  

 idet vilkårene afstemmes efter den enkelte ansattes forhold.
Det forudsættes,  

 at centralorganisationerne delegerer aftaleretten.
KAPITEL 2. GRADVIS TILBAGETRÆKNING § 2.  Kapitel 2 gælder for ansatte, jf. § 1, der er  

 fyldt 55 år, når den enkelte seniorordning træder i kraft, og som ansøger om  

 gradvis tilbagetrækning inden for de i kapitel 2 fastlagte betingelser.
 Stk. 2.  Kapitel 2 kan anvendes, når det efter  

 styrelsens vurdering vil være muligt og hensigtsmæssigt at etablere en  

 seniorordning for den enkelte ansattes gradvise tilbagetrækning i form af  

 aftrapning i tid og/eller aftrapning i job/charge.
Aftrapning i tid (deltid) § 3.  Etablering af seniorordning med aftrapning i tid  

 forudsætter, at den ansatte, jf. §§ 1 og 2, i de seneste 10 år har været  

 ansat inden for staten og folkekirken m.v., jf. § 1.
 Stk. 2.  Arbejdstiden skal udgøre mindst 15 timer pr.  

 uge efter nedsættelsen.
 § 4.  Styrelsen kan bevilge tjenestemænd og ansatte  

 med tjenestemandspensionsrettigheder fortsat optjening af pensionsalder op  

 til den hidtidige beskæftigelsesgrad.
 § 5.  For overenskomstansatte m.fl. med  

 forsikringsmæssig pensionsordning kan styrelsen indbetale et ekstra  

 pensionsbidrag, der højst må svare til forskellen mellem det aktuelle,  

 samlede pensionsbidrag og det samlede pensionsbidrag ved den hidtidige  

 beskæftigelsesgrad.
Aftrapning i job/charge (retræte) § 6.  Etablering af seniorordning med aftrapning i  

 job/charge forudsætter, at den ansatte, jf. §§ 1 og 2, efter ansøgning  

 overgår til en lavere placeret stilling efter i de seneste 10 år at have  

 været ansat på fuld tid i en stilling med ledelsesansvar eller arbejdsledelse  

 eller i en tilsvarende krævende stilling inden for staten og folkekirken  

 m.v., jf. § 1.
 § 7.  Styrelsen kan bevilge, at tjenestemænd og  

 ansatte med tjenestemandspensionsrettigheder kan bevare retten til at få  

 pension beregnet efter den hidtidige, højere pensionsgivende løn.
 § 8.  For overenskomstansatte m.fl. med  

 forsikringsmæssig pensionsordning kan styrelsen indbetale et ekstra  

 pensionsbidrag, der højst må svare til forskellen mellem det samlede  

 pensionsbidrag i den nye stilling og det samlede pensionsbidrag i den  

 hidtidige stilling.
§ 9.  Der kan ydes et personligt, ikke-pensionsgivende  

 tillæg, der højst må svare til forskellen mellem lønnen i den hidtidige  

 stilling og lønnen i den nye stilling på tidspunktet for overgangen.  

 Tillægget skal være fuldt aftrappet efter højst 3 år og skal aftrappes med  

 mindst 1/3 for hver 12 måneder fra overgangen til den nye stilling.
Tillægget  

 bortfalder dog fra måneden efter, den ansatte er fyldt 67 år.
 Stk.2.  Hvis det er en forudsætning for seniorordningen,  

 at den ansatte fratræder efter en periode på højst 7 år og senest ved det  

 fyldte 67. år, kan der aftales en anden aftrapning end den i stk. 1 nævnte.  

 Overgang til lavere løn kan ske på en gang eller ved gradvis aftrapning over  

 en periode på højst 5 år.
KAPITEL 3. FRIVILLIG FRATRÆDEN § 10.  Kapitel 3 gælder for ansatte, jf. § 1, der er  

 fyldt 60 år, men ikke 67 år, og selv søger fratræden på grund af alder.
 Stk. 2.  Kapitel 3 gælder ikke for ansatte, der  

 afskediges eller fratræder af andre grunde som f.eks. sygdom eller anden  

 utilregnelig årsag.
Stk. 3.  Kapitel 3 kan anvendes i de situationer, hvor  

 styrelsen vurderer, at personalereduktioner er eller forudses at blive  

 nødvendige, og hvor det i den forbindelse vil være hensigtsmæssigt at fremme  

 den frivillige fratræden.
Hvis ledelsen vurderer, at det kan forudses, at  

 personaletilpasninger kan blive nødvendige for at rette op på en skæv  

 aldersfordeling, vil der i særlige tilfælde kunne indgås en aftale om  

 frivillig fratræden.
Tjenestemænd § 11.  Styrelsen kan bevilge tjenestemænd en årlig  

 ydelse som supplement til pensionen indtil det fyldte 67. år.
 Stk. 2.  Den supplerende ydelse kan udgøre følgende  

 årlige grundbeløb (okt. 1984-niveau):
 For deltidsansatte reduceres den supplerende ydelse dog i forhold til  

 beskæftigelsens omfang.
 Stk. 3.  Den supplerende ydelse reguleres efter den af  

 finansministeren fastsatte procentregulering af tjenestemandspensioner.
 § 12.  Styrelsen kan tillægge tjenestemænd  

 ekstraordinær pensionsalder og/eller yde et fratrædelsesbeløb i følgende  

 kombinationer:
 Stk. 2.  Der kan dog maksimalt tillægges ekstraordinær  

 pensionsalder for et tidsrum svarende til perioden fra fratrædelsen til det  

 fyldte 70. år, og ingen tjenestemand kan opnå mere end 37 års pensionsalder.
 Stk. 3.  Fratrædelsesbeløb beregnes efter bestemmelsen i  

 § 13, stk. 3.
 Overenskomstansatte m.fl.
§ 13.  Styrelsen kan yde et fratrædelsesbeløb til  

 overenskomstansatte m.fl., der har været uafbrudt beskæftiget i staten eller  

 folkekirken i 12, 15 eller 18 år.
Fratrædelsesbeløbet svarer til:
1 måneds løn efter 12 års uafbrudt beskæftigelse, 2 måneders løn efter 15 års uafbrudt beskæftigelse, og 3 måneders løn efter 18 års uafbrudt beskæftigelse.
 Stk. 2.  I særlige tilfælde kan der ydes et  

 fratrædelsesbeløb svarende til:
2 måneders løn efter 9 års uafbrudt beskæftigelse, 4 måneders løn efter 12 års uafbrudt beskæftigelse, og 6 måneders løn efter 15 års uafbrudt beskæftigelse.
Stk. 3.  Fratrædelsesbeløbet beregnes på samme måde som  

 løn under sygdom, dog eksklusiv eget og arbejdsgivers pensionsbidrag.
Der  

 indbetales ikke eget pensionsbidrag og arbejdsgivers pensionsbidrag af  

 fratrædelsesbeløbet, ligesom der ikke betales feriepenge eller særlig  

 feriegodtgørelse af fratrædelsesbeløbet.
 § 14.  Styrelsen kan imødekomme en ansats anmodning om  

 at oppebære sædvanlig løn i en tjenestefrihedsperiode af indtil 7 måneders  

 varighed umiddelbart forud for fratrædelsestidspunktet.
 Stk. 2.  Tilgodehavende ferie forudsættes i videst  

 muligt omfang afholdt i tjenestefrihedsperioden.
 § 15.  Alternativt til §§ 13 og 14 kan styrelsen  

 indbetale ekstraordinære pensionsbidrag for overenskomstansatte m.fl. med  

 forsikringsmæssig pensionsordning.
Stk. 2.  Styrelsen kan indbetale 2, 3 eller 4 års  

 ekstraordinære pensionsbidrag (såvel egetbidrag som arbejdsgiverbidrag) til  

 pensionsordningen.
Der kan dog maksimalt ydes ekstraordinære pensionsbidrag  

 for et tidsrum svarende til perioden fra fratrædelsen til det fyldte 70. år.
 Stk. 3.  De ekstraordinære pensionsbidrag indbetales en  

 gang for alle og beregnes på grundlag af bidraget i den sidste normale  

 lønudbetaling inden fratrædelsen.
Ikke-tjenestemænd med tjenestemandspensionsrettigheder § 16.  Bestemmelsen i § 12 kan ligeledes anvendes for  

 tjenestemandslignende ansatte, der er ansat ved statstilskudsberettigede  

 institutioner og er medlemmer af statsgaranterede pensionskasser, for  

 civilarbejdere i forsvaret og for fastansatte håndværkere i DSB med  

 tjenestemandspensionsret i henhold til lønnings- og klassificeringslovens §  

 22, stk. 11.
 Stk. 2.  Som alternativ til stk. 1 kan i stedet anvendes  

 bestemmelserne i §§ 13 og 14.
KAPITEL 4. IKRAFTTRÆDEN OG OPHØR § 17.  Aftalen har virkning fra 1. april 1997 og kan  

 af de underskrivende parter hver for deres vedkommende opsiges skriftligt med  

 3 måneders varsel til en 31. marts, dog tidligst til den 31. marts 1999.
Statstjenestemændenes Centralorganisation II Tommy Agerskov Lærernes Centralorganisation Anni Herfort Andersen Overenskomstansattes Centralorganisation Finn Busse Jensen Akademikernes Centralorganisation Søren Vang Rasmussen BILAG 2 Satser for køb af pensionsalder som led i frivillig fratræden.
BILAG 2 Eksempel:
 62-årig tjenestemand på skalatrin 22 med en optjent pensionsalder på 31 år  

 får tillagt 4 pensionsalderår til følgende betaling:
 (* 1) Udsendt som Fmst. nr. 351/97.
 (* 2) Optages i Personaleadministrativ Vejledning, kap 38.
(* 3) Jf.
FCIR nr 118 af 15/06/1995 i Retsinformation.
(* 4) Jf.
FCIR nr 119 af 16/06/1995 i Retsinformation.
