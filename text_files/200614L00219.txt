Betænkning afgivet af Det Energipolitiske Udvalg den 18.  

 januar 2007 Betænkning over Forslag  

 til lov om ændring af offshoresikkerhedsloven (Begrænsning af arbejdsgivernes strafansvar og skærpelse  

 af straf for visse overtrædelser, der begås af ansatte, samt udvidelse af  

 lovens anvendelsesområde til indkvarteringsfaciliteter på skibe, m.v.) [af transport‑ og energiministeren (Bendt Bendtsen,  

 fg.)] 1. Udvalgsarbejdet Lovforslaget blev fremsat den 15. november 2006 og var til 1.  

 behandling den 30. november 2006. Lovforslaget blev efter 1. behandling  

 henvist  

 til behandling i Det Energipolitiske Udvalg.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 26. september 2006 dette  

 udkast til udvalget, jf.
EPU, folketingsåret 2005-06, alm. del  bilag  

 325. Den  

 17. november 2006 sendte transport- og energiministeren de indkomne  

 høringssvar  

 og et notat herom til udvalget.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, RV og SF) vil ved 3. behandling stemme hverken for eller imod  

 lovforslaget.
 Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget støtter principielt  

 lovforslagets intention om, at de samme regler skal gælde for arbejde på  

 offshoreanlæg som på land, og at reglerne også kommer til at omfatte  

 indkvarteringsfaciliteter på skibe for de ansatte.
S, RV, SF og EL mener principielt, at det objektive ansvar ikke  

 skal fjernes eller svækkes.
På den ene side har arbejdsgivere og ansatte en  

 fælles opgave og forpligtelse til at undgå skader.
På den anden side er det  

 arbejdsgiverens ansvar, at beskyttelsesniveauet er højt, og arbejdsgiverne er  

 allerede i besiddelse af de instrumenter, der skal til for at sikre, at  

 beskyttelsesniveauet er højt, nemlig introduktion, kontrol, tilsyn, advarsel  

 og  

 fyring.
 De fire partier finder derfor, at det foreliggende lovforslag  

 ikke lever op til det retssikkerhedsmæssige princip om, at de mennesker, der  

 har ansvaret og rettighederne, også bærer de pligter og byrder, dette giver.
S, RV, SF og EL kan ikke støtte, at den skævridning af incitamenterne,  

 som ændringen af arbejdsmiljøloven i forrige samling medførte for  

 virksomhedernes og medarbejdernes fælles indsats for et godt arbejdsmiljø,  

 videreføres med dette lovforslag.
Arbejdsgiveren har retten til at lede og  

 fordele arbejdet, og arbejdsgiveren har dermed ansvaret for, at arbejdet  

 udføres sikkerheds- og sundhedsmæssigt forsvarligt.
 De fire partier opfatter det foreliggende lovforslag således, at  

 det vil formindske arbejdsgiverens tilskyndelse til at overholde  

 arbejdsmiljøreglerne, også selv om arbejdsgiveren ifølge forslaget har gjort  

 alt for at opfylde forpligtelsen til at sikre et sikkert og sundt  

 arbejdsmiljø.
 Samtidig finder partierne ikke, at udvalgsarbejdet eller debatten  

 i Folketingssalen i tilstrækkeligt klart omfang har sikret grundlaget for en  

 klar retspraksis med hensyn til, hvordan arbejdsgiveren efter lovforslaget  

 skal  

 dokumentere, at han eller hun har gjort alt for at opfylde forpligtelsen til  

 at  

 sikre et sikkert og sundt arbejdsmiljø.
Partierne finder derfor, at lovforslaget vil skabe en usikker  

 retstilstand for arbejdstagere på arbejdsmiljøområdet og medføre en række  

 komplicerede retssager om skyldsspørgsmål ved arbejdsulykker.
Samtidig  

 støtter partierne  

 den hidtidige retspraksis, hvor arbejdstagere, som handler groft  

 uforsvarligt,  

 kan dømmes.
 Socialdemokratiet, Det Radikale Venstre og Socialistisk  

 Folkeparti vil på baggrund af ovenstående stemme hverken for eller imod  

 lovforslaget ved 3. behandling, mens Enhedslisten indstiller lovforslaget til  

 forkastelse.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Joan Erlandsen (V)   

 Eyvind Vesselbo (V)  

  

  fmd.  

  

 Jens Kirk (V)   

 Lars Christian Lilleholt (V)   

 Ellen Trane Nørby (V)   

 Tina Petersen (DF)   

 Hans Kristian Skibby (DF)   

 Per Ørum Jørgensen (KF)   

 Christian Wedell‑Neergaard (KF)   

 Torben Hansen (S)   

 Jens Christian Lund (S)   

 Kim Mortensen (S)   

 Jytte Wittrock (S)   

 Arne Toft (S)   

 Martin Lidegaard (RV)   

 Anne Grete Holmsgaard (SF)  

  

  nfmd.  

  

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 76 Bilagsnr.
