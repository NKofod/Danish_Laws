Nr BTL 236 Betænkning over Forslag til lov om butikstid m.v.   

 Nr L 236 1994-95, 1. samling Afgivet af Erhvervsudvalget Afgivet: 19950529 Udvalget har behandlet lovforslaget i en række møder og har herunder stillet spørgsmål til erhvervsministeren, som denne har besvaret dels skriftligt, dels i samråd.
 Endvidere har udvalget modtaget skriftlige og/eller mundtlige henvendelser  

 fra:
Bryggeriforeningen, Danmarks Frugthandlere, Dansk Handel & Service, Dansk Blomsterhandlerforening, Dansk Textilunion, De Samvirkende Købmandsforeninger i Danmark, Den Danske Boghandlermedhjælperforening, Expert A.M.B.A., FDB, Frederikshavn Kommune, borgmesteren, Handelssektoren i HK Hjørring-Brønderslev, Hirtshals Kommune, HK Bornholm, HK Fredericia, HK Frederikshavn - Skagen - Sæby Afdeling, HK Herning, HK Hobro-Mariager-Hadsund afdeling, HK Horsens, HK København, Afdeling 6/Handel, HK Odense, HK Roskilde, HK Silkeborg, HK Ungdom, HK Vestsjælland, HK Aalborg, HK/HANDEL, HK/Handel, Randers, lokalbestyrelsen, HK/Handel, Århus, HK/Sekretariatet for butiksansatte, Randers, Højer, Tønder, Tinglev og Bov Kommuner, Håndværksrådet, Kjer, Hanne, m.fl., Vejle, Kommunernes Landsforening, Københavns City Center Forening, Landsforeningen for ejere af udlejningsejendomme, Landsforeningen af Textilhandlere i Danmark, Løkken Turistforening, Nærbutikkernes Landsforening, Ostehandlerforeningen for Danmark og Small Shops Danmark A/S.
 Der er af erhvervsministeren og af nogle mindretal stillet  

 ændringsforslag, hvorom henvises til de ledsagende bemærkninger.
 Herefter indstiller et mindretal (Venstres og Det Konservative  

 Folkepartis medlemmer af udvalget) lovforslaget til vedtagelse med de  

 af mindretallet stillede ændringsforslag.
 Mindretallet vil, hvis mindretallets ændringsforslag ikke vedtages, stemme  

 for de af erhvervsministeren under nr. 4, 5, 6, 7, 8, 14, 18, 19, 23 og 25  

 stillede ændringsforslag og stemmer hverken for eller imod de af  

 erhvervsministeren under nr. 10, 11, 12, 13, 16, 17 og 21 stillede  

 ændringsforslag.
 Et andet mindretal (Socialdemokratiets medlemmer af udvalget) vil  

 redegøre for sin stilling til lovforslagets endelige vedtagelse ved 3.  

 behandling.
Som det er bekendt, vil et flertal af folketingsgruppens medlemmer stemme  

 for lovforslaget med de af ministeren stillede ændringsforslag, medens et  

 mindretal vil stemme imod.
De socialdemokratiske medlemmers tilkendegivelse  

 til ændringsforslagene er således udtryk for en afspejling af flertallet i  

 folketingsgruppens holdning.
Der vil være et mindretal i gruppen, som tillige  

 er repræsenteret i Erhvervsudvalget, som ikke nødvendigvis er dækket af den  

 udtrykte tilkendegivelse.
 Et tredje mindretal (Det Radikale Venstres og Centrum-Demokraternes  

 medlemmer af udvalget) indstiller lovforslaget til vedtagelse med de  

 af erhvervsministeren stillede ændringsforslag.
 Et fjerde mindretal (Socialistisk Folkepartis medlem af udvalget)  

 indstiller lovforslaget til forkastelse, men vil dog stemme for det  

 under nr. 26 stillede ændringsforslag.
 Socialistisk Folkeparti vil redegøre for sin stilling til de øvrige  

 stillede ændringsforslag ved 2. behandling af lovforslaget.
 SF vender sig skarpt mod vedtagelsen af lovforslaget.
Lovforslaget vil forringe arbejdsvilkårene for mange butiksansatte og for  

 mange selvstændige erhvervsdrivende med mindre butikker.
De butiksansatte vil  

 få mere ubekvemme arbejdstider, uden muligheder for garanteret børnepasning,  

 og deres muligheder for at deltage i kulturelle og sociale aktiviteter vil  

 blive forringet drastisk.
Mange mindre forretninger vil på grund af  

 konkurrencen blive tvunget til at udvide deres åbningstid uden en tilsvarende  

 forøgelse af omsætningen, derfor vil resultatet blive længere arbejdstid for  

 indehaverne og et lavere udbytte.
På blot lidt længere sigt vil dette medføre  

 lukning af mange mindre dagligvare- og specialvarebutikker.
Lovforslagets gennemførelse vil endvidere medføre, at butiksstrukturen  

 skævvrides til fordel for dels de store kapitalkæder, dels døgnkiosker og  

 tankstationer.
Disse forretninger er karaktiserede ved at satse mindre på  

 faglært betjening, service og kvalitet.
Dermed forringes forbrugernes  

 mulighed for at vælge frit og for at satse på den personlige betjening og på  

 service og høj kvalitet tilsvarende.
 Lovforslaget vil betyde, at et job i detailhandelen bliver mindre  

 attraktivt, og derfor vil færre unge søge uddannelse inden for området.  

 Samtidig vil antallet af uddannelsespladser falde, så det samlede resultat  

 bliver et fald i beskæftigelsen inden for detailhandelen stik imod  

 regeringens intentioner om at øge beskæftigelsen i forbindelse med udvikling  

 af nye forretningsområder for service.
SF finder hele beslutningsproceduren i forbindelse med lovforslaget dybt  

 uanstændig.
Et enigt kompromis fra detailhandelens parter tilsidesættes, selv  

 om parterne udtrykkeligt var blevet bedt om at udarbejde et forslag, og en  

 lov, der kun har været i kraft i få måneder, ændres på grund af  

 partipolitiske, taktiske overvejelser uden saglig baggrund og uden den  

 fornødne tid til reelle og seriøse drøftelser i Folketingets partier.
 Et femte mindretal (Fremskridtspartiets medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
 Mindretallet vil, hvis mindretallets ændringsforslag ikke vedtages, stemme  

 for de under nr. 4, 5, 6, 7, 18, 19, 22, 23 og 25 stillede ændringsforslag.
 Et sjette mindretal (Enhedslistens medlem af udvalget) indstiller  

 lovforslaget til forkastelse ved 3. behandling, men vil dog stemme for  

 det under nr. 26 stillede ændringsforslag.
 Enhedslisten vil redegøre for sin stilling til de øvrige stillede  

 ændringsforslag ved 2. behandling af lovforslaget.
Enhedslisten så gerne den gældende lukkelov ændret, men i modsat retning  

 af det foreliggende lovforslag, der vil være til endnu større skade for de  

 små, selvstændige butikker og forringe de ansattes arbejdsvilkår endnu mere,  

 end det skete, da den gældende lov trådte i kraft.
Mindretallet vil desuden  

 udtrykke skarp fordømmelse af den måde, dette lovforslag ser ud til at blive  

 vedtaget på.
Lovforslaget er født på en måde, der er Christiansborgpolitik,  

 når den er allerværst.
Lovforslaget er aftalt som betaling for at støtte et  

 helt andet lovforslag, og det kan ikke engang samle et flertal i Tinget.
På  

 dette spinkle grundlag trumfes lovforslaget igennem, på trods af protester  

 fra en samlet branche, såvel arbejdsgivere som ansatte.
Et sådant forløb kan  

 kun øge politikerleden.
 ÆndringsforslagAf et mindretal (V, KF og FP):
 Til § 1 1) Paragraffen udgår.
 Til § 2 2) Paragraffen udgår.
 Til § 3 3) Paragraffen udgår.
 Af erhvervsministeren, tiltrådt af et mindretal (S, RV og  

 CD):
 4) Stk. 1, nr. 4, affattes således:
»4) Planter, blomster, kranse og genstande, der har karakter af  

 tilbehør hertil samt i øvrigt havebrugsvarer.« 5) Stk. 3 affattes således:
»Stk. 3. Serviceanlæg beliggende på motorvejsnettet samt  

 butikker beliggende i jernbanestationer, rutebilstationer, lufthavne,  

 passagerskibe, fly og tog er ikke omfattet af § 1, stk. 1.« 6) Stk. 4 affattes således:
»Stk. 4. Butikker, der sælger proviant til skibe og  

 luftfartøjer, samt told- og/eller afgiftsfrie butikker i toldlufthavne, i  

 passagerskibe og i fly er ikke omfattet af § 1, stk. 1, og § 2.« 7) Efter stk. 4 indsættes som nye stykker:
 »Stk. 5. Butikker beliggende i lufthavne og på eller ved  

 havnearealer er ikke omfattet af § 1, stk. 1 og § 2.
Stk. 6. Butikker beliggende på lejrpladser er ikke omfattet af §  

 1, stk. 1, og § 2. Dette gælder alene for den tid af året, hvor lejrpladsen  

 er åben for lejrgæster.« Stk. 5 bliver herefter stk. 7.
 8) Efter stk. 5, der bliver stk. 7, indsættes som nyt stykke:
»Stk. 8. Erhvervs- og Selskabsstyrelsen kan efter indstilling  

 fra kommunalbestyrelsen tillade, at § 1, stk. 1, fraviges ved ganske særlige  

 lejligheder.
Erhvervs- og Selskabsstyrelsens afgørelser kan ikke indbringes  

 for højere administrativ myndighed.« Til § 4Af et mindretal (V, KF og FP):
 9) Paragraffen udgår.
 Af erhvervsministeren, tiltrådt af et mindretal (S, RV og  

 CD):
 10) Stk. 1 affattes således:
»Undtaget fra § 1, stk. 1, er butikker, hvis forventede årlige  

 omsætning ikke overstiger 10 mio. kr. ekskl. moms.
Omsætningen kan opgøres  

 ekskl. punktafgifter for tobaksvarer.
Butikker, der udelukkende eller  

 hovedsagelig sælger udvalgsvarer, omfattes ikke af undtagelsen.« 11) I stk. 2 ændres ordene »de i stk. 1 nævnte  

 grænser« til: »den i stk. 1 nævnte grænse«.
 12) Efter stk. 2 indsættes som nyt stykke:
»Stk. 01. Butikker, der udnytter undtagelsen i stk. 1, skal  

 til enhver tid kunne dokumentere, at den forventede årlige omsætning ikke  

 overstiger 10 mio. kr., og om nødvendigt at omsætningen ikke udelukkende  

 eller hovedsagelig består af udvalgsvarer.
Erhvervs- og Selskabsstyrelsen  

 fastsætter retningslinjer herfor.« 13) Stk. 4 affattes således:
»Stk. 4. Det i stk. 1, 1. pkt., nævnte beløb reguleres årligt  

 pr. 1. januar i overensstemmelse med stigningen i Danmarks Statistiks  

 forbrugerprisindeks respektive detailomsætningsindeks.
Erhvervs- og  

 Selskabsstyrelsen bekendtgør hvert år omsætningsgrænsen efter den stedfundne  

 regulering.« Af erhvervsministeren, tiltrådt af et mindretal (S, RV og  

 CD):
 14) Efter stk. 5 indsættes som nyt stykke:
»Stk. 02. Erhvervs- og Selskabsstyrelsen kan tillade, at  

 mindre butikker beliggende i landområder undtages fra § 1, stk. 1. Erhvervs-  

 og Selskabsstyrelsens afgørelser kan ikke indbringes for højere administrativ  

 myndighed.« Til § 5Af et mindretal (V, KF og FP):
 15) Paragraffen udgår.
 Af erhvervsministeren, tiltrådt af et mindretal (S, RV og  

 CD):
 16) Stk. 1 affattes således:
»Overtrædelse af § 1, stk. 1 og stk. 3, 2. pkt., § 2 og § 4, stk. 1,  

 01 og 3, samt udøvelse af detailhandel i strid med en frakendelse af retten  

 hertil, jf. stk. 2, straffes med bøde.
Der skal i gentagelsestilfælde udmåles  

 en skærpet bøde.
Har en erhvervsdrivende gjort sig skyldig i overtrædelse af  

 betingelserne for at være undtaget efter § 4, skal der ved udmålingen af bøde  

 tages særlig hensyn til størrelsen af en opnået eller tilsigtet økonomisk  

 fordel, hvis der ikke sker konfiskation af udbytte.« 17) Stk. 2 affattes således:
»Stk. 2. Har en erhvervsdrivende gjort sig skyldig i grov  

 eller gentagen overtrædelse af § 1, stk. 3, 2. pkt., og § 2, kan retten  

 frakende den pågældende retten til at sælge de i § 2 omhandlede varer.« Af erhvervsministeren, tiltrådt af et mindretal (S, RV og  

 CD):
 Til § 6 18) I stk. 1 ændres ordene »1. juni 1995«  

 til: »1. juli 1995«.
 19) Efter stk. 2 indsættes som et nyt stykke:
»Stk. 3. § 9 gælder alene for lejeaftaler, som indgås efter  

 denne lovs ikrafttræden.« Til § 7Af et mindretal (V, KF og FP):
 Principalt:
 20) Paragraffen udgår.
 Af erhvervsministeren, tiltrådt af et mindretal (S, RV og  

 CD):
 21) Stk. 1 affattes således:
»Gældende tilladelser givet af kommunalbestyrelsen inden 1. juli 1995  

 i henhold til tidligere love om butikstid bevarer deres gyldighed  

 tidsubegrænset.
Dog bortfalder tilladelser til butikker i større  

 trafikknudepunkter fra 1. juli 1995. Butikker i større trafikknudepunkter,  

 som ved lovens ikrafttræden har tilladelse til udvidede butikstider, vil dog  

 indtil 1. juli 2000 kunne holde åbent på de i tilladelsen angivne  

 vilkår.« Af et mindretal (V og KF), tiltrådt af et mindretal (FP):
 Subsidiært:
Underændringsforslag til ændringsforslag nr. 21 22) I den ved ændringsforslag nr. 21  

 foreslåede affattelse af § 7, stk. 1, udgår ordene ».
Dog  

 bortfalder tilladelser til butikker i større trafikknudepunkter fra 1. juli  

 1995. Butikker i større trafikknudepunkter, som ved lovens ikrafttræden har  

 tilladelse til udvidede butikstider, vil dog indtil 1. juli 2000 kunne holde  

 åbent på de i tilladelsen angivne vilkår.« Af erhvervsministeren, tiltrådt af et mindretal (S, RV og  

 CD):
 23) I stk. 2 ændres »1. september 1995« til:  

 »1. oktober 1995«.
 Af et mindretal (V, KF og FP):
 Til § 8 24) Paragraffen affattes således:
 »§ 8. I lov nr. 256 af 6. maj 1993 om restaurations- og  

 hotelvirksomhed m.v. foretages følgende ændringer:
 1. § 9, stk. 2, nr. 2 og 3, ophæves.
 Nr. 4 bliver herefter nr. 2.
2. I § 9, stk. 3, udgår ordene »eller salg i videre  

 omfang end nævnt i stk. 2, nr. 1-3«, og i stedet indsættes: »i  

 videre omfang end nævnt i stk. 2, nr. 1 og 2«.' Til § 9Af erhvervsministeren, tiltrådt af et mindretal (S,  

 RV og CD):
 25) Nr. 1 affattes således:
 »1. I § 30, stk. 2, indsættes som 2. pkt.:
»Det kan ikke pålægges lejere af forretninger i butikscentre eller  

 lignende butiksfællesskaber at holde åbent efter kl. 20.00.«» Af et mindretal (SF og EL):
Underændringsforslag til ændringsforslag nr. 25 26) I det ved ændringsforslag nr. 25  

 foreslåede § 30, stk. 2, 2. pkt., udgår ordene »efter kl.  

 20.00«, og i stedet indsættes: »længere end butiksindehaveren  

 skønner, at det er forretningsmæssigt rentabelt«.
Bemærkninger Til nr. 1, 2, 3, 9, 15 og 20 Ændringsforslagene indebærer, at butikstiden  

 er fri.
Der kan således holdes åbent på hverdage, søn- og helligdage i det  

 omfang, den enkelte butik måtte finde behov herfor.
Alle butikker må holde  

 åbent.
Det har således ingen betydning, hvilke varer den enkelte butik sælger  

 eller hvilken omsætning, den enkelte butik har.
Det er forslagsstillernes  

 opfattelse, at eventuelle problemer med uroligheder i forbindelse med  

 indtagelse af alkohol bør klares igennem ændringer af politivedtægten og ikke  

 igennem regulering af butikstiden.
Til nr. 4 I § 3, stk. 1, nr. 4, suppleres havebrugsvarer, der sælges af  

 gartnerier og planteskoler, med planter, blomster, kranse og genstande, der  

 har karakter af tilbehør hertil.
Blomsterbutikkernes varegrupper er i den  

 gældende lovgivning med i sortimentsopregningen, som ved lovforslaget  

 erstattes af en omsætningsgrænse.
Da blomsterbutikkerne ofte dækker et  

 indkøbsbehov hos forbrugerne på netop søn- og helligdage, er det fundet  

 nødvendigt selvstændigt at undtage blomsterbutikkers varegrupper fra  

 lukketiden.
 Til nr. 5 For at sikre, at de rejsende også på passagerskibe, i fly og i  

 tog kan få dækket presserende indkøbsbehov, og for at sikre, at butikkerne på  

 disse steder også fremover kan fortsætte deres virksomhed, selv om de har en  

 årlig omsætning på over 10 mio. kr., er salg fra passagerskibe, fly og tog  

 foreslået indføjet i forslagets § 3, stk. 3.
Til nr. 6 Bestemmelsen er indsat for at sikre, at told- og/eller  

 afgiftsfrie butikker på passagerskibe og fly i fart mellem danske og  

 udenlandske destinationer, også når de befinder sig på dansk territorium,  

 sidestilles med lignende butikker i lufthavne.
Af hensyn til de rejsendes  

 indkøbsbehov og i øvrigt det toldfrie varesalg er butikkerne derfor undtaget  

 fra lukketiderne.
Til nr. 7 Det har vist sig, at lovforslagets bestemmelse om at friholde  

 butikker i havne kan skabe konkurrencemæssige problemer for butikker i  

 umiddelbar nærhed af havnen, som har deres største omsætning fra  

 færgeturister.
Det kan være tilfældigt, om en sådan butik ligger på selve  

 havneområdet eller lige op ad, ligesom havneområdet kan have ændret sig.
 Det foreslås derfor, at butikker beliggende på eller ved havnearealet  

 undtages fra § 1, stk. 1, og § 2.
Butikker beliggende »på eller ved havnearealet« skal forstås som  

 butikker beliggende på havnearealet eller områder, som støder umiddelbart op  

 til havnearealet.
Bestemmelsen kan således ikke udstrækkes til at gælde for  

 en hel bydel.
Havnearealet omfatter det af havnen ejede, matrikulerede areal.
Nogle butikker på eller ved havnearealet baserer en væsentlig del af  

 omsætningen på salg af øl, vin og spiritus til turister.
Det foreslås derfor,  

 at disse butikker undtages fra begrænsningen i salg af stærke drikke.
På baggrund af en række henvendelser i forbindelse med lovforslagets  

 behandling er det fundet nødvendigt generelt at undtage butikker beliggende  

 på lejrpladser.
Herved sikres, at eksisterende og nye lejrpladser stilles  

 lige.
 Det foreslås derfor, at der som et nyt stk. 6 indsættes en bestemmelse,  

 hvorefter lejrpladser generelt undtages fra de i § 1, stk. 1, fastsatte  

 åbningstider samt fra forbudet mod salg af øl, vin og spiritus i henhold til  

 § 2.
 Som konsekvens af de ovennævnte ændringer bliver lovforslagets stk. 5  

 herefter stk. 7.
Til nr. 8 Bestemmelsen giver Erhvervs- og Selskabsstyrelsen mulighed for  

 at tillade fravigelse af lukketiden ved ganske særlige lejligheder.
Det er  

 således ikke tilstrækkeligt, at der foreligger omfattende festligheder af en  

 karakter, som det kendes efter den gældende lovs § 5, stk. 4. Derimod skal  

 der være tale om meget omfattende arrangementer, typisk af international  

 eller tilsvarende omfattende karakter, og ofte med deltagelse af en række  

 danske og udenlandske organisationer.
 Da denne dispensationsmulighed alene skal kunne benyttes på de nævnte  

 meget sjældne arrangementer, er det fundet mest hensigtsmæssigt at overlade  

 kompetencen til Erhvervs- og Selskabsstyrelsen, som administrerer loven.  

 Erhvervs- og Selskabsstyrelsens dispensationsafgørelser kan ikke indbringes  

 for anden administrativ myndighed.
 For at sikre, at de omhandlede dispensationer kun gives til arrangementer  

 af officiel karakter, træffer Erhvervs- og Selskabsstyrelsen afgørelse efter  

 indstilling fra kommunalbestyrelsen.
Som nævnt er det afgørende for, om dispensation kan gives, at der er tale  

 om meget omfattende arrangementer.
Det betyder, at der ikke vil kunne  

 meddeles dispensation i forbindelse med f.eks. lokale festivaler, byfester og  

 indkøbscentres åbning, heller ikke selv om arrangementet involverer en hel  

 egn.
Som eksempler på arrangementer, hvortil der efter forslaget vil kunne  

 gives en dispensation, kan nævnes det nyligt afholdte Sociale Topmøde og de  

 meget omfattende enkeltarrangementer af international karakter, der forventes  

 arrangeret i forbindelse med Kulturby »96.
Til nr. 10 I forbindelse med behandlingen af lovforslaget har der været  

 påpeget en række konkrete tilfælde, hvor en omsætningsgrænse på 15 mio. kr.  

 vil betyde, at der i lokalområder kan opstå en utilsigtet forskelsbehandling  

 mellem butikker, der tilhører samme kategori.
For at undgå dette foreslås det  

 at nedsætte omsætningsgrænsen til 10 mio. kr.
Herved skabes en klar  

 grænsedragning mellem på den ene side kiosker, minimarkeder, herunder købmænd  

 og brugser, samt fødevareforretninger, som omfattes af omsætningsgrænsen, og  

 discountbutikker, supermarkeder og varehuse, som falder udenfor.
Det har vist sig, at det vil være administrativt meget krævende for de  

 enkelte butikker, hvis de skal fraregne punktafgifter ved  

 omsætningsberegningen.
Det foreslås derfor, at omsætningen opgøres inkl.  

 punktafgifter.
Da omsætningen fra salg af tobaksvarer for visse butikker kan  

 udgøre en væsentlig andel, foreslås det imidlertid samtidig, at omsætningen  

 kan opgøres uden punktafgifter for tobak.
Med den foreslåede omsætningsgrænse vil det være tilstrækkeligt at undtage  

 butikker, der udelukkende eller hovedsageligt sælger udvalgsvarer, det vil  

 sige langvarige forbrugsgoder defineret som varer, der bliver ved med at  

 eksistere samtidig med brugen, og som først går til grunde efter en  

 nedslidning over en længere periode.
Det kan f.eks. være møbler,  

 elektronikvarer, tøj, hårde hvidevarer m.v.
 Bortset herfra kan alle varer sælges af butikker med en forventet årlig  

 omsætning på under 10 mio. kr. Ændringen betyder, at den mindre  

 dagligvarebutik med en forventet årlig omsætning under 10 mio. kr. såsom en  

 kiosk, en købmand eller en fødevarebutik ikke behøver at opdele omsætningen  

 for at beregne, om den omfattes af undtagelsen, da det alene vil være  

 egentlige udvalgsvarebutikker, som ikke omfattes.
 Til nr. 11 Den foreslåede ændring er en konsekvens af ændringen i nr. 10.
Til nr. 12 Det foreslås i § 4, stk. 3, at butikker, der udnytter  

 undtagelsen i stk. 1, til enhver tid skal kunne dokumentere, at den  

 forventede årlige omsætning ikke overstiger 10 mio. kr.
Butikkerne skal  

 således til enhver tid være i besiddelse af materiale, hvoraf det fremgår, at  

 butikkens forventede årlige omsætning ikke overstiger omsætningsgrænsen.  

 Såfremt der kan opstå tvivl om, hvorvidt der kan være tale om en egentlig  

 udvalgsvarebutik, skal butikken kunne dokumentere, at omsætningen ikke  

 udelukkende eller hovedsageligt består af udvalgsvarer, det vil sige  

 langvarige forbrugsgoder.
Erhvervs- og Selskabsstyrelsen fastsætter retningslinjer for, hvorledes  

 den forventede omsætning kan dokumenteres.
Det er herved tanken, at  

 opgørelsen af omsætningen skal gøres enkel og let tilgængelig for de mange  

 mindre butikker, som omfattes af undtagelsesbestemmelsen.
 Til nr. 13 Det foreslås, at Erhvervs- og Selskabsstyrelsen ved  

 reguleringen af omsætningsgrænsen anvender stigningen i Danmarks Statistiks  

 forbrugerprisindeks respektive detailomsætningsindeks.
Til nr. 14 Ved en nedsættelse af omsætningsgrænsen til 10 mio. kr. vil en  

 række mindre butikker beliggende i landområder ikke længere opfylde  

 betingelserne for at kunne holde åbent i den i loven fastsatte lukketid.  

 Sådanne butikker har typisk stor betydning for indkøbsmulighederne i  

 lokalsamfund i landområderne og udgør ofte den eneste indkøbsmulighed i disse  

 områder.
Det er derfor fundet påkrævet, at Erhvervs- og Selskabsstyrelsen kan  

 tillade, at sådanne mindre butikker i landområder kan holde åbent i den i  

 loven fastsatte lukketid.
Ved en mindre butik forstås en købmand, brugs eller lignende med en  

 omsætning, der normalt ligger mellem 10-15 mio. kr.
Butikken skal være  

 beliggende i egentlige landdistrikter eller små bysamfund.
Til nr. 16 I forhold til lovforslaget er bestemmelsen nu ændret, så det  

 sikres, at erhvervsdrivende, der holder åbent lørdag aften og på søn- og  

 helligdage uden at opfylde betingelserne for dette, straffes.
Enten ved at få  

 konfiskeret udbyttet eller ved at blive idømt en bøde, der fastsættes under  

 særlig hensyn til størrelsen af en opnået eller tilsigtet økonomisk fordel.
 Til nr. 17 Den foreslåede bestemmelse tydeliggør, at retten i tilfælde af  

 grov eller gentagen overtrædelse af begrænsningen i salg af stærke drikke kan  

 frakende en butik retten til at sælge disse.
 Til nr. 18 Efter lovforslaget træder loven i kraft den 1. juni 1995. Man  

 er imidlertid blevet opmærksom på, at en række butikker ikke i løbet af det  

 meget korte tidsrum har mulighed for at omstille sig til den nye lov.
 Det foreslås derfor, at lovforslaget først træder i kraft den 1. juli  

 1995.
 Til nr. 19 Det foreslås præciseret, at tilføjelsen til lejeloven alene  

 gælder for lejeaftaler, som indgås efter denne lovs ikrafttræden.
Til nr. 21 Det foreslås i § 7, stk. 1, at gældende tilladelser, givet af  

 kommunalbestyrelsen inden 1. juli 1995 i henhold til den gældende og  

 tidligere love om butikstid, bevarer deres gyldighed tidsubegrænset.  

 Bestemmelsen betyder, at butikker med dispensationer eller beliggende i  

 dispensationsområder behandles ens, idet de bevarer deres tilladelser  

 tidsubegrænset.
Disse butikker vil således også efter 1. juli 2000 kunne  

 sælge øl, vin og spiritus i aften- og nattetimerne samt på søn- og  

 helligdage.
Undtaget fra dette er butikker i større trafikknudepunkter, jf. dog den  

 foreslåede § 3, stk. 4, vedrørende butikker i havne og lufthavne.
For  

 butikker i andre trafikknudepunkter, det vil sige butikker i  

 jernbanestationer og rutebilstationer, bortfalder tilladelserne ved lovens  

 ikrafttræden, dog således at butikkerne indtil 1. juli 2000 kan holde åbent  

 på de i tilladelsen givne vilkår.
Dette medfører, at butikker på f.eks.  

 banegårde efter 1. juli 2000 ikke må sælge øl, vin og spiritus uden for de i  

 § 2 fastsatte tider.
 Overgangsreglen i § 7, stk. 1, gælder både butikker, der har opnået  

 dispensation efter den gældende lov om butikstid, og butikker, der har opnået  

 dispensation efter tidligere love.
 Der skal være tale om en gyldig tilladelse, der ikke er underkendt af  

 Butikstidsankenævnet eller domstolene.
Til nr. 22 Det foreslås i § 7, stk. 1, at gældende tilladelser, givet af  

 kommunalbestyrelsen inden 1. juli 1995 i henhold til den gældende og  

 tidligere love om butikstid, bevarer deres gyldighed tidsubegrænset.  

 Bestemmelsen betyder, at alle butikker med dispensationer eller beliggende i  

 dispensationsområder behandles ens, idet alle bevarer deres tilladelser  

 tidsubegrænset.
Disse butikker vil således også efter 1. juli 2000 kunne  

 sælge øl, vin og spiritus i aften- og nattetimerne samt på søn- og  

 helligdage.
 Overgangsreglen i § 7, stk. 1, gælder både butikker, der har opnået  

 dispensation efter den gældende lov om butikstid, og butikker, der har opnået  

 dispensation efter tidligere love.
 Der skal være tale om en gyldig tilladelse, der ikke er underkendt af  

 Butikstidsankenævnet eller domstolene.
 Til nr. 23 Som konsekvens af den ændrede ikrafttræden ændres fristen  

 vedrørende sagers indbringelse for Butikstidsankenævnet.
 Til nr. 24 Ændringsforslaget er en konsekvensændring.
 Til nr. 25 Det foreslås at gøre begrænsningen i aftalefriheden for  

 forretninger i lejede lokaler mindre vidtgående end foreslået i det  

 oprindelige lovforslag.
 Med dette ændringsforslag begrænses reglens område til kun at omfatte  

 butikscentre og lignende butiksfællesskaber.
 Samtidig fastsættes den seneste fælles åbningstid, som kan pålægges lejere  

 af forretningslokaler i sådanne butiksfællesskaber, til kl. 20.00.
 Ændringsforslaget sikrer ud fra de samme hensyn som i det oprindelige  

 lovforslag lejere af forretningslokaler i butikscentre m.v. imod at skulle  

 holde forretningen åben i den sene åbningstid, det vil sige efter kl. 20.00.
Ændringsforslaget omfatter kun forretningslejere i butikscentre og  

 lignende butiksfællesskaber.
Med lignende butiksfællesskaber sigtes til  

 butikker på gågader, handelsstrøg, torve og lignende, som indgår i et  

 fællesskab til varetagelse af de medvirkendes handelsinteresser, herunder  

 fælles åbningstider.
 I henhold til forslaget kan lejer og udlejer ikke aftale, at forretningen  

 skal holdes åben efter kl. 20.00.
 Ændringsforslaget bevirker endvidere, at lejere i butikscentre m.v. ikke  

 ved vedtægtsbestemmelser eller lignende kan pålægge hinanden at holde åbent  

 efter kl. 20.00.
 Samtidig hermed begrænses udlejerens adgang til at ophæve en lejeaftale,  

 idet udlejer ikke vil kunne ophæve en lejeaftale med henvisning til, at  

 lejeren har forsømt at holde forretningen åben efter kl. 20.00.
Der bør ved afgrænsningen af reglens anvendelse ses bort fra forretninger  

 i tilknytning til etablissementer og lignende, som netop har til formål at  

 holde åbent i den sene åbningstid, og hvor forretningen må antages  

 hovedsageligt at blive søgt af det publikum, der benytter de nævnte  

 etablissementer m.v.
Som eksempler herpå kan nævnes  

 forlystelsesetablissementer, banegårde, lufthavne og biografcentre.
 Det foreslås samtidig fastsat, at bestemmelsen ikke ved aftale kan  

 fraviges til skade for lejeren.
 Til nr. 26 Underændringsforslaget indebærer, at det er den enkelte  

 butiksindehaver, der skal afgøre, hvor længe forretningen skal holde åbent.  

 Dermed sikres det, at de mindre dagligvareforretninger, f.eks.  

 slagterforretninger, fiskeforretninger, osteforretninger m.v., ikke kan  

 tvinges til at holde åbent længere end nødvendigt for sådanne typer af  

 dagligvareforretninger.
Lissa Mathiasen (S) fmd.
Ole Stavad (S) Ole Vagn Christensen (S) Sonja  

 Mikkelsen (S) Lotte Henriksen (S) Kjeld Rahbæk Møller (SF) Bjørn Elmquist  

 (RV) Frank Aaen (EL) Sonja Albrink (CD) Svend Erik Hovmand (V) Svend  

 Heiselberg (V) Pia Larsen (V) Erik Larsen (V) Kai Dige Bach (KF) nfmd.  

Pernille Sams (KF) Niels Ahlmann-Ohlsen (KF) Kim Behnke (FP) Tillægbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til erhvervsministeren, som denne har besvaret i samråd.
Såfremt der er yderligere deputationer, vil disse få foretræde for udvalget inden 3. behandling af lovforslaget.
 Der er af erhvervsministeren stillet ændringsforslag, hvorom henvises til  

 de ledsagende bemærkninger.
Et mindretal (Venstres, Det Konservative Folkepartis og  

 Fremskridtspartiets medlemmer af udvalget) er af den opfattelse, at  

 mindretallet som følge af den tekniske afstemningsfejl ved 2. behandling vil  

 stemme for ændringsforslagene.
Dette ændrer dog ikke ved de tre partiers  

 grundlæggende holdning, således som den blandt andet er kommet til udtryk  

 både inden 1. og 2. behandling af lovforslaget.
Mindretallet er modstander  

 af, at det offentlige skal bestemme, hvor stor en omsætning butikker skal  

 have for at holde åbent.
Det er en urimelig, uhensigtsmæssig og  

 konkurrenceforvridende barriere.
Når regeringen imidlertid vil vedtage en  

 fast omsætningsgrænse, finder mindretallet det positivt, at denne grænse  

 sættes så højt som muligt.
Derfor støtter mindretallet en forhøjelse af  

 omsætningsgrænsen fra 10 mio. kr. til 12,5 mio. kr.
 Et mindretal (Venstres og Det Konservative Folkepartis medlemmer af  

 udvalget) vil stemme hverken for eller imod lovforslaget, men vil stemme for  

 de stillede ændringsforslag.
 Et andet mindretal (Socialdemokratiets medlemmer af udvalget)  

 meddeler, at et flertal af den socialdemokratiske folketingsgruppe indstiller  

 lovforslaget til vedtagelse med de stillede ændringsforslag.
 Et tredje mindretal (Socialistisk Folkepartis og Enhedslistens  

 medlemmer af udvalget) indstiller lovforslaget til forkastelse og vil  

 redegøre for sin stilling til de stillede ændringsforslag ved 3. behandling.
 Et fjerde mindretal (Det Radikale Venstres og Centrum-Demokraternes  

 medlemmer af udvalget) indstiller lovforslaget til vedtagelse med de  

 stillede ændringsforslag.
 Et femte mindretal (Fremskridtspartiets medlem af udvalget)  

 indstiller lovforslaget til forkastelse, men vil stemme for de  

 stillede ændringsforslag.
 ÆndringsforslagAf erhvervsministeren, tiltrådt af et flertal  

 (S, V, KF, FP, RV og CD):
 Ny paragraf 1) Efter § 3 indsættes som ny paragraf:
»§ 01. Undtaget fra § 1, stk. 1, er butikker, hvis forventede  

 årlige omsætning ikke overstiger 12,5 mio. kr. ekskl. moms.
Omsætningen kan  

 opgøres ekskl. punktafgifter for tobaksvarer.
Butikker, der udelukkende eller  

 hovedsagelig sælger udvalgsvarer, omfattes ikke af undtagelsen.
 Stk. 2. § 1, stk. 1, gælder dog for butikker omfattet af stk. 1,  

 hvis den årlige omsætning i tre på hinanden følgende år overskrider den i  

 stk. 1 nævnte grænse for omsætning.
Stk. 3. Butikker, der udnytter undtagelsen i stk. 1, skal til  

 enhver tid kunne dokumentere, at den forventede årlige omsætning ikke  

 overstiger 12,5 mio. kr., og om nødvendigt at omsætningen ikke udelukkende  

 eller hovedsagelig består af udvalgsvarer.
Erhvervs- og Selskabsstyrelsen  

 fastsætter retningslinjer herfor.
 Stk. 4. De i stk. 1 nævnte butikker må ikke stå i indvendig  

 forbindelse, herunder med andre butikker.
Stk. 5. Det i stk. 1, 1. pkt., nævnte beløb reguleres årligt pr.  

 1. januar i overensstemmelse med stigningen i Danmarks Statistiks  

 forbrugerprisindeks respektive detailomsætningsindeks.
Erhvervs- og  

 Selskabsstyrelsen bekendtgør hvert år omsætningsgrænsen efter den stedfundne  

 regulering.
 Stk. 6. Erhvervs- og Selskabsstyrelsen afgiver årligt en  

 redegørelse om udviklingen i butikkernes omsætningsforhold.
Stk. 7. Erhvervs- og Selskabsstyrelsen kan tillade, at mindre  

 butikker beliggende i landområder undtages fra § 1, stk. 1. Erhvervs- og  

 Selskabsstyrelsens afgørelser kan ikke indbringes for højere administrativ  

 myndighed.« Ny paragraf 2) Efter § 5 indsættes som ny paragraf:
»§ 02. Gældende tilladelser givet af kommunalbestyrelsen  

 inden 1. juli 1995 i henhold til tidligere love om butikstid bevarer deres  

 gyldighed tidsubegrænset.
Dog bortfalder tilladelser til butikker i større  

 trafikknudepunkter fra 1. juli 1995. Butikker i større trafikknudepunkter,  

 som ved lovens ikrafttræden har tilladelse til udvidede butikstider, vil dog  

 indtil 1. juli 2000 kunne holde åbent på de i tilladelsen angivne vilkår.
Stk. 2. Tilladelser omhandlet i stk. 1 kan indtil 1. oktober 1995  

 indbringes for Butikstidsankenævnet.
Efter behandling af disse klager  

 nedlægges Butikstidsankenævnet.
 Stk. 3. Butikker, hvis virksomhed ved lovens ikraftræden er  

 omfattet af § 3 i den tidligere lov, kan fortsætte denne virksomhed indtil 1.  

 juli 1996.
Stk. 4. Loven tages op til revision i år 2000.« Bemærkninger Til nr. 1 Den paragraf, som blev forkastet ved 2. behandling, foreslås  

 indsat med de ændringer, som var foreslået i udvalgets betænkning.
Herudover  

 foreslås beløbsgrænsen forhøjet til 12,5 mio. kr.
Under folketingsbehandlingen af lovforslaget har størrelsen af  

 omsætningsgrænsen været drøftet.
Det er således overvejet nøje, hvilke  

 butikstyper der omfattes af forskellige omsætningsafgrænsninger.
 Omsætningsgrænsen på 10 mio. kr. som foreslået i Folketingets  

 Erhvervsudvalgs betænkning af 29. maj 1995 var valgt for at skabe en klar  

 grænsedragning mellem på den ene side kiosker, minimarkeder, herunder købmænd  

 og brugser, samt fødevareforretninger, som omfattes af omsætningsgrænsen, og  

 på den anden side discountbutikker, supermarkeder og varehuse, som falder  

 udenfor.
Denne omsætningsgrænse tager imidlertid ikke højde for, at kioskerne ved  

 den gældende lovs ikrafttræden pr. 1. oktober 1994 fik mulighed for et  

 bredere sortiment og dermed udvidede salgsmuligheder.
Dette kan betyde, at  

 omsætningstallene for kiosker kan forventes at stige noget i forhold til den  

 hidtidige gennemsnitlige omsætning.
 En forhøjelse af omsætningsgrænsen vil samtidig tilgodese flere mindre  

 nærbutikker i lokalområder, der ikke omfattes af dispensationsadgangen i det  

 nu foreslåede stk. 7.
Til nr. 2 Den paragraf, som blev forkastet ved 2. behandling, foreslås  

 indsat med den ændring, som var foreslået i udvalgets betænkning.
Herudover  

 foreslås i stk. 3, at 1. juni 1996 ændres til 1. juli 1996 som en konsekvens  

 af, at lovens ikrafttræden er udskudt til 1. juli 1995.
