Skriftlig fremsættelse (1. april 2005) Colette L.
Brix  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af momssatsen for overnatninger på  

 hoteller  

 og lignende etablissementer.
(Beslutningsforslag nr.
B 52).
Hvis beslutningsforslaget vedtages, vil det betyde, at danske  

 hoteller opnår en længe tiltrængt forbedring af konkurrencevilkårene.
Med en  

 rekordhøj momssats på 25 pct. for hotelerhvervet dømmer Danmark sig selv  

 totalt  

 udenfor i forhold til mange turistaktiviteter såsom konferencer og kurser,  

 individuelle rejser så vel som charterrejser m.v.
Til sammenligning er  

 hotelmomsen i Sverige 12 pct., i Norge 0 pct. og i Frankrig 5,5 pct.
Disse  

 lande fastholder en væsentlig lavere moms for hotelydelser end for andre  

 varer  

 og ydelser.
De europæiske lande, der ikke har differentieret moms på  

 hotelydelser, nemlig Storbritannien og Tyskland, har en væsentlig lavere  

 standardmoms end Danmark, nemlig 17,5 pct. og 16 pct. moms, så også i forhold  

 til disse lande er det danske hotelerhverv stillet meget ulige i  

 konkurrencemæssig henseende.
Fra politisk side har der undertiden været røster om at nedsætte  

 hotelmomsen.
Det Konservative Folkeparti skriver således i sit program  

 »Konservativ politik kort fortalt«: »Momsen skal nedsættes på visse  

 serviceområder.
Det vil kunne skabe tusindvis af arbejdspladser inden for  

 turist-, restaurations- og byggefagene.
Hoteller skal ikke betale moms af  

 udenlandske gæsters overnatninger.
Virksomhederne skal kunne fradrage moms  

 for  

 repræsentations-, hotel- og restaurationsudgifter.
En sådan ordning vil koste  

 staten ca. 0,75 mia. kr. om året.
I løbet af nogle år vil tabet dog blive  

 mere  

 end opvejet af merindtægter i skat og sparede udgifter til dagpenge«.
Det  

 Konservative Folkeparti har dog ikke gentaget kravet, efter at partiet er  

 kommet i regering.
 Med dette beslutningsforslag, som nu fremsættes af Dansk  

 Folkeparti, har Folketinget omsider muligheden for at tage stilling til et  

 konkret initiativ til nedsættelse af momssatsen.
Kan Danmark være tjent med at fortsætte med at dømme sig selv  

 ude, mens den sunde konkurrence udfolder sig overalt i Europa og trækker  

 turismen væk fra Danmark? Det mener vi ikke i Dansk Folkeparti.
Vi opfordrer  

 andre partier til at genoverveje deres stilling meget grundigt.
Her er  

 virkelig  

 en sag, der bør kunne samle hele Folketinget, fordi der udelukkende er  

 fordele  

 for alle ved at vedtage forslaget.
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
