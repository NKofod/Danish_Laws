Nr LSF 160 Forslag til Lov om ophævelse af lov om kommuners og amtskommuners  

 deltagelse i erhvervsudviklingsaktiviteter og lov om kommuners og  

 amtskommuners samarbejde med aktieselskaber m.v.
Fremsat af Kirsten Jacobsen (FP) Kim Behnke (FP) Tom Behnke (FP) Aage  

 Brusgaard (FP) Jan Køpke Christensen (FP) Annette Just (FP) den 14. januar 1998 § 1 Følgende love ophæves:
 1) Lov om kommuners og amtskommuners deltagelse i  

 erhvervsudviklingsaktiviteter, jf. lovbekendtgørelse nr. 126 af 6. marts  

 1996, som ændret ved lov nr. 13 af 13. januar 1997.
 2) Lov om kommuners og amtskommuners samarbejde med aktieselskaber m.v.,  

 jf. lovbekendtgørelse nr. 608 af 28. juni 1996.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Af lovbekendtgørelse nr. 126 af 6. marts 1996 og lovbekendtgørelse nr. 608  

 af 13. januar 1996 fremgår retningslinierne for kommuners og amtskommuners  

 engagement i erhvervsudviklingsaktiviteter, herunder samarbejde med  

 aktieselskaber m.v.
 Et af elementerne i lovbekendtgørelse nr. 126 er, at kommuner og  

 amtskommuner kan afhænde viden med henblik på eksport - enten som  

 underleverandør til danske virksomheder, gennem udlån af medarbejdere eller  

 via direkte eksport til offentlige eller private købere i udlandet.
Forslagsstillerne stiller sig noget undrende med hensyn til disse  

 aktiviteter.
Kommuner og amtskommuner er serviceorganer for borgerne, som i  

 øvrigt selv finansierer servicen over skatten.
Efter forslagsstillernes  

 opfattelse ligger målsætningen om borgerservice ikke tilnærmelsesvis i  

 nærheden af en målsætning om eksportvirksomhed.
Ydermere er offentlige myndigheder ikke gearet til at drive privat  

 virksomhed.
Et pilotprojekt i, hvor galt det kan gå, når offentlig og privat  

 virksomhed blandes sammen, er sagen om systemeksport af dansk ældreforsorg  

 gennem firmaet EXSOS (Export of Social Systems). Her blev det entydigt  

 fastslået, at embedsmænds verden ligger for langt fra forretningslivets, til  

 at embedsmænd kan magte begge dele.
Foruden at sammenblande forvaltning og  

 forretning og udlicitere i strid med gældende forvaltningsprincipper opnåede  

 EXSOS en urimelig fortrinsstilling i relation til andre konkurrenter.  

 Konsekvensen blev, at den offentlige forvaltnings neutralitet og saglighed  

 fik et troværdighedsproblem, fordi uvedkommende interesser kunne påvirke  

 forvaltningens afgørelser.
Det er derfor langtfra hensigtsmæssigt, at  

 borgernes skatteindbetalinger bliver brugt som finansieringskilde, fordi en  

 kommune eller amtskommune pludselig mener, at den er en eksportvirksomhed.
Ønsker en borger at starte eller investere i en eksportvirksomhed, må man  

 formode, at investor selv ønsker at bestemme branche, tidshorisont,  

 risikoprofil og andet af vital interesse for investeringen.
Kontrasten til  

 skattefinansieret eksportvirksomhed er således slående og næppe forenelig med  

 borgernes ønsker.
Af lovbekendtgørelse nr. 608 følger den mærkværdighed, at det offentlige  

 (kommuner og amtskommuner) kan videregive kommunal viden og deltage i private  

 virksomheder, der sælger varer og tjenesteydelser med profit for øje.
Hvordan  

 den kommunale viden bliver brugt, har kommuner og amtskommuner reelt ingen  

 indflydelse på, da de ikke må opnå bestemmende indflydelse, jf. lovens § 3,  

 stk. 2. Derimod tillader loven, at der rent finansielt kan bindes betydelige  

 midler i virksomhederne.
At agere bankvirksomhed med skatteborgernes penge og at videregive viden,  

 som tilmed må betegnes som skatteborgernes ejendom, er i sig selv  

 tankevækkende.
Og det faktum, at kommuner og amtskommuner ikke kan garantere,  

 at den kommunale viden som minimum forvaltes i borgernes interesse, gør det  

 ikke mindre dubiøst.
Ovennævnte kommunallove tillader altså aktiviteter, der må betragtes som  

 en misforståelse af hensigten med kommuner og amtskommuner.
Det foreslås  

 derfor, at disse love ophæves for derigennem at sikre, at kommuner og  

 amtskommuner beskæftiger sig med det, som reelt er deres opgave: at servicere  

 borgerne.
Bemærkninger til lovforslagets enkelte bestemmelser Til § 1 Til nr. 1 Forslaget skal sikre, at kommuner og amtskommuner ikke længere, ud over  

 hvad der er indeholdt i kommunalfuldmagten, kan deltage hverken direkte eller  

 indirekte i erhvervsudviklingsaktiviteter.
Til nr. 2 Forslaget skal sikre, at kommuner og amtskommuner ikke længere, ud over  

 hvad der er indeholdt i kommunalfuldmagten, kan deltage ledelsesmæssigt eller  

 finansielt i private virksomheder.
Til § 2 Det foreslås, at loven træder i kraft så hurtigt som muligt efter  

 vedtagelsen.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg mig herved at fremsætte:
 Forslag til lov om ophævelse af lov om kommuners og amtskommuners  

 deltagelse i erhvervsudviklingsaktiviteter og lov om kommuners og  

 amtskommuners samarbejde med aktieselskaber m.v.
(Lovforslag nr.
L 160).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
