Fremsat den 8. februar 2001 af  

 økonomiministeren (Marianne Jelved) Forslag til Lov om ændring af lov om  

 forsikringsvirksomhed1) , lov om  

 Arbejdsmarkedets Tillægspension, lov om Lønmodtagernes  

 Dyrtidsfond, lov om sikring mod følger af arbejdsskade samt  

 lov om forsikringsmæglervirksomhed (Midlertidig bestemmende indflydelse for institutionelle  

 investorer, formidling af forsikringsprodukter, forsikringsselskabers  

 etablering af filialer i andre lande og bidrag til Finanstilsynet fra ATP, LD  

 og AES) § 1 I lov om forsikringsvirksomhed, jf. lovbekendtgørelse nr. 778 af  

 17. august 2000, som ændret senest ved § 1 i lov nr. 1329 af 20.  

 december 2000, foretages følgende ændringer:
 1. I § 6 a indsættes efter stk. 3 som nyt  

 stykke:
»Stk. 4. Forsikringsselskaber kan for at sikre allerede  

 foretagne investeringer midlertidigt drive anden virksomhed eller medvirke  

 ved omstrukturering af erhvervsvirksomheder.
Indberetning herom skal gives  

 til Finanstilsynet.«.
 2. I § 220, stk. 1, udgår: »inden for Den  

 Europæiske Union eller i et land, som har gennemført  

 Rådets 3. skadesforsikringsdirektiv og 3. livsforsikringsdirektiv«.
 3. § 220, stk. 2, affattes således:
»Stk. 2. Ved etablering af en filial i et land inden for Den  

 Europæiske Union eller i et land, som har gennemført  

 Rådets 3. skadesforsikringsdirektiv og 3. livsforsikringsdirektiv,  

 videresender Finanstilsynet de i stk. 1 nævnte oplysninger og et  

 solvenscertifikat til tilsynsmyndighederne i værtslandet senest 3  

 måneder efter modtagelsen af oplysningerne og underretter  

 forsikringsselskabet herom.
Samtidig fremsendes erklæring om, at de  

 planlagte aktiviteter er omfattet af forsikringsselskabets koncession.«.
 4. I § 220, stk. 3, 1. pkt., indsættes efter  

 »de«: »i stk. 1 og 2«.
 5. § 220, stk. 4, affattes således:
»Stk. 4. Forsikringsselskabet er forpligtet til at meddele  

 Finanstilsynet enhver ændring i de i stk. 1 nævnte forhold.  

 Forsikringsselskabet skal også orientere værtslandets  

 tilsynsmyndigheder om ændringer i de i stk. 1 nævnte  

 forhold, såfremt værtslandet er et land inden for Den  

 Europæiske Union eller lande, som har gennemført Rådets 3.  

 skadesforsikringsdirektiv og 3. livsforsikringsdirektiv.
Meddelelsen skal  

 være modtaget senest 1 måned før ændringen  

 foretages.«.
§ 2 I lov om Arbejdsmarkedets Tillægspension, jf.  

 lovbekendtgørelse nr. 5 af 4. januar 2001, foretages følgende  

 ændring:
 1. § 24 c affattes således:
»§ 24 c.
Direktører, vicedirektører,  

 underdirektører og dermed ligestillede med ansvar for fonds-, valuta-  

 eller kreditfunktioner samt interne revisions- og vicerevisionschefer i  

 Arbejdsmarkedets Tillægspension må ikke for egen regning  

 udføre eller deltage i spekulationsforretninger, jf. dog stk. 5. Det  

 samme gælder for andre ledende medarbejdere med ansvar for fonds-,  

 valuta- eller kreditfunktioner.
 Stk. 2. Finanstilsynet fastsætter nærmere regler  

 om hvilke formuedispositioner, der udgør spekulationsforretninger.
 Stk. 3. Bestyrelsen skal for personer omfattet af stk. 1  

 udarbejde retningslinier om indberetning af formuedispositioner.
 Stk. 4. På baggrund af de foretagne indberetninger skal  

 den valgte revision i revisionsprotokollatet vedrørende  

 årsrapporten afgive erklæring om, hvorvidt indberetningerne har  

 givet anledning til bemærkninger, jf. stk. 3.
 Stk. 5. Spekulationsforretninger i stk. 1 omfatter ikke  

 lån i euro til finansiering af fast ejendom mod registreret pant i  

 ejendommen, såfremt ejendommen ikke anvendes til erhvervsmæssige  

 formål.«.
 2. § 24 e ophæves.
 3. I § 24 f ændres »§ 24 e, stk. 1«  

 til: »§ 24 c, stk. 3«.
 4. § 26, stk. 7, affattes således:
 »Stk. 7. Arbejdsmarkedets Tillægspensions anbringelse af  

 midler i en enkelt virksomhed må ikke medføre, at  

 Arbejdsmarkedets Tillægspension alene eller sammen med Arbejdsmarkedets  

 Erhvervssygdomssikring eller sammen med datterselskaber, som de ejer, kan  

 udøve bestemmende indflydelse på virksomheden, medmindre andet  

 følger af stk. 14 eller 15.«.
 5. I § 26 indsættes som stk. 14 og 15:
 »Stk. 14. Stk. 7 gælder dog ikke ved anbringelse af  

 midler i datterselskaber, som Arbejdsmarkedets Tillægspension ejer, og  

 hvis midler anbringes efter de regler, der gælder for Arbejdsmarkedets  

 Tillægspension selv, eller virksomhed efter stk. 4.
Stk. 15. Arbejdsmarkedets Tillægspension kan for at  

 sikre allerede foretagne investeringer midlertidigt drive anden virksomhed  

 eller medvirke ved omstrukturering af erhvervsvirksomheder.
Indberetning  

 herom skal gives til Finanstilsynet.«.
 6. § 27 d affattes således:
»§ 27 d.
Arbejdsmarkedets Tillægspension  

 bidrager til at dække udgifterne ved Finanstilsynets virksomhed efter  

 regler fastsat af Finanstilsynet.
 Stk. 2. Påligning af bidrag foretages af Finanstilsynet  

 på grundlag af oplysninger i det for seneste regnskabsår aflagte  

 regnskab.«.
§ 3 I lov om Lønmodtagernes Dyrtidsfond, jf. lovbekendtgørelse  

 nr. 281 af 1. maj 1995, som ændret senest ved § 3 i lov nr. 1329  

 af 20. december 2000, foretages følgende ændring:
 1. § 3, stk. 1, affattes således:
 »Stk. 1. Ved den berettigedes fyldte 70. år udbetales  

 beløbet med tillæg ved fondens foranstaltning, medmindre  

 lønmodtageren selv ønsker at lade opsparingen forblive i  

 LD.«.
 2. § 5a affattes således:
»§ 5a.
Direktører, vicedirektører,  

 underdirektører og dermed ligestillede samt interne revisions- og  

 vicerevisionschefer i Lønmodtagernes Dyrtidsfond må ikke for  

 egen regning udføre eller deltage i spekulationsforretninger, jf. dog  

 stk. 5. Det samme gælder for andre ledende medarbejdere med ansvar for  

 fonds-, valuta- eller kreditfunktioner.
 Stk. 2. Finanstilsynet fastsætter nærmere regler  

 om hvilke formuedispositioner, der udgør spekulationsforretninger.
 Stk. 3. Bestyrelsen skal for personer omfattet af stk. 1  

 udarbejde retningslinier om indberetning af formuedispositioner.
 Stk. 4. På baggrund af de foretagne indberetninger skal  

 den valgte revision i revisionsprotokollatet vedrørende  

 årsrapporten afgive erklæring om, hvorvidt indberetningerne har  

 givet anledning til bemærkninger, jf. stk. 3.
 Stk. 5. Spekulationsforretninger i stk. 1 omfatter ikke  

 lån i euro til finansiering af fast ejendom mod registreret pant i  

 ejendommen, såfremt ejendommen ikke anvendes til erhvervsmæssige  

 formål.«.
 3. § 5 c ophæves.
 4. I § 5 d ændres »§ 5 c, stk. 1« til:  

 »§ 5 a, stk 3«.
 5. § 6, stk. 5, affattes således:
 »Stk. 5. Lønmodtagernes Dyrtidsfonds anbringelse af  

 midler i en enkelt virksomhed må ikke medføre, at  

 Lønmodtagernes Dyrtidsfond alene eller sammen med datterselskaber kan  

 udøve bestemmende indflydelse på virksomheden, medmindre andet  

 følger af stk. 13 eller 14.«.
 6. I § 6 indsættes som stk. 13 og 14:
 »Stk. 13. Stk. 5 gælder dog ikke ved anbringelse af  

 midler i datterselskaber, hvis midler anbringes efter de regler, der  

 gælder for Lønmodtagernes Dyrtidsfond selv.
Stk. 14. Lønmodtagernes Dyrtidsfond kan for at sikre  

 allerede foretagne investeringer midlertidigt drive anden virksomhed eller  

 medvirke ved omstrukturering af erhvervsvirksomheder.
Indberetning herom skal  

 gives til Finanstilsynet.«.
 7. § 10, stk. 5, ophæves og i stedet  

 indsættes:
 »Stk. 5. Lønmodtagernes Dyrtidsfond bidrager til at  

 dække udgifterne ved Finanstilsynets virksomhed efter regler fastsat af  

 Finanstilsynet.
 Stk. 6. Påligning af bidrag foretages af Finanstilsynet  

 på grundlag af oplysninger i det for seneste regnskabsår aflagte  

 regnskab.«.
 Stk. 6 bliver herefter stk. 7.
§ 4 I lov om sikring mod følger af arbejdsskade, jf.  

 lovbekendtgørelse nr. 943 af 16. oktober 2000, som ændret senest  

 ved § 4 i lov nr. 1329 af 20. december 2000, foretages følgende  

 ændring:
 1. I § 57 A, stk. 3, 1. pkt., indsættes  

 efter »ledes af «: »en direktør og «.
 2. I § 57 B indsættes efter stk. 2 som nyt  

 stykke:
»Stk. 3. Arbejdsmarkedets Erhvervssygdomssikring skal  

 udarbejde en sikringsplan, som skal indeholde oplysninger om ordningens  

 sikringstekniske beregningsgrundlag.
Sikringsplanen og ændringer heri  

 skal anmeldes til Finanstilsynet.«.
 Stk. 3 bliver herefter stk. 4.
 3. § 57 I, stk. 3, affattes således:
 »Stk. 3. Arbejdsmarkedets Erhvervssygdomssikrings anbringelse  

 af midler i en enkelt virksomhed må ikke medføre, at  

 Arbejdsmarkedets Erhvervssygdomssikring alene eller sammen med  

 Arbejdsmarkedets Tillægspension eller sammen med datterselskaber, som  

 de ejer, kan udøve bestemmende indflydelse på virksomheden,  

 medmindre andet følger af stk. 9 eller 10.«.
 4. I § 57 I indsættes efter stk. 8 som nye  

 stykker:
 »Stk. 9. Stk. 3 gælder dog ikke ved anbringelse af  

 midler i datterselskaber, som Arbejdsmarkedets Erhvervssygdomssikring ejer,  

 og hvis midler anbringes efter de regler, der gælder for  

 Arbejdsmarkedets Erhvervssygdomssikring selv.
Stk. 10. Arbejdsmarkedets Erhvervssygdomssikring kan for at  

 sikre allerede foretagne investeringer midlertidigt drive anden virksomhed  

 eller medvirke ved omstrukturering af erhvervsvirksomheder.
Indberetning  

 herom skal gives til Finanstilsynet.«.
 5. § 57 O affattes således:
»§ 57 O.
Arbejdsmarkedets Erhvervssygdomssikring bidrager til  

 at dække udgifterne ved Finanstilsynets virksomhed efter regler fastsat  

 af Finanstilsynet.
 Stk. 2. Påligning af bidrag foretages af Finanstilsynet  

 på grundlag af oplysninger i det for seneste regnskabsår aflagte  

 regnskab.«.
§ 5 I lov om forsikringsmæglervirksomhed, jf. lovbekendtgørelse  

 nr. 782 af 18. august 2000, som senest ændret ved § 7 i lov nr.  

 1327 af 20. december 2000, foretages følgende ændringer:
 1. Lovens titel affattes således:
 »Lov om forsikringsformidling«.
 2. §1, stk. 1, ophæves og i stedet  

 indsættes:
 »§ 1. Denne lov finder anvendelse på  

 erhvervsmæssig formidling af forsikringer.
 Stk. 2. §§ 2-20, § 24 og § 29 finder kun  

 anvendelse på erhvervsmæssig formidling af forsikringer foretaget  

 af forsikringsmæglere.
 Stk. 3. § 31 finder kun anvendelse på anden  

 erhvervsmæssig formidling af forsikringer end formidling foretaget af  

 forsikringsmæglere.«.
 Stk. 2 og 3 bliver herefter stk. 4 og 5.
 3. I § 1, stk. 3, der bliver stk. 5,  

 ændres »stk. 2« til: »stk. 4«.
 4. I § 3, stk. 3, indsættes som 2. pkt.:
 »De registrerede oplysninger er offentligt tilgængelige.«.
 5. § 13, stk. 3, affattes således:
 »Stk. 3. En forsikringsmægler skal skriftligt og  

 uopfordret oplyse forsikringstageren om størrelsen af den til  

 virksomheden aftalte provision eller andet vederlag, som er knyttet til et  

 tilbud fra forsikringsselskabet, som det, der forelægges kunden.«.
 6. I § 14, stk. 1, ændres »nævnt i  

 § 1, stk. 2, drive anden forsikringsmæglervirksomhed,« til:  

 »angivet i § 1, stk. 4, drive anden virksomhed,«.
 7. Overskriften til § 31 affattes således:
 »Skiltnings- og oplysningspligt«.
 8. § 31 affattes således:
 »§ 31. Enhver virksomhed, der i erhvervsmæssigt  

 øjemed har indgået aftale om at virke for afsætning af et  

 eller flere bestemte forsikringsselskabers produkter, skal ved enhver  

 henvendelse, der har til formål at formidle et tilbud om en forsikring,  

 tydeligt angive, at en sådan aftale består.
Stk. 2. Den, der udøver den i stk. 1 angivne  

 virksomhed fra et forretningslokale skal ved tydelig skiltning anføre  

 tilknytningsforholdet til et eller flere forsikringsselskaber.
Pligten til  

 tydelig oplysning om tilknytningsforholdet omfatter tillige  

 forsikringsformidling via elektroniske medier.
Stk. 3. Forsikringsselskaber har pligt til at forsyne eget  

 salgspersonale samt personer ansat i de af stk. 1 omfattede virksomheder  

 med et bevis, der angiver tilknytningsforholdet til forsikringsselskabet.  

 Dette bevis skal uopfordret vises til kunden.
Pligten efter 1. pkt.  

 gælder dog ikke i forhold til en person, der alene udøver den i  

 stk. 1 angivne virksomhed fra et forretningslokale.
 Stk. 4. Den, der udøver den i stk. 1, angivne  

 virksomhed har pligt til skriftligt at oplyse kunden om størrelsen af  

 den til virksomheden aftalte provision eller andet vederlag, som  

 gennemsnitligt er knyttet til et tilbud fra forsikringsselskabet, som det,  

 der forelægges kunden.«.
§ 6 Stk. 1. Loven træder i kraft den 1. juli 2001.
§ 7 Loven gælder ikke for Færøerne og Grønland, men  

 loven kan ved kongelig anordning sættes i kraft for Grønland med  

 de afvigelser, som de særlige grønlandske forhold tilsiger.
Bemærkninger til lovforslaget Almindelige bemærkninger Indledning Med lovforslaget skabes der mulighed for, at  

 institutionelle investorer midlertidigt kan udøve bestemmende  

 indflydelse på en anden virksomhed med henblik på at sikre  

 allerede foretagne investeringer i denne virksomhed.
 Endvidere foreslås en udvidelse af  

 forsikringsselskabers pligt til at give meddelelse til Finanstilsynet,  

 når forsikringsselskaberne vælger at etablere filialer i andre  

 lande.
 Efter forslag fra Det rådgivende udvalg om  

 forsikringsmæglervirksomhed sker der herudover en præcisering af  

 reglerne om forsikringsformidleres oplysningspligt og skiltningspligt, som  

 har til hensigt at tydeliggøre de pligter, den erhvervsdrivende har  

 over for kunderne i en formidlingssituation.
 Det foreslås desuden, at LD´s medlemmer gives  

 mulighed for at lade deres opsparing forblive i LD efter det fyldte 70.  

 år.
 Endvidere foreslås en harmonisering af reglerne om  

 bidragsbetaling for Arbejdsmarkedets Tillægspension,  

 Lønmodtagernes Dyrtidsfond og Arbejdsmarkedets Erhvervssygdomssikring  

 med reglerne for de øvrige brancher og virksomheder under  

 Finanstilsynets tilsyn i overensstemmelse med lov nr. 1329 af 20. december  

 2000. Herudover foreslås reglerne om ATP og LD´s ledelses adgang til  

 optagelse af lån i euro mod pant i fast ejendom harmoniseret med de  

 foreslåede regler for finansielle virksomheder i forslag til lov om  

 finansiel virksomhed.
 Endelig indeholder lovforslaget mindre ændringer af  

 redaktionel karakter.
Adgang til midlertidig bestemmende indflydelse for institutionelle  

 investorer Det fremgår af regeringens redegørelse om den  

 finansielle sektor fra december 2000, at forsikringsselskaber og  

 pensionskasser har en vigtig rolle som kapitalforvaltere.
For opsparerne er  

 det vigtigt, at der sikres den bedst mulige forrentning af midlerne, samt at  

 interessekonflikter undgås.
Derfor foreslås en  

 smidiggørelse af reglerne om ejerskabsstrukturer.
I folketingssamlingen 1999/2000 blev der på denne  

 baggrund gennemført lovændringer, som muliggør, at to  

 ikke-koncernforbundne finansielle virksomheder tilsammen kan udøve  

 bestemmende indflydelse.
Denne smidiggørelse omfatter også ATP  

 og LD.
 Med dette lovforslag gennemføres den øvrige  

 del af regeringens forslag, idet institutionelle investorer  

 (forsikringsselskaber, pensionskasser, ATP, LD samt Arbejdsmarkedets  

 Erhvervssygdomssikring) får mulighed for midlertidigt at udøve  

 bestemmende indflydelse på en anden virksomhed med henblik på at  

 sikre allerede foretagne investeringer i denne virksomhed.
 Forslaget vil give de institutionelle investorer mulighed  

 for at medvirke mere aktivt f.eks. ved en nødvendig omstrukturering af  

 en erhvervsvirksomhed, hvori den institutionelle investor har en  

 væsentlig interesse, herunder ved en eventuel fusion mellem de  

 pågældende virksomheder.
 Der findes allerede parallelle regler på  

 bankområdet.
Forsikringsselskabers etablering af filialer i andre lande Efter de gældende regler skal et forsikringsselskab  

 i Danmark give meddelelse til Finanstilsynet, hvis selskabet ønsker at  

 etablere en filial og at drive virksomhed i form af grænseoverskridende  

 tjenesteydelser i et andet land inden for Den Europæiske Union eller i  

 et land, der har gennemført Rådets direktiv 92/49/EØF,  

 EF-Tidende Nr.
L 228, s. 1 ( 3. skadesforsikringsdirektiv) og Rådets  

 direktiv 92/96/EØF, EF-Tidende Nr.
L 360, s. 1 (3.  

 livsforsikringsdirektiv).
 Denne underretningspligt foreslås udvidet til  

 også at omfatte danske forsikringsselskabers etablering af filialer i  

 tredie lande.
Formidling af forsikringsprodukter Delrapport 5 om nye aktører på det  

 finansielle marked afgivet af Økonomiministeriets udvalg om den  

 finansielle sektor efter år 2000 indeholder en analyse af udbuddet af  

 finansielle produkter uden for den finansielle sektor.
Det konkluderes, at  

 detailhandlen ikke mindst i takt med den teknologiske udvikling i stigende  

 omfang optræder som formidler af forsikringsprodukter.
Detailhandelen  

 producerer ikke forsikringsprodukterne selv men forestår salget  

 på vegne af forsikringsselskaberne og fungerer således som en  

 alternativ distributionskanal.
Detailhandlens salg af forsikringer sker  

 blandt andet i tilknytning til salg af biler, rejser, ejendomme, elektroniske  

 artikler (fjernsyn, CD er, radioer etc) samt hårde hvidevarer.  

 Også inden for den finansielle sektor sker distribution af forsikringer  

 på tværs af sektorerne med henblik på at bruge hinandens  

 filialnet.
Inden for de seneste år er der dannet blandede koncerner og  

 skabt alliancer mellem blandt andet forsikringsselskaber og pengeinstitutter  

 til varetagelse af dette formål.
De gældende regler i lov om  

 forsikringsmæglervirksomhed fastlægger, at enhver  

 distributør af forsikringer har pligt til - hvis distributionen  

 foregår i et forretningslokale - at skilte med, at distributøren  

 formidler et bestemt forsikringsselskabs produkt.
Distributøren, for  

 eksempel et pengeinstitut, et rejsebureau eller en automobilforhandler, skal  

 således have et skilt i forretningslokalet, hvoraf det specifikke  

 forsikringsselskabs navn skal fremgå.
 Hvis distributionen foregår uden for et  

 forretningslokale, er forsikringsselskaberne pligtige at udstyre eget  

 salgskorps samt øvrige erhvervsdrivendes personale med et  

 legitimationsbevis, der tydeliggør tilknytningsforholdet til  

 forsikringsselskabet.
Den erhvervsdrivende skal efter bestemmelsen endvidere  

 uopfordret og skriftligt oplyse kunden ved købet af en forsikring i  

 tilknytning til det solgte produkt om den provision eller andet vederlag, som  

 forsikringsselskabet yder den erhversdrivende, når forsikringsaftalen  

 indgås.
Detailhandlere, der i tilknytning til salg af elektroniske  

 artikler formidler forsikringer, skal indføre procedurer, der  

 gør dem i stand til at overholde disse krav.
På samme måde  

 har et pengeinstitut pligt til skriftligt at informere kunden om den  

 provision eller andet vederlag, man måtte modtage, når  

 instituttet formidler en forsikring til en kunde.
Det rådgivende udvalg vedrørende  

 forsikringsmæglervirksomhed, som er nedsat med hjemmel i lov om  

 forsikringsmæglervirksomhed, har fundet, at bestemmelsen bør  

 revideres.
Da bestemmelsen skal anvendes af hele den kreds, der distribuerer  

 forsikringer, er det vigtigt, at bestemmelsen får en så  

 præcis formulering som overhovedet muligt, ikke mindst da bestemmelsen  

 er strafbelagt.
I henhold til loven består Det rådgivende  

 udvalg af en formand og indtil 7 andre medlemmer.
Formanden skal  

 repræsentere juridisk sagkundskab og være uafhængig af  

 forsikringsformidlingsinteresser.
Af de øvrige medlemmer  

 udnævnes 1 efter indstilling fra Forsikringsmæglernes  

 brancheforening, 1 efter indstilling fra forsikringsmæglerforeningen i  

 Danmark, 1 efter fælles indstilling fra Dansk Industri og Danmarks  

 Rederiforening, 1 efter indstilling fra Håndværksrådet, Det  

 Danske Handelskammer og Dansk Handel og Service, 1 efter indstilling fra  

 Forbrugerrådet og 1 efter indstilling fra Forsikring & Pension og  

 af direktøren fra Forsikringshøjskolen.
Den foreslåede ændring bygger på forslag  

 fra et enigt udvalg.
Formålet med ændringen er at  

 tydeliggøre de pligter, den erhvervsdrivende har over for kunderne i  

 en formidlingssituation.
Som led heri sker der en præcisering af lovens  

 provisionsbegreb, da dette i praksis ikke er et entydigt begreb.
Med  

 lovforslaget skal forsikringsformidlere oplyse om den aftalte provision eller  

 andet vederlag, som gennemsnitligt er knyttet til et tilbud fra  

 forsikringsselskabet som det, der forelægges kunden.
Det foreslås  

 desuden, at oplysningen til kunden om provision og vederlag skal gives  

 på skrift.
Dette skriftlighedskrav gælder i dag alene for andre  

 forsikringsformidlere end forsikringsmæglere.
Med lovforslaget vil  

 skriftlighedskravet omfatte enhver forsikringsformidler.
 Det kan oplyses, at udvalget bortset fra  

 Forbrugerrådets medlem desuden havde foreslået et alternativt  

 forslag til ændring af loven, hvor kravet om skriftlig oplysning om den  

 provision eller andet vederlag, der indtjenes ved formidlingen, udgik af  

 bestemmelsen.
 Kravet om at forsikringsformidlere skal oplyse om  

 provision eller andet vederlag blev indsat under Folketingets behandling af L  

 105 om forsikringmæglervirksomhed i folketingsåret 1998-99. Om  

 formålet med dette led anføres i betænkningen:
»Med tilføjelsen til stk 1, 1 pkt.,  

 fastsættes, at personer og virksomheder, der har indgået aftale  

 med et eller flere bestemte forsikringsselskaber om at afsætte  

 selskabers forsikringsprodukter, skriftligt skal oplyse kunden om den  

 provision eller andet vederlag, forsikringskontrakten udløser til  

 formidleren.
En sådan oplysning vil sætte kunden i stand til at  

 foretage en sammenligning af forskellige forsikringstilbud.« I lyset heraf er  

 det i lovforslaget valgt at opretholde kravet om oplysning om provision for  

 forsikringsformidlere.
 Endelig foreslås, at lovens titel ændres fra  

 lov om forsikringsmæglervirksomhed til lov om forsikringsformidling for  

 at tydeliggøre, at loven gælder for alle erhvervsdrivende, der  

 formidler forsikringer.
Opretholdelse af opsparing i Lønmodtagernes Dyrtidsfond Efter de gældende regler sker der automatisk  

 udbetaling fra LD, når det pågældende medlem fylder 70  

 år.
 På baggrund af ønsker fra LD´s medlemmer  

 gives med lovforslaget mulighed for, at medlemmerne kan vælge at lade  

 deres opsparing forblive i LD efter det fyldte 70. år.
 I overensstemmelse med den gældende regel vil  

 opsparingen ved fondens foranstaltning blive udbetalt automatisk ved den  

 berettigedes fyldte 70. år, hvis medlemmet ikke har afgivet  

 ønske om at bevare opsparingen i LD.
 Medlemmer har som hidtil mulighed for at få udbetalt  

 opsparingen, uden at andre betingelser skal være opfyldt efter det  

 fyldte 67./65. år.
 Lovforslaget vil blive suppleret af en  

 bekendtgørelse med nærmere regler om proceduren for orientering  

 af medlemmer om den foreslåede ret til opretholdelse af opsparingen i  

 LD.
Bidrag til Finanstilsynet Finanstilsynets driftsudgifter dækkes fuldt ud af  

 bidrag fra de finansielle virksomheder inden for rammerne af den årligt  

 vedtagne finanslovsbevilling.
Siden dannelsen af Finanstilsynet er flere  

 brancher blevet underlagt tilsyn heraf, for eksempel realkreditinstitutter,  

 fondsmæglerselskaber og forsikringsmæglere.
 På denne baggrund opstod der et behov for at  

 samordne beregningen af virksomhedernes bidrag, hvilket for hovedparten af  

 virksomheder under tilsyn er sket med lov nr. 1329 af 20. december 2000.
 I dette lovforslag harmoniseres reglerne om  

 bidragsbetaling for ATP, LD og Arbejdsmarkedets Erhvervssygdomssikring med  

 reglerne for de øvrige brancher og virksomheder under Finanstilsynets  

 tilsyn i overensstemmelse med lov nr. 1329.
Økonomiske og administrative konsekvenser for det offentlige Forslaget om adgang til at lade opsparingen blive  

 stående i LD efter medlemmets fyldte 70. år kan medføre en  

 vis udskydelse af beskatningstidspunktet.
Der er dog ikke holdepunkter for at  

 vurdere, i hvilket omfang dette vil ske.
 Lovforslaget skønnes ikke at have administrative  

 konsekvenser af nævneværdig betydning for det offentlige.
Erhvervsøkonomiske og administrative konsekvenser for  

 erhvervslivet Forslaget om institutionelle investorers adgang til  

 midlertidigt at udøve bestemmende indflydelse forventes at bidrage til  

 en hensigtsmæssig strukturtilpasning Forslaget om at udvide forsikringsselskabers  

 underretningspligt i tilfælde af etablering i andre lande forventes  

 ikke at have erhvervsøkonomiske konsekvenser.
 Den foreslåede harmonisering af bestemmelserne om  

 ATP, LD og Arbejdsmarkedets Erhvervssygdomssikrings bidrag til Finanstilsynet  

 med reglerne for de øvrige virksomheder under tilsyn forventes ikke at  

 medføre konsekvenser af betydning for disse virksomheder.
 Lovforslagets præcisering af reglerne om  

 forsikringsformidlere, herunder præciseringen af provisionsbegrebet,  

 forventes at gøre det nemmere for forsik-ringsformidlere i  

 detailhandlen i praksis at overholde den gældende oplysningspligt om  

 provision.
Miljømæssige konsekvenser Lovforslaget har ingen miljømæssige  

 konsekvenser.
Lovovervågning Lovforslaget er omfattet af regeringens  

 lovovervågning.
På Økonomiministeriets ressortområde  

 vil lovovervågningen ske i tæt samarbejde med den finansielle  

 sektor.
En gang om året vil økonomiministeren afgive en  

 redegørelse til Folketingets Erhvervsudvalg som bl.a. vil indeholde en  

 beskrivelse af de indhøstede erfaringer med de love, der deltager i  

 lovovervågningen.
Endvidere vil Finanstilsynet på baggrund af  

 indhøstede erfaringer med administration af lovgivningen en gang  

 årligt foretage en evaluering af, i hvilket omfang forudsatte mål  

 og effekter af vedtagne lovforslag rent faktisk realiseres.
Forholdet til EU-retten Lovforslaget indeholder ændringer af bestemmelser,  

 der tidligere har gennemført 3. skadesforsikringsdirektiv, EF-Tidende  

 Nr.
L 228, s. 1, og 3. livsforsik-ringsdirektiv, EF-tidende Nr.
L 360, s.  

 1.
Høring Advokatrådet, Amtsrådsforeningen i Danmark,  

 Arbejderbevægelsens Erhvervsråd, Arbejdsmarkedets  

 Tillægspension (ATP), Arbejdsministeriet, BFR - Benzinforhandlernes  

 Fælles Repræsentation, Centralforeningen for Danske  

 Assurandører, Cykelhandlernes Centralforening, D.A.F.
Danmarks  

 Automobilforhandler Forening, Danmarks Nationalbank, Danmarks Rederiforening,  

 Danmarks Rejsebureau Forening, Dansk Arbejdsgiverforening, Dansk  

 Aktionærforening, Dansk BilForhandler Union, Dansk  

 Ejendomsmæglerforening, Danske Finansieringsselskabers Forening, Danske  

 Forsikringsfunktionærers Landsforening, Dansk Handel & Service,  

 Dansk Industri, Dansk Supermarked A/S, Den Danske Aktuarforening, Den Danske  

 Børsmæglerforening, Den Danske Finansanalytikerforening, Den  

 Danske Fondsmæglerforening, Det Danske Handelskammer,  

 Ejendomsforeningen Danmark, Erhvervenes Skattesekretariat,  

 Erhvervsankenævnet, Erhvervsministeriet, Erhvervs- og  

 Selskabsstyrelsen, FDM, Finansforbundet, Finansieringsinstituttet for  

 Industri og Håndværk A/S, Finansministeriet, Finansrådet,  

 Finansstyrelsen, Finanssektorens Arbejdsgiverforening, Fondsrådet,  

 Forbrugerombudsmanden, Forbrugerrådet, Forbrugerstyrelsen, Foreningen  

 af Firma-Pensionskasser, Foreningen af J.A.K.
Andelskasser, Foreningen af  

 Statsautoriserede Revisorer, Foreningen af Registrerede Revisorer, Foreningen  

 for Dansk Internet Handel, Forsikring & Pension,  

 Forsikringshøjskolen, Forsikringsmæglerforeningen i Danmark,  

 Forsikringsmæglernes Brancheforening, FTF, Grønlands  

 Hjemmestyre, Håndværksrådet,  

 InvesteringsForeningsRådet, InternetBrancheForeningen,  

 IT-Brancheforeningen, Justitsministeriet, Kommunernes Landsforening,  

 Københavns Fondsbørs A/S, Landsorganisationen i Danmark, Lokale  

 Pengeinstitutter, Lønmodtagernes Dyrtidsfond (LD), Optikerforeningen,  

 Pengeinstitutternes Betalingssystemer A/S, Radiobranchen,  

 Realkreditrådet, Regionale Bankers Forening, Rigsombudsmanden på  

 Færøerne, Sammenslutningen Danske Andelskasser,  

 Socialministeriet, Skatteministeriet, Udenrigsministeriet og  

 Værdipapircentralen.
 Vurdering af konsekvenser af lovforslaget:
Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Ingen.
Forslaget om adgang til at lade opsparingen blive  

 stående i LD kan medføre en vis udskydelse af  

 beskatningstidspunktet.
Der er dog ikke holdepunkter for at vurdere, i  

 hvilket omfang dette vil ske.
Administrative konsekvenser for stat, kommuner og  

 amtskommuner Ingen.
 Ingen.
Økonomiske konsekvenser for erhvervslivet Lovforslaget forventes at bidrage til en hensigtsmæssig  

 strukturtilpasning.
 Ingen.
Administrative konsekvenser for erhvervslivet Lovforslaget forventes at gøre det nemmere for  

 forsikringsformidlere i detailhandlen i praksis at overholde den  

 gældende oplysningspligt om provision.
 Ingen.
Miljømæssige konsekvenser Ingen.
 Ingen.
Administrative konsekvenser for borgerne Ingen.
 Ingen.
Forholdet til EU-retten Lovforslaget indeholder ændringer af bestemmelser, der  

 tidligere har gennemført 3. skadesforsikringsdirektiv, EF-Tidende Nr.  

 L 228, s. 1, og 3. livsforsikringsdirektiv, EF-tidende Nr.
L 360, s.  

 1.
Bemærkninger til lovforslagets  

 enkelte bestemmelser Til § 1 Til nr. 1 På baggrund af regeringens redegørelse om den  

 finansielle sektor fra december 1999 foreslås, at forsikringsselskaber  

 får mulighed for midlertidigt at drive anden virksomhed eller at  

 medvirke aktivt ved omstruktureringen af en erhvervsvirksomhed.
Det er en betingelse, at driften eller omstruktureringen  

 sker for at sikre en allerede foretagen investering.
Dette kunne eksempelvis  

 være medvirken ved en nødvendig omstrukturering af en  

 erhvervsvirksomhed, hvori forsikringsselskabet har en væsentlig  

 økonomisk interesse.
Lovforslaget er på dette område  

 forskellig fra den tilsvarende bestemmelse i lov om banker og sparekasser  

 m.v. § 1 a, stk. 1, hvoraf det fremgår, at pengeinstitutter  

 midlertidigt kan drive anden virksomhed enten til afvikling af forud  

 indgåede engagementer eller med henblik på medvirken ved  

 omstrukturering af erhvervsvirksomheder.
I henhold til lovforslaget vil et  

 forsikringsselskab alene kunne medvirke til en omstrukturering, hvis dette er  

 for at sikre en allerede foretagen investering.
Denne forskel skyldes, at  

 pengeinstitutter blandt andet har til formål at levere fremmedkapital,  

 hvorimod forsikringsselskaber, for så vidt angår forvaltning af  

 selskabernes midler, alene driver investeringsmæssig virksomhed.
 Et forsikringsselskab skal uanset lovforslaget overholde  

 lov om forsikringsvirksomhed § 87, hvorefter bestyrelsen og direktionen  

 er forpligtet til at anbringe selskabets kapital på en  

 hensigtsmæssig og for forsikringstagerne tjenlig måde,  

 således at selskabet til enhver tid kan opfylde sine forpligtelser.
 Derudover skal et forsikringsselskab tillige opfylde lov  

 om forsikringsvirksomheds øvrige regler, herunder ledelsesreglerne i  

 §§ 83-101, kapitalgrundlagsreglerne i medfør af § 34,  

 investeringsreglerne i §§ 127 a-134 a samt reglerne om koncerninterne  

 transaktioner i §§ 142-144 a.
Finanstilsynet påser, at forsikringsselskabets  

 bestemmende indflydelse ikke fortsætter længere end rimeligt i  

 overensstemmelse med kravet om midlertidighed.
I sådanne tilfælde  

 vil Finanstilsynet give forsikringsselskabet påbud om den bestemmende  

 indflydelses ophør.
Til nr. 2 Med ændringen udvides den eksisterende  

 underretningspligt i § 220, stk. 1, til at gælde etablering  

 af filialer i alle andre lande i stedet for kun at gælde inden for Den  

 Europæiske Union eller i lande, der har gennemført Rådets  

 3. skadesforsikringsdirektiv og 3. livsforsikringsdirektiv.
Til nr. 3 Bestemmelsen er en procedureregel, der omhandler de  

 oplysninger som Finanstilsynet skal videresende i forbindelse med danske  

 forsikringsvirksomheders etablering af filialer i udlandet.
 Det foreslås, at Finanstilsynet som hidtil alene  

 skal videresende de i lov om forsikringsvirksomhed § 220, stk. 1,  

 nævnte oplysninger til tilsynsmyndighederne i det land, hvor filialen  

 etableres, når dette land er medlem af Den Europæiske Union eller  

 i øvrigt har gennemført 3. skadesforsikringsdirektiv og 3.  

 livsforsikringsdirektiv.
Dette er et resultat af det såkaldte  

 europæiske pas for forsikringsselskaber, hvorefter en tilladelse til at  

 drive forsikringsvirksomhed i ét medlemsland i EU gælder i hele  

 unionen.
Hvis forsikringsselskab ønsker at etablere en filial i andre  

 lande, skal forsikringsselskabet opfylde det pågældende lands  

 lovgivning.
Til nr. 4 Ændringen er en præcisering som følge  

 af forslagets § 1, nr. 3.
Til nr. 5 Forslaget sikrer, at den eksisterende underretningspligt  

 om ændrede oplysninger i § 220, stk. 4, der gælder for  

 filialer inden for Den Europæiske Union eller lande, som har  

 gennemført Rådets 3. skadesforsikringsdirektiv og 3.  

 livsforsikringsdirektiv, også udstrækkes til at gælde  

 filialer i 3. lande.
Værtslandets myndigheder skal dog ikke underrettes  

 i disse tilfælde, da der ikke nødvendigvis foreligger  

 notifikationsaftaler med 3. lande.
Det er således 3. landenes  

 lovgivning, der skal sikre, at 3. landene får de informationer, som 3.  

 landene skønner er nødvendige.
Til § 2 Til nr. 1 Forslaget er med enkelte undtagelser en  

 videreførelse af den eksisterende bestemmelse i lov om  

 Arbejdsmarkedets Tillægspension.
Bestemmelsen i den gældende lov  

 om, at bestyrelsen er forpligtet til at udarbejde interne retningslinier for  

 hvilke andre medarbejdere, der ikke for egen regning må udføre  

 eller deltage i spekulationsforretninger, foreslås ophævet.
Det  

 er herefter alene op til Arbejdsmarkedets Tillægspension inden for  

 ledelsesrettens rammer at beslutte, hvilke regler der finder anvendelse for  

 ansatte, der ikke er omfattet af stk. 1.
 Forbudet mod spekulation er målrettet til den  

 personkreds, hvor risikoen for sammenblanding af Arbejdsmarkedets  

 Tillægspensions interesser med egne interesser er til stede, og et  

 forbud derfor vil være relevant.
Ligesom i den eksisterende bestemmelse er det  

 præciseret, at forbudet finder anvendelse på direktører,  

 vicedirektører, underdirektører og dermed ligestillede i  

 Arbejdsmarkedets Tillægspension, som har ansvar for fonds-, valuta-  

 eller kreditfunktioner.
Den del af Tillægspensionsordningens  

 direktører, vicedirektører, underdirektører og dermed  

 ligestillede, der udelukkende beskæftiger sig med administration, er  

 derimod ikke omfattet af forbudet.
 Bestemmelsen i stk. 1 foreslås  

 ændret således, at bestemmelsen ikke længere kun omfatter  

 andre ledende medarbejdere med et særligt ansvar for fonds- eller  

 valutafunktioner, men derimod andre ledende medarbejdere med ansvar for  

 fonds-, valuta- eller kreditfunktioner.
Forslaget fører ikke til en realitetsændring  

 med hensyn til persongruppen omfattet af spekulationsforbudet, idet  

 bestyrelsen hidtil har været forpligtet til at udarbejde retningslinier  

 for hvilke andre medarbejdere, der ikke for egen regning må  

 udføre eller deltage i spekulationsforretninger omfattende ledende  

 medarbejdere med ansvar for fonds-, valuta- eller kreditfunktioner.  

 Ændringen medfører, at ledende medarbejdere med ansvar for  

 fonds-, valuta- eller kreditfunktioner kan straffes for overtrædelse af  

 forbudet.
Disse har ikke tidligere været omfattet af  

 strafbestemmelserne.
Den hidtidige sondring mellem medarbejdere med  

 særligt ansvar for fonds- og valutafunktioner og medarbejdere med  

 ansvar for fonds- og valutafunktioner har været vanskelig at foretage.  

 Med forslaget tydeliggøres det således, hvem der kan straffes  

 for overtrædelse af forbudet.
Personer, der indtager en ledende stilling i  

 Arbejdsmarkedets Tillægspension, sidestilles med direktører,  

 vicedirektører og underdirektører.
Ved »dermed ligestillede«  

 forstås medarbejdere med direkte reference til direktionen og med et  

 betydeligt ledelsesansvar.
 Afgrænsningen af denne personkreds skal i  

 øvrigt forstås i overensstemmelse med den hidtil gældende  

 regel i lov om Arbejdsmarkedets Tillægspension.
Ud over medarbejdere med et betydeligt og overordnet  

 ledelsesansvar er også andre ledende medarbejdere med ansvar for  

 fonds-, valuta- eller kreditfunktioner omfattet.
Bestemmelsen omfatter  

 medarbejdere med et selvstændigt ledelsesansvar.
Der vil ikke  

 nødvendigvis være tale om ansvar for personaleledelse, idet  

 også et funktionsbestemt ledelsesansvar er omfattet.
Bestemmelsen  

 omfatter både medarbejdere med ledelsesansvar for afdelinger, der har  

 fonds-, valuta- og kreditfunktioner, og medarbejdere, der i øvrigt har  

 ledelsesansvar for sådanne funktioner, som f.eks. fonds-, valuta- og  

 kreditchefer.
Forslagets stk. 2 giver Finanstilsynet  

 bemyndigelse til at fastsætte regler for hvilke formuedispositioner,  

 der er spekulationsforretninger.
Forslaget svarer til den gældende  

 regel.
Bemyndigelsen er udnyttet i Finanstilsynets bekendtgørelse nr.  

 868 af 25. november 1997. De af bekendtgørelsen omfattede  

 formuedispositioner må ikke udføres, uanset hvad hensigten eller  

 formålet hermed måtte være.
 Det er hensigten med bestemmelsen at fastslå, at  

 ansatte i Arbejdsmarkedets Tillægspension kan udøve  

 sædvanlig formuepleje.
Udstedelsen af en bekendtgørelse er med til at  

 fastlægge, hvorvidt en disposition er lovlig eller ej.  

 Bekendtgørelsen omfatter dispositioner, som i visse tilfælde  

 ikke vil udgøre spekulation.
Det er derfor nødvendigt at  

 fastsætte visse undtagelser i bekendtgørelsen for de  

 dispositioner, der ellers efter bekendtgørelsen ville være  

 omfattet af forbudet mod spekulation.
Disse undtagelser er af forskellig  

 karakter, alt efter hvilke dispositioner, der er tale om.
Der kan  

 således f.eks. være behov for undtagelse fra et forbud mod salg  

 af værdipapirer inden en vis periode efter anskaffelsen.
Undtagelsen  

 kan bl.a. være relevant i trangssituationer eller situationer, hvor der  

 inden for den fastsatte periode indtræder en negativ kursudvikling, der  

 medfører et betydeligt økonomisk tab.
Finanstilsynet skal generelt vejlede om fortolkningen af  

 tilsynets bekendtgørelse om spekulationsforretninger og undtagelser  

 hertil.
Tilsynet skal derimod ikke udøve tilsynsmæssig kontrol  

 med privatøkonomiske dispositioner ved at påse overholdelsen af  

 lovens forbud mod spekulationsforretninger.
Se § 27 a, stk. 1.
Bestyrelsen skal efter stk. 3 og 4  

 fastsætte retningslinier for personer omfattet af stk. 1 om  

 indberetning af formuedispositioner omfattet af undtagelser i Finanstilsynets  

 bekendtgørelse om spekulationsforretninger.
Indberetningsreglerne skal  

 være udformet på en måde, der sikrer, at der kan  

 føres en betryggende kontrol med overholdelsen af Finanstilsynets  

 bekendtgørelse om spekulationsforretninger.
De interne retningslinier  

 skal kontrolleres af den valgte revision.
Efter bekendtgørelse nr. 90 af 22 februar 1996 om  

 revisorerklæringer på årsregnskaber skal revisor afgive  

 supplerende oplysninger om forhold, som revisor er blevet bekendt med under  

 sit arbejde, og som giver en begrundet formodning om, at medlemmer af  

 ledelsen kan ifalde erstatnings- eller strafansvar.
Dette vil også  

 omfatte engagementer, som giver en begrundet formodning om, at forbudet mod  

 spekulationsforretninger er overtrådt.
Med den udtømmende  

 opregning af ulovlige spekulationsforretning og indberetningspligt for  

 ledende medarbejdere har den valgte revision en nemmere adgang til at opfylde  

 sin forpligtelse efter bekendtgørelsen om revisorerklæring.  

 Efter bestemmelsen skal revisor foretage en gennemgang af de modtagne  

 indberetninger og sammenholde disse med Finanstilsynets  

 bekendtgørelse.
I stk. 5 fastsættes, at lån i euro  

 til finansiering af fast ejendom, der ikke anvendes til erhvervsmæssige  

 formål, mod pant i ejendommen ikke omfattes af spekulationsbegrebet i  

 stk. 1. Med forslaget gives der mulighed for, at der kan optages  

 lån i euro til køb af en ejendom, til ombygning og til  

 sædvanlige omprioriteringer.
Det vil ligeledes være uden for  

 spekulationsbegrebet, hvis lån i euro omlægges til kroner.
Pantet  

 skal være i samme ejendom, som finansieres med lånet.
 Finanstilsynet kan uanset stk. 5 regulere andre  

 områder af spekulationsbegrebet vedrørende valuta eller fast  

 ejendom i reglerne, der udstedes efter stk. 2.
Til nr. 2 Ændringen er en konsekvens af det foreslåede  

 § 24 c, stk. 3 og 4.
Til nr. 3 Ændringen er en konsekvens af det foreslåede  

 § 24 c, stk. 3, samt den foreslåede ophævelse af § 24  

 e.
Til nr. 4 Bestemmelsen svarer til den nugældende stk. 7,  

 1. pkt.
Der er alene tale om en redaktionel ændring som følge af  

 det i nr. 5 foreslåede stk. 15.
Til nr. 5 Det foreslåede stk. 14 svarer til det  

 nugældende stk. 7, 2. pkt. Ændringen er en konsekvens af det  

 foreslåede nye stk. 15, jf. nedenfor.
 Ved det foreslåede stk. 15 gives  

 Arbejdsmarkedets Tillægspension mulighed for midlertidigt at drive  

 anden virksomhed eller aktivt at medvirke ved omstrukturering af en  

 erhvervsvirksomhed, således som det foreslås for  

 forsikringsselskaber under forslagets § 1, nr. 1, hvortil der  

 henvises.
Arbejdsmarkedets Tillægspension skal uanset  

 lovforslaget overholde lov om Arbejdsmarkedets Tillægspension  

 § 26, stk. 1, hvorefter bestyrelsen skal forvalte fondsmidlerne  

 således, at de bliver til størst mulig gavn for  

 tillægspensionsordningen.
Ved midlernes placering skal der  

 tilstræbes en betryggende sikkerhed, en opretholdelse af midlernes  

 realværdi samt højst mulig forrentning.
 Derudover skal Arbejdsmarkedets Tillægspension  

 tillige opfylde lov om Arbejdsmarkedets Tillægspensions øvrige  

 regler, herunder reglerne i kapitel 8 om fondsanbringelse.
Finanstilsynet påser, at Arbejdsmarkedets  

 Tillægspensions bestemmende indflydelse ikke fortsætter  

 længere end rimeligt i overensstemmelse med kravet om midlertidighed.
I  

 sådanne tilfælde vil Finanstilsynet give ATP påbud om den  

 bestemmende indflydelses ophør.
Til nr. 6 Finanstilsynets driftsudgifter dækkes fuldt ud af  

 bidrag fra de finansielle virksomheder inden for rammerne af den årligt  

 vedtagne finanslovsbevilling.
 Da Finanstilsynet er et enhedstilsyn, er det hele den  

 finansielle sektors ansvar at afholde udgifterne ved Finanstilsynets  

 virksomhed.
Finanstilsynet blev dannet ved sammenlægning af  

 Tilsynet med banker og sparekasser og Forsikringstilsynet.
Siden er flere  

 brancher blevet underlagt tilsyn af Finanstilsynet.
Det drejer sig f.eks. om  

 realkreditinstitutter, fondsmæglerselskaber og  

 forsikringsmæglere.
 På denne baggrund opstod der et behov for at  

 samordne beregningen af virksomhedernes bidrag, hvilket er sket med lov nr.  

 1329 af 20. december 2000.
 Dette forslag harmoniserer reglerne for Arbejdsmarkedets  

 Tillægspensions bidragsbetaling med reglerne for de øvrige  

 brancher og virksomheder under Finanstilsynets tilsyn.
 Stk. 1 indeholder Finanstilsynets hjemmel til  

 at opkræve bidrag fra Arbejdsmarkedets Tillægspension.
 Det foreslås, at den nærmere regulering af  

 bidragsopkrævningen foretages i regler fastsat af Finanstilsynet.
Stk. 2 foreslår, at Arbejdsmarkedets  

 Tillægspensions bidrag beregnes på grundlag af oplysninger i det  

 for seneste regnskabsår aflagte regnskab.
Dette udmøntes ved, at  

 bidraget beregnes som en promille af bruttobidrag minus arbejdsmarkedsbidrag.  

 Dette er en videreførelse af den nuværende beregningsmetode.
Til § 3 Til nr. 1 På baggrund af ønsker fra medlemmer  

 foreslås bestemmelsen ændret således, at der gives mulighed  

 for, at medlemmer kan vælge at lade deres opsparing forblive i LD,  

 efter at medlemmet er fyldt 70 år.
I overensstemmelse med den  

 gældende regel vil opsparingen ved fondens foranstaltning blive  

 udbetalt automatisk ved den berettigedes fyldte 70. år, hvis medlemmet  

 ikke har afgivet ønske om at bevare opsparingen i LD.
 Medlemmer har som hidtil efter lovens § 2,  

 stk. 3 mulighed for at få udbetalt opsparingen, uden at andre  

 betingelser skal være opfyldt efter det fyldte 67./65. år.
 Den foreslåede regel vil i henhold til lovens  

 § 4, stk. 3 blive suppleret af en bekendtgørelse med  

 nærmere regler om proceduren for orientering af medlemmer om retten til  

 at opretholde opsparingen i LD.
Til nr. 2 Forslaget er med enkelte undtagelser en  

 videreførelse af den eksisterende bestemmelse i lov om  

 Lønmodtagerens Dyrtidsfond.
Bestemmelsen i den gældende lov om,  

 at bestyrelsen er forpligtet til at udarbejde interne retningslinier for  

 hvilke andre medarbejdere, der ikke for egen regning må udføre  

 eller deltage i spekulationsforretninger, foreslås ophævet.
Det  

 er herefter alene op til Lønmodtagernes Dyrtidsfond inden for  

 ledelsesrettens rammer at beslutte, hvilke regler der finder anvendelse for  

 ansatte, der ikke er omfattet af stk. 1.
 Forbudet mod spekulation er målrettet til den  

 personkreds, hvor risikoen for sammenblanding af Lønmodtagernes  

 Dyrtidsfonds interesser med egne interesser er til stede, og et forbud derfor  

 vil være relevant.
 Bestemmelsen i stk. 1 foreslås  

 ændret således, at bestemmelsen ikke længere kun omfatter  

 andre ledende medarbejdere med et særligt ansvar for fonds- eller  

 valutafunktioner, men derimod andre ledende medarbejdere med ansvar for  

 fonds-, valuta- eller kreditfunktioner.
Forslaget fører ikke til en realitetsændring  

 med hensyn til persongruppen omfattet af spekulationsforbudet, idet  

 bestyrelsen hidtil har været forpligtet til at udarbejde retningslinier  

 for hvilke andre medarbejdere, der ikke for egen regning må  

 udføre eller deltage i spekulationsforretninger omfattende ledende  

 medarbejdere med ansvar for fonds-, valuta- eller kreditfunktioner.  

 Ændringen medfører, at ledende medarbejdere med ansvar for  

 fonds-, valuta- eller kreditfunktioner kan straffes for overtrædelse af  

 forbudet.
Disse har ikke tidligere været omfattet af  

 strafbestemmelserne.
Den hidtidige sondring mellem medarbejdere med  

 særligt ansvar for fonds- og valutafunktioner og medarbejdere med  

 ansvar for fonds- og valutafunktioner har været vanskelig at foretage.  

 Med forslaget tydeliggøres det således, hvem der kan straffes  

 for overtrædelse af forbudet.
Personer, der indtager en ledende stilling i  

 Lønmodtagernes Dyrtidsfond, sidestilles med direktører,  

 vicedirektører og underdirektører.
Ved »dermed ligestillede«  

 forstås medarbejdere med direkte reference til direktionen og med et  

 betydeligt ledelsesansvar.
 Afgrænsningen af denne personkreds skal i  

 øvrigt forstås i overensstemmelse med den hidtil gældende  

 regel i lov om Lønmodtagernes Dyrtidsfond.
Ud over medarbejdere med et betydeligt og overordnet  

 ledelsesansvar er også andre ledende medarbejdere med ansvar for  

 fonds-, valuta- eller kreditfunktioner omfattet.
Bestemmelsen omfatter  

 medarbejdere med et selvstændigt ledelsesansvar.
Der vil ikke  

 nødvendigvis være tale om ansvar for personaleledelse, idet  

 også et funktionsbestemt ledelsesansvar er omfattet.
Bestemmelsen  

 omfatter både medarbejdere med ledelsesansvar for afdelinger, der har  

 fonds-, valuta- og kreditfunktioner, og medarbejdere, der i øvrigt har  

 ledelsesansvar for sådanne funktioner, som f.eks. fonds-, valuta- og  

 kreditchefer.
Forslagets stk. 2 giver Finanstilsynet  

 bemyndigelse til at fastsætte regler for hvilke formuedispositioner,  

 der er spekulationsforretninger.
Forslaget svarer til den gældende  

 regel.
Bemyndigelsen er udnyttet i Finanstilsynets bekendtgørelse nr.  

 868 af 25. november 1997. De af bekendtgørelsen omfattede  

 formuedispositioner må ikke udføres, uanset hvad hensigten eller  

 formålet hermed måtte være.
 Det er hensigten med bestemmelsen at fastslå, at  

 ansatte i Lønmodtagernes Dyrtidsfond kan udøve sædvanlig  

 formuepleje.
Udstedelsen af en bekendtgørelse er med til at  

 fastlægge, hvorvidt en disposition er lovlig eller ej.  

 Bekendtgørelsen omfatter dispositioner, som i visse tilfælde  

 ikke vil udgøre spekulation.
Det er derfor nødvendigt at  

 fastsætte visse undtagelser i bekendtgørelsen for de  

 dispositioner, der ellers efter bekendtgørelsen ville være  

 omfattet af forbudet mod spekulation.
Disse undtagelser er af forskellig  

 karakter, alt efter hvilke dispositioner, der er tale om.
Der kan  

 således f.eks. være behov for undtagelse fra et forbud mod salg  

 af værdipapirer inden en vis periode efter anskaffelsen.
Undtagelsen  

 kan bl.a. være relevant i trangssituationer eller situationer, hvor der  

 inden for den fastsatte periode indtræder en negativ kursudvikling, der  

 medfører et betydeligt økonomisk tab.
Finanstilsynet skal generelt vejlede om fortolkningen af  

 tilsynets bekendtgørelse om spekulationsforretninger og undtagelser  

 hertil.
Tilsynet skal derimod ikke udøve tilsynsmæssig kontrol  

 med privatøkonomiske dispositioner ved at påse overholdelsen af  

 lovens forbud mod spekulationsforretninger.
Se § 10, stk. 1.
Bestyrelsen skal efter stk. 3 og 4  

 fastsætte retningslinier for personer omfattet af stk. 1 om  

 indberetning af formuedispositioner omfattet af undtagelser i Finanstilsynets  

 bekendtgørelse om spekulationsforretninger.
Indberetningsreglerne skal  

 være udformet på en måde, der sikrer, at der kan  

 føres en betryggende kontrol med overholdelsen af Finanstilsynets  

 bekendtgørelse om spekulationsforretninger.
De interne retningslinier  

 skal kontrolleres af den valgte revision.
Efter bekendtgørelse nr. 90 af 22 februar 1996 om  

 revisorerklæringer på årsregnskaber skal revisor afgive  

 supplerende oplysninger om forhold, som revisor er blevet bekendt med under  

 sit arbejde, og som giver en begrundet formodning om, at medlemmer af  

 ledelsen kan ifalde erstatnings- eller strafansvar.
Dette vil også  

 omfatte engagementer, som giver en begrundet formodning om, at forbudet mod  

 spekulationsforretninger er overtrådt.
Med den udtømmende  

 opregning af ulovlige spekulationsforretning og indberetningspligt for  

 ledende medarbejdere har den valgte revision en nemmere adgang til at opfylde  

 sin forpligtelse efter bekendtgørelsen om revisorerklæring.  

 Efter bestemmelsen skal revisor foretage en gennemgang af de modtagne  

 indberetninger og sammenholde disse med Finanstilsynets  

 bekendtgørelse.
I stk. 5 fastsættes, at lån i euro  

 til finansiering af fast ejendom, der ikke anvendes til erhvervsmæssige  

 formål, mod pant i ejendommen ikke omfattes af spekulationsbegrebet i  

 stk. 1. Med forslaget gives der mulighed for, at der kan optages  

 lån i euro til køb af en ejendom, til ombygning og til  

 sædvanlige omprioriteringer.
Det vil ligeledes være uden for  

 spekulationsbegrebet, hvis lån i euro omlægges til kroner.
Pantet  

 skal være i samme ejendom, som finansieres med lånet.
 Finanstilsynet kan uanset stk. 5 regulere andre  

 områder af spekulationsbegrebet vedrørende valuta eller fast  

 ejendom i reglerne, der udstedes efter stk. 2.
Til nr. 3 Ændringen er en konsekvens af det foreslåede  

 § 5 a, stk. 3 og 4.
Til nr. 4 Ændringen er en konsekvens af det foreslåede  

 § 5 a, stk 3, samt den foreslåede ophævelse af § 5  

 c.
Til nr. 5 Bestemmelsen svarer til den nugældende stk. 5,  

 1. pkt.
Der er alene tale om en redaktionel ændring som følge af  

 det i nr. 6 foreslåede stk. 14.
Til nr. 6 Det foreslåede stk. 13 svarer til det  

 nugældende stk. 5, 2. pkt. Ændringen er en konsekvens af det  

 foreslåede nye stk. 14, jf. nedenfor.
 Ved det foreslåede stk. 14 gives  

 Lønmodtagernes Dyrtidsfond mulighed for midlertidigt at drive anden  

 virksomhed eller aktivt at medvirke ved omstrukturering af en  

 erhvervsvirksomhed, således som det foreslås for  

 forsikringsselskaber under § 1, nr. 1, hvortil der henvises.
Lønmodtagernes Dyrtidsfond skal uanset lovforslaget  

 overholde lov om Lønmodtagernes Dyrtidsfond § 6, stk. 1,  

 hvorefter bestyrelsen skal forvalte de midler, der omfattes af denne lov,  

 således at de bliver til størst mulig gavn for de berettigede  

 lønmodtagere.
Ved midlernes placering skal der tilstræbes en  

 betryggende sikkerhed, en opretholdelse af midlernes realværdi samt  

 højst mulig forrentning.
 Derudover skal Lønmodtagernes Dyrtidsfond tillige  

 opfylde lov om Lønmodtagernes Dyrtidsfonds øvrige regler,  

 herunder reglerne i kapitel 4 om midlernes forvaltning.
Finanstilsynet påser, at Lønmodtagernes  

 Dyrtidsfonds bestemmende indflydelse ikke fortsætter længere end  

 rimeligt i overensstemmelse med kravet om midlertidighed.
I sådanne  

 tilfælde vil Finanstilsynet give LD påbud om den bestemmende  

 indflydelses ophør.
Til nr. 7 Dette forslag harmoniserer reglerne for  

 Lønmodtagernes Dyrtidsfonds bidragsbetaling med reglerne for de  

 øvrige brancher og virksomheder under Finanstilsynets tilsyn.  

 Tilsvarende foreslås for Arbejdsmarkedets Tillægspension under  

 forslagets § 2, nr. 6 og for Arbejdsmarkedets Erhvervssygdomssikring  

 under forslagets § 4, nr. 5, hvortil der henvises.
 Stk. 5 indeholder Finanstilsynets hjemmel til  

 at opkræve bidrag fra Lønmodtagernes Dyrtidsfond.
 Det foreslås, at den nærmere regulering af  

 bidragsopkrævningen foretages i regler fastsat af Finanstilsynet.
Stk. 6 foreslår, at  

 Lønmodtagernes Dyrtidsfonds bidrag beregnes på grundlag af  

 oplysninger i det for seneste regnskabsår aflagte regnskab.
Dette  

 udmøntes ved, at bidraget beregnes som en promille af de samlede  

 aktiver.
Dette er en videreførelse af den nuværende  

 beregningsmetode.
Til § 4 Til nr. 1 Det er i andre bestemmelser i lov om sikring mod  

 følger mod arbejdsskader forudsat, at Arbejdsmarkedets  

 Erhvervssygdomssikring har en direktør, men dette har ikke direkte  

 fremgået af lovens bestemmelser.
Ved ændringen præciseres  

 det, at Arbejdsmarkedets Erhvervssygdomssikring skal have en  

 direktør.
Da det i lov om sikring mod følger mod  

 arbejdsskader er fastsat, at Arbejdsmarkedets Erhvervssygdomssikrings  

 administration er overladt til Arbejdsmarkedets Tillægspension, har  

 loven været fortolket således, at direktøren for  

 Arbejdsmarkedets Tillægspension ligeledes er direktør for  

 Arbejdsmarkedets Erhvervssygdomssikring.
Lovforslaget  

 nødvendiggør ingen ændring heri.
Til nr. 2 Den ansvarshavende aktuar skal efter § 57 C,  

 stk. 1, i lov om sikring mod følger af arbejdsskader, påse,  

 at Arbejdsmarkedets Erhvervssygdomssikring overholder sin sikringsplan.
 Den foreslåede bestemmelse præciserer, at  

 Arbejdsmarkedets Erhvervssygdomssikring skal udarbejde en sikringsplan.  

 Bestemmelsen beskriver de indholdsmæssige krav til sikringsplanen, samt  

 at sikringsplanen og ændringer heri skal anmeldes til  

 Finanstilsynet.
Til nr. 3 Bestemmelsen svarer til den nugældende stk. 3,  

 1. pkt.
Der er alene tale om en redaktionel ændring som følge af  

 det i nr. 4 foreslåede stk. 10.
Til nr. 4 Det foreslåede stk. 9 svarer til det  

 nugældende stk. 3, 2. pkt. Ændringen er en konsekvens af det  

 foreslåede nye stk. 10, jf. nedenfor.
 Ved det foreslåede stk. 10 gives  

 Arbejdsmarkedets Erhvervssygdomssikring mulighed for midlertidigt at drive  

 anden virksomhed eller aktivt at medvirke ved omstrukturering af en  

 erhvervsvirksomhed, således som det foreslås for  

 forsikringsselskaber under § 1, nr. 1, hvortil der henvises.
Arbejdsmarkedets Erhvervssygdomssikring skal uanset  

 lovforslaget overholde lov om sikring mod følger af arbejdsskade  

 § 57 H, stk. 1, hvorefter det påhviler ledelsen, at aktiverne  

 er udvalgt således, at de i forhold til arten af Arbejdsmarkedets  

 Erhvervssygdomssikrings forpligtelser med hensyn til sikkerhed, afkast og  

 likviditet er af en sådan art og sammensætning, at de er egnede  

 til at fyldestgøre de sikrede.
Ved midlernes placering skal der  

 tilstræbes en betryggende sikkerhed, en opretholdelse af midlernes  

 realværdi samt højst mulig forrentning.
 Derudover skal Arbejdsmarkedets Erhvervssygdomssikring  

 tillige opfylde lov om sikring mod følger af arbejdsskades  

 øvrige regler, herunder investeringsreglerne i §§ 57 H-57 J.
Finanstilsynet påser, at Arbejdsmarkedets  

 Erhvervssygdomssikrings bestemmende indflydelse ikke fortsætter  

 længere end rimeligt i overensstemmelse med kravet om midlertidighed.
I  

 sådanne tilfælde vil Finanstilsynet give AES påbud om den  

 bestemmende indflydelses ophør.
Til nr. 5 Dette forslag harmoniserer reglerne for Arbejdsmarkedets  

 Erhvervssygdomssikrings bidragsbetaling med reglerne for de øvrige  

 brancher og virksomheder under Finanstilsynets tilsyn.
Tilsvarende  

 foreslås for Arbejdsmarkedets tillægspension under forslagets  

 § 2, nr. 6 og for Lønmodtagerens Dyrtidsfond under forslagets  

 § 3, nr. 7, hvortil der henvises.
 Stk. 1 indeholder Finanstilsynets hjemmel til  

 at opkræve bidrag fra Arbejdsmarkedets Erhvervssygdomssikring.
 Det foreslås, at den nærmere regulering af  

 bidragsopkrævningen foretages i regler fastsat af Finanstilsynet.
Stk. 2. foreslår, at Arbejdsmarkedets  

 Erhvervssygdomssikrings bidrag beregnes på grundlag af oplysninger i  

 det for seneste regnskabsår aflagte regnskab.
Dette udmøntes  

 ved, at bidraget beregnes som en promille af hensættelser i alt plus  

 AES  forpligtelse til at dække fordelingsskader anmeldt til  

 Arbejdsskadestyrelsen inden 1. januar 1999, jf. de almindelige  

 bemærkninger afsnit 7.7 til § 3, stk. 10 i lov nr. 278 af 13.  

 maj 1998.
Til § 5 Til nr. 1 Lovens rækkevidde er bred og omfatter foruden  

 forsikringsmæglere f.eks. pengeinstitutters, autoforhandleres,  

 rejsebureauers, radio/TV-kæders, ejendomsmægleres samt  

 forsikringsagenters og agenturers salg af forsikringsselskabers produkter,  

 når disse ved aftale har forpligtet sig til at virke for salg af  

 bestemte forsikringsselskabers produkter.
 Det er på denne baggrund og efter råd fra Det  

 rådgivende forsikringsmæglerudvalg fundet hensigtsmæssigt  

 at ændre titlen på loven, således at lovens  

 anvendelsesområde fremgår klarere.
Til nr. 2 I § 1 er det i stk. 1-3 præciseret,  

 at §§ 2-20, § 24 og § 29 kun finder anvendelse på  

 forsikringsmæglere, mens andre erhvervsdrivendes formidling af  

 forsikringer er reguleret af § 31. Om baggrunden herfor henvises til  

 bemærkningerne under nr. 1.
Til nr. 3 Ændringen er en redaktionel konsekvens af forslagets  

 nr. 2.
Til nr. 4 Det præciseres i stk. 3, som et nyt  

 punktum, at de registrerede oplysninger i Erhvervs- og Selskabsstyrelsens  

 Forsikringsmæglerregister er offentligt tilgængelige.
Da kun  

 forsikringsmæglere, der har fået tilladelse af Finanstilsynet, og  

 som er registrerede i Erhvervs- og Selskabsstyrelsen må drive  

 virksomhed, er det af stor betydning, at offentligheden har adgang til de  

 registrerede oplysninger.
Ved den foreslåede præcisering af, at  

 de registrerede oplysninger er offentligt tilgængelige, bliver  

 forsikringsmæglerlovens bestemmelser om registret i overensstemmelse  

 med de tilsvarende regelsæt gældende for f.eks. statsautoriserede  

 og registrerede revisorer samt ejendomsmæglere, jf. lov nr. 227 af 21.  

 april 1999 om lov om ændring af lov om omsætning af fast ejendom  

 m.m., hvor det præciseres, at Erhvervs- og Selskabsstyrelsens registre  

 over udøvere af en række andre liberale erhverv er offentligt  

 tilgængelige.
Til nr. 5 I lighed med at der i § 31 gælder et  

 skriftlighedskrav om oplysning af provision for så vidt angår  

 andre formidleres salg af forsikringsprodukter, foreslås dette tillige  

 at gælde for forsikringsmægleres eventuelle aflønning fra  

 forsikringsselskaberne.
Til nr. 6 Ændringen er alene af redaktionel karakter.
Til nr. 7 Ændringen er alene af redaktionel karakter og er en  

 konsekvens af ændringen i § 31, jf. forslagets nr. 8.
Til nr. 8 Bestemmelsen i § 31 har til formål at sikre  

 åbenhed og gennemsigtighed omkring samarbejdsforhold mellem en person  

 eller en virksomhed og et eller flere forsikringsselskaber, idet et  

 sådant samarbejde kan påvirke den pågældende  

 sælgers rådgivning af kunden.
Bestemmelsen skal endvidere sikre  

 åbenhed omkring den aflønning, der i kraft af samarbejdsaftalen  

 tilfalder samarbejdspartneren.
Ved den foreslåede ændring af § 31  

 flyttes pligten til at oplyse om provision fra stk. 1 til et nyt  

 stk. 4, jf. nedenfor.
I stk. 1 ændres formuleringen  

 »forpligte sig til« at virke for afsætning til »indgået aftale  

 om« at virke for afsætning, idet den nuværende formulering giver  

 unødigt rum for tvivl.
Da indgåelse af en aftale mellem et  

 forsikringsselskab og en person eller virksomhed omfattet af stk. 1 ikke  

 nødvendigvis indebærer en juridisk »pligt« for personen eller  

 virksomheden til at afsætte forsikringsselskabets produkter, synes det  

 mere dækkende at anvende begrebet »indgået aftale om«.
Endvidere præciseres, at anvendelsesområdet  

 for stk. 1 er enhver virksomhed, d.v.s alle virksomheder, der formidler  

 forsikringsprodukter i kraft af en aftale herom.
Dette indebærer, at et  

 forsikringsselskab, der formidler andre forsikringsselskabers produkter, er  

 omfattet af stk. 1, hvorimod forsikringsselskabets salg af egne  

 produkter ikke omfattes.
Bestemmelsen præciserer samtidig, at pligten  

 til oplysning om samarbejdsforholdet ikke påhviler de ansatte, der fra  

 et forretningslokale sælger forsikringsprodukter.
Ved bevarelse af  

 ordet »henvendelse« i stk. 1 præciseres, at pligten hverken  

 omfatter f.eks. ansatte i et forsik-ringsselskab eller de ansatte hos f.eks.  

 en Radio/TV-forhandler.
I begge situationer er det den ansættende  

 virksomhed, der har pligt til at oplyse om samarbejdsforholdet, jf.  

 stk. 2.
 Skiltningspligten gælder ikke alene for den  

 erhvervsdrivende, der udøver virksomhed fra et forretningslokale, men  

 også i forhold til erhvervsudøvelse over internettet, hvor  

 eventuelle tilknytningsforhold til bestemte forsikringsselskaber skal  

 fremgå af den erhvervsdrivendes hjemmeside.
Det følger af stk. 2, at  

 skiltningspligten om samarbejdsforholdet påhviler den, der  

 »udøver virksomhed« i det pågældende forretningslokale.
Er  

 der således mange sælgere, »udøver« disse ikke virksomhed,  

 idet de blot er stillingsfuldmægtige for ejeren, hvem pligten  

 påhviler.
Det er i denne forbindelse uden betydning, om der er tale om  

 en person med en personligt ejet virksomhed eller om et selskab.
I stk. 3 præciseres  

 forsikringsselskabets pligt til at forsyne eget salgspersonale, der virker  

 uden for et af selskabets forretningslokaler med et legitimationsbevis om  

 tilknytningsforholdet.
Pligten påhviler selskabet, der i  

 overensstemmelse med almindelige obligationsretlige regler hæfter for  

 den ansattes fejl og undladelser, for eksempel undladelse af uopfordret at  

 vise legitimationsbevis.
 Denne pligt gælder i relation til f.eks. selskabets  

 eget assurandørkorps.
 I det omfang forsikringsselskabet benytter sig af andre  

 salgskanaler, f.eks. radio/TV-kæder, autoforhandlere, pengeinstitutter  

 m.m., jf. stk. 1, der således virker som agenter for  

 forsikringsselskabet, skal personer fra sådanne virksomheder også  

 udstyres med et legitimationsbevis, når disse virker uden for et  

 forretningslokale, jf. stk. 2. Herved omfattes de ansatte i f.eks.  

 pengeinstitutter, der via koncernforhold eller samarbejdsaftale virker for  

 afsætning af et eller flere bestemte forsikringsselskabers produkter  

 alene i det omfang, disse personer virker uden for pengeinstituttets  

 forretningslokale.
 Bestemmelsen foreskriver tillige, at legitimationsbeviset  

 uopfordret skal forevises for kunden, således at det i denne situation  

 står klart for kunden, at den pågældende sælger ikke  

 er en uafhængig rådgiver, men at der består et  

 særligt interessefællesskab mellem forsikringsselskabet og  

 sælgeren.
 Stk 3, 2. pkt., er uændret og  

 indebærer, at personer, der er ansat i virksomheder, der efter  

 stk. 2 skal foretage skiltning i forretningslokalet, er fritaget for  

 legitimationspligten, sålænge de virker fra  

 forretningslokalet.
Bestemmelsen i stk. 4 er en præcisering  

 af den nuværende pligt for de erhvervsdrivende, der er omfattet af  

 § 31, til uopfordret og skriftligt at oplyse om provision eller andet  

 vederlag, der udløses ved en forsikringsaftales indgåelse.
Der  

 gælder - som ved skiltningspligten om særlige tilknytningsforhold  

 - en tilsvarende pligt til ved erhvervsudøvelse over internettet, at  

 oplyse om den erhvervsdrivendes modtagelse af provision eller andet vederlag  

 fra forsikringsselskaberne.
Ved at udskille bestemmelsen til et nyt  

stk. 4, bliver bestemmelsens målgruppe - set i  

 sammenhæng med den samtidige præcisering af stk. 1 - mere  

 klar.
Det er nu utvivlsomt, at det er den virksomhed, der udøver den i  

 stk. 1 omfattede virksomhed, der tillige med skiltningspligten efter  

 stk. 1, jf. stk. 3, også skal oplyse om størrelsen af  

 den til virksomheden aftalte provision eller andet vederlag, som  

 gennemsnitligt er knyttet til et tilbud fra forsikringsselskabet som det, der  

 forelægges kunden.
Den ændrede formulering af  

 provisionsbestemmelsen er valgt, fordi begrebet provision i praksis ikke er  

 noget entydigt begreb.
En eventuel honorering af formidleren behøver ikke  

 blot at være baseret på formidlingen af den enkelte aftale i form  

 af en vis %-sats eller et på forhånd fastsat beløb, men  

 vil oftest være knyttet sammen med andre kriterier, f.eks. vil  

 mængden af aftaler formidlet henover året eventuelt kunne  

 påvirke %-satsen, udløse en bonus eller lignende.
Dette vil  

 bevirke, at den oplysning, der gives til den enkelte kunde ikke altid kan  

 være udtryk for den endelige til formidlingen knyttede  

 økonomiske fordel for formidleren.
Det foreslås, at kunden får oplysninger om  

 størrelsen af den til virksomheden aftalte provision eller andet  

 vederlag, som gennemsnitligt er knyttet til et tilbud fra  

 forsikringsselskabet som det, der forelægges kunden.
Beløbet  

 skal naturligvis være beregnet ud fra aftalen med det  

 pågældende forsikringsselskab og de deri indeholdte  

 provisionskriterier, sammenholdt med tidligere erfaringer eller forventede  

 resultater vedrørende mængden af formidlinger.
 Med bestemmelsens ændrede ordlyd er det dermed  

 klart, at de ansattes personlige aflønning friholdes for  

 oplysningspligten.
Til § 6 Ikrafttrædelses- og overgangsbestemmelser Det foreslås, at loven træder i kraft den 1.  

 juli 2001.
Til § 7 Færøerne og Grønland Det foreslås, at loven ikke skal gælde for  

 Færøerne og Grønland.
Loven kan dog sættes i kraft  

 for Grønland med de afvigelser, som de særlige  

 grønlandske forhold tilsiger.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om forsikringsvirksomhed, jf. lovbekendtgørelse nr. 778 af  

 17. august 2000, som ændret senest ved § 1 i lov nr. 1329 af 20.  

 december 2000, foretages følgende ændringer:
§ 6 a.
Ud over forsikringsvirksomhed må et  

 forsikringsselskab drive følgende virksomhed:
 1. I § 6 a indsættes efter stk. 3 som  

 nyt stykke:
1) agentur for forsikringsselskaber og for andre selskaber, der er under  

 Finanstilsynets tilsyn, 2) opføre, eje og drive fast ejendom som varig anbringelse af  

 midler og 3) andre forretninger, der må anses for accessoriske til selskabets  

 forsikringsvirksomhed.
 Stk. 2. Finanstilsynet kan bestemme, at en virksomhed, der  

 omfattes af stk. 1, nr. 3, skal udøves af et andet selskab  

 registreret i Erhvervs- og Selskabsstyrelsen.
 Stk. 3. Forsikringsselskaber kan gennem datterselskaber drive  

 virksomhed, som ikke er angivet i selskabets koncession, når  

 datterselskabet alene driver virksomhed, der er underlagt Finanstilsynets  

 tilsyn.
»Stk. 4. Forsikringsselskaber kan for at sikre allerede  

 foretagne investeringer midlertidigt drive anden virksomhed eller medvirke  

 ved omstrukturering af erhvervsvirksomheder.
Indberetning herom skal gives  

 til Finanstilsynet.«.
 § 220. Et forsikringsselskab, der ønsker at etablere en  

 filial i et andet land inden for Den Europæiske Union eller i et land,  

 som har gennemført Rådets 3. skadesforsikringsdirektiv og 3.  

 livsforsikringsdirektiv, skal meddele dette til Finanstilsynet sammen med  

 følgende oplysninger om filialen:
 2. I § 220, stk. 1, udgår: »inden for Den  

 Europæiske Union eller i et land, som har gennemført  

 Rådets 3. skadesforsikringsdirektiv og 3.  

 livsforsikringsdirektiv«.
1) I hvilket land filialen ønskes etableret, 2) en beskrivelse af filialens virksomhed, herunder oplysninger om  

 organisation, og de planlagte aktiviteter, 3) filialens adresse og 4) navnet på filialens generalagent.
 3. § 220, stk. 2, affattes således:
Stk. 2. Finanstilsynet videresender de i stk. 1  

 nævnte oplysninger og et solvenscertifikat til tilsynsmyndighederne i  

 værtslandet senest 3 måneder efter modtagelsen af oplysningerne  

 og underretter forsikringsselskabet herom.
Samtidig fremsendes  

 erklæring om, at de planlagte aktiviteter er omfattet af  

 forsikringsselskabets koncession.
 »Stk. 2.
 Stk. 3. Finanstilsynet kan undlade at fremsende de  

 nævnte oplysninger, hvis der er grund til at betvivle, at  

 forsikringsselskabets administrative struktur og finansielle situation er  

 forsvarlig som grundlag for den påtænkte etablering.  

 Finanstilsynet giver forsikringsselskabet meddelelse herom senest 3  

 måneder fra modtagelsen af de i stk. 1 nævnte oplysninger.
 4. I § 220, stk. 3, 1. pkt., indsættes efter  

 »de«: »i stk. 1 og 2«.
 5. § 220, stk. 4, affattes således:
Stk. 4. Forsikringsselskabet er forpligtet til at meddele  

 Finanstilsynet og værtslandets tilsynsmyndigheder enhver ændring  

 i de i stk. 1 nævnte forhold.
Meddelelsen skal være  

 modtaget, senest 1 måned før ændringen foretages.
»Stk. 4. Forsikringsselskabet er forpligtet til at meddele  

 Finanstilsynet enhver ændring i de i stk. 1 nævnte forhold.  

 Forsikringsselskabet skal også orientere værtslandets  

 tilsynsmyndigheder om ændringer i de i stk. 1 nævnte  

 forhold, såfremt værtslandet er et land inden for Den  

 Europæiske Union eller lande, som har gennemført Rådets 3.  

 skadesforsikringsdirektiv og 3. livsforsikringsdirektiv.
Meddelelsen skal  

 være modtaget senest 1 måned før ændringen  

 foretages.«.
§ 2 I lov om Arbejdsmarkedets Tillægspension, jf.  

 lovbekendtgørelse nr. 5 af 4. januar 2001, foretages følgende  

 ændring:
 1. § 24 c affattes således:
§ 24 c.
Direktører, vicedirektører,  

 underdirektører og dermed ligestillede med ansvar for fonds-, valuta-  

 eller kreditfunktioner samt interne revisions- og vicerevisionschefer i  

 Arbejdsmarkedets Tillægspension må ikke for egen regning  

 udføre eller deltage i spekulationsforretninger.
Det samme  

 gælder for andre ledende medarbejdere med et særligt ansvar for  

 fonds- eller valutafunktioner.
»§ 24 c.
Direktører, vicedirektører,  

 underdirektører og dermed ligestillede med ansvar for fonds-, valuta-  

 eller kreditfunktioner samt interne revisions- og vicerevisionschefer i  

 Arbejdsmarkedets Tillægspension må ikke for egen regning  

 udføre eller deltage i spekulationsforretninger.
Det samme  

 gælder for andre ledende medarbejdere med ansvar for fonds-, valuta-  

 eller kreditfunktioner.
 Stk. 2. Bestyrelsen er forpligtet til at udarbejde interne  

 retningslinjer for, hvilke andre medarbejdere der ikke for egen regning  

 må udføre eller deltage i spekulationsforretninger.  

 Retningslinjerne skal omfatte ledende medarbejdere med ansvar for fonds-,  

 valuta- eller kreditfunktioner, der ikke er omfattet af stk. 1.
 Stk. 2. Finanstilsynet fastsætter nærmere regler  

 om hvilke formuedispositioner, der udgør  

 spekulationsforretninger.
 Stk. 3. Finanstilsynet fastsætter nærmere regler  

 om, hvilke formuedispositioner der udgør  

 spekulationsforretninger.
 Stk. 3. Bestyrelsen skal for personer omfattet af stk. 1  

 udarbejde retningslinier om indberetning af formuedispositioner.
 Stk. 4. På baggrund af de foretagne indberetninger skal  

 den valgte revision i revisionsprotokollatet vedrørende  

 årsrapporten afgive erklæring om, hvorvidt indberetningerne har  

 givet anledning til bemærkninger, jf. stk. 3.
 Stk. 5. Spekulationsforretninger i stk. 1 omfatter ikke  

 lån i euro til finansiering af fast ejendom mod registreret pant i  

 ejendommen, såfremt ejendommen ikke anvendes til erhvervsmæssige  

 formål.«.
§ 24 e.
Bestyrelsen skal for direktører,  

 vicedirektører, underdirektører og dermed ligestillede  

 udarbejde retningslinjer om indberetning af formuedispositioner omfattet af  

 de særlige undtagelser, som fremgår af bekendtgørelsen  

 udstedt i medfør af §§ 24 c, stk. 3.
 2. § 24 e ophæves.
 Stk. 2. På baggrund af de foretagne indberetninger skal  

 den valgte revision i revisionsprotokollen vedrørende  

 årsregnskabet afgive erklæring om, hvorvidt indberetningerne har  

 givet anledning til bemærkninger, jf. §§ 24 c, stk. 3.
§ 24 f.
Den valgte revision skal én gang om året  

 gennemgå tillægspensionsordningens interne retningslinjer  

 vedrørende indberetning efter §§ 24 e, stk. 1, og afgive  

 erklæring i revisionsprotokollen vedrørende årsregnskabet  

 om, hvorvidt tillægspensionens forretningsgange på dette  

 område er betryggende.
 3. I § 24 f ændres »§ 24 e, stk. 1«  

 til: »§ 24 c, stk. 3«.
§ 26. --- 4. § 26, stk. 7, affattes således:
Stk. 7. Arbejdsmarkedets Tillægspensions anbringelse af  

 midler i en enkelt virksomhed må ikke medføre, at  

 Arbejdsmarkedets Tillægspension alene eller sammen med Arbejdsmarkedets  

 Erhvervssygdomssikring eller sammen med datterselskaber, som de ejer, kan  

 udøve bestemmende indflydelse på virksomheden.
Dette  

 gælder dog ikke anbringelse af midler i datterselskaber, som  

 Arbejdsmarkedets Tillægspension ejer, og hvis midler anbringes efter de  

 regler, der gælder for Arbejdsmarkedets Tillægspension selv,  

 eller i virksomhed efter stk. 4.
 »Stk. 7. Arbejdsmarkedets Tillægspensions anbringelse af  

 midler i en enkelt virksomhed må ikke medføre, at  

 Arbejdsmarkedets Tillægspension alene eller sammen med Arbejdsmarkedets  

 Erhvervssygdomssikring eller sammen med datterselskaber, som de ejer, kan  

 udøve bestemmende indflydelse på virksomheden, medmindre andet  

 følger af stk. 14 eller 15.«.
 5. I § 26 indsættes som stk. 14 og 15:
 »Stk. 14. Stk. 7 gælder dog ikke ved anbringelse af  

 midler i datterselskaber, som Arbejdsmarkedets Tillægspension ejer, og  

 hvis midler anbringes efter de regler, der gælder for Arbejdsmarkedets  

 Tillægspension selv, eller virksomhed efter stk. 4.
Stk. 15. Arbejdsmarkedets Tillægspension kan for at  

 sikre allerede foretagne investeringer midlertidigt drive anden virksomhed  

 eller medvirke ved omstrukturering af erhvervsvirksomheder.
Indberetning  

 herom skal gives til Finanstilsynet.«.
 6. § 27 d affattes således:
§ 27 d.
Til dækning af udgifterne ved Finanstilsynets  

 tilsyn med Arbejdsmarkedets Tillægspension fastsætter  

 Finanstilsynet et gebyr, der udredes af Arbejdsmarkedets  

 Tillægspension.
»§ 27 d.
Arbejdsmarkedets Tillægspension bidrager til at  

 dække udgifterne ved Finanstilsynets virksomhed efter regler fastsat af  

 Finanstilsynet.
 Stk. 2. Påligning af bidrag foretages af Finanstilsynet  

 på grundlag af oplysninger i det for seneste regnskabsår aflagte  

 regnskab.«.
§ 3 I lov om Lønmodtagernes Dyrtidsfond, jf. lovbekendtgørelse  

 nr. 281 af 1. maj 1995, som ændret senest ved § 3 i lov nr. 1329  

 af 20. december 2000, foretages følgende ændring:
 1. § 3, stk. 1, affattes således:
 § 3. Ved den berettigedes fyldt 70. år udbetales  

 beløbet med tillæg ved fondens foranstaltning.
 »Stk. 1. Ved den berettigedes fyldte 70. år udbetales  

 beløbet med tillæg ved fondens foranstaltning, medmindre  

 lønmodtageren selv ønsker at lade opsparingen forblive i  

 LD.«.
 2. § 5a affattes således:
§ 5a.
Direktører, vicedirektører,  

 underdirektører og dermed ligestillede samt de interne revisions- og  

 vicerevisionschefer i Lønmodtagernes Dyrtidsfond må ikke for  

 egen regning udføre eller deltage i spekulationsforretninger.
Det  

 samme gælder for andre ledende medarbejdere med et særligt ansvar  

 for fonds- eller valutafunktioner.
»§ 5a.
Direktører, vicedirektører,  

 underdirektører og dermed ligestillede samt interne revisions- og  

 vicerevisionschefer i Lønmodtagernes Dyrtidsfond må ikke for  

 egen regning udføre eller deltage i spekulationsforretninger.
Det  

 samme gælder for andre ledende medarbejdere med ansvar for fonds-,  

 valuta- eller kreditfunktioner.
 Stk. 2. Bestyrelsen er forpligtet til at udarbejde interne  

 retningslinjer for, hvilke andre medarbejdere der ikke for egen regning  

 må udføre eller deltage i spekulationsforretninger.  

 Retningslinjerne skal omfatte ledende medarbejdere med ansvar for fonds-,  

 valuta- eller kreditfunktioner, der ikke er omfattet af stk. 1.
 Stk. 2. Finanstilsynet fastsætter nærmere regler  

 om hvilke formuedispositioner, der udgør  

 spekulationsforretninger.
 Stk. 3. Finanstilsynet fastsætter nærmere regler  

 om, hvilke formuedispositoner der udgør spekulationsforretninger.
 Stk. 3. Bestyrelsen skal for personer omfattet af stk. 1  

 udarbejde retningslinier om indberetning af formuedispositioner.
 Stk. 4. På baggrund af de foretagne indberetninger skal  

 den valgte revision i revisionsprotokollatet vedrørende  

 årsrapporten afgive erklæring om, hvorvidt indberetningerne har  

 givet anledning til bemærkninger, jf. stk. 3.
 Stk. 5. Spekulationsforretninger i stk. 1 omfatter ikke  

 lån i euro til finansiering af fast ejendom mod registreret pant i  

 ejendommen, såfremt ejendommen ikke anvendes til erhvervsmæssige  

 formål.«.
§ 5c.
Bestyrelsen skal for direktører,  

 vicedirektører, underdirektører og dermed ligestillede  

 udarbejde retningslinjer om indberetning af formuedispositioner omfattet af  

 de særlige undtagelser, som fremgår af bekendtgørelsen  

 udstedt i medfør af § 5 a, stk. 3.
 3. § 5 c ophæves.
 Stk. 2. På baggrund af de foretagne indberetninger skal  

 den valgte revision i revisionsprotokollen vedrørende  

 årsregnskabet afgive erklæring om, hvorvidt indberetningerne har  

 givet anledning til bemærkninger, jf. § 5 a, stk. 3.
§ 5 d.
Den valgte revision skal en gang om året  

 gennemgå fondens interne retningslinjer vedrørende indberetning  

 efter § 5 c, stk. 1, og afgive erklæring i  

 revisionsprotokollen vedrørende årsregnskabet om, hvorvidt  

 fondens forretningsgange på dette område er betryggende.
 4. I § 5 d ændres »§ 5 c,  

 stk. 1« til: »§ 5 a, stk 3«.
§ 6. --- 5. § 6, stk. 5, affattes således:
»Stk. 5. Lønmodtagernes Dyrtidsfonds anbringelse af  

 midler i en enkelt virksomhed må ikke medføre, at  

 Lønmodtagernes Dyrtidsfond alene eller sammen med datterselskaber kan  

 udøve bestemmende indflydelse på virksomheden.
Dette  

 gælder dog ikke anbringelse af midler i datterselskaber, hvis midler  

 anbringes efter de regler, der gælder for Lønmodtagernes  

 Dyrtidsfond selv.
 »Stk. 5. Lønmodtagernes Dyrtidsfonds anbringelse af  

 midler i en enkelt virksomhed må ikke medføre, at  

 Lønmodtagernes Dyrtidsfond alene eller sammen med datterselskaber kan  

 udøve bestemmende indflydelse på virksomheden, medmindre andet  

 følger af stk. 13 eller 14.«.
 6. I § 6 indsættes som stk. 13 og 14:
 »Stk. 13. Stk. 5 gælder dog ikke ved anbringelse af  

 midler i datterselskaber, hvis midler anbringes efter de regler, der  

 gælder for Lønmodtagernes Dyrtidsfond selv.
Stk. 14. Lønmodtagernes Dyrtidsfond kan for at sikre  

 allerede foretagne investeringer midlertidigt drive anden virksomhed eller  

 medvirke ved omstrukturering af erhvervsvirksomheder.
Indberetning herom skal  

 gives til Finanstilsynet.«.
§ 10. --- 7. § 10, stk. 5, ophæves og i stedet  

 indsættes:
 Stk. 5. Til dækning af udgifterne ved Finanstilsynets  

 tilsyn i henhold til stk. 1-4 fastsætter Finanstilsynet et gebyr,  

 der udredes af Lønmodtagernes Dyrtidsfond.
 »Stk. 5. Lønmodtagernes Dyrtidsfond bidrager til at  

 dække udgifterne ved Finanstilsynets virksomhed efter regler fastsat af  

 Finanstilsynet.
 Stk. 6. Påligning af bidrag foretages af Finanstilsynet  

 på grundlag af oplysninger i det for seneste regnskabsår aflagte  

 regnskab.«.
 Stk. 6 bliver herefter stk. 7.
§ 4 I lov om sikring mod følger af arbejdsskade, jf.  

 lovbekendtgørelse nr. 943 af 16. oktober 2000, som ændret senest  

 ved § 4 i lov nr. 1329 af 20. december 2000, foretages følgende  

 ændring:
§ 57 A. --- Stk. 3. Arbejdsmarkedets Erhvervssygdomssikring ledes af en  

 bestyrelse, der består af en formand og 20 andre medlemmer.
Heraf  

 udpeges 1. I § 57 A, stk. 3, 1. pkt., indsættes  

 efter »ledes af«: »en direktør og «.
1) 4 medlemmer af Dansk Arbejdsgiverforening, 2) 1 medlem af Sammenslutningen af Landbrugets Arbejdsgiverforeninger, 3) 1 medlem af finansministeren, 4) 2 medlemmer af Kommunernes Landsforening, Amtsrådsforeningen i  

 Danmark, Københavns og Frederiksberg Kommuner i fællesskab, 5) 1 medlem af Finanssektorens Arbejdsgiverforening, 6) 1 medlem af Ledernes Hovedorganisation, 7) 7 medlemmer af Landsorganisationen i Danmark, 8) 2 medlemmer af Funktionærernes og Tjenestemændenes  

 Fællesråd og 9) 1 medlem af Akademikernes Centralorganisation.
 Udpegning af medlemmer sker efter reglerne i lov om ligestilling mellem  

 mænd og kvinder ved besættelse af visse bestyrelsesposter i den  

 statslige forvaltning.
§ 57 B.
Arbejdsmarkedets Erhvervssygdomssikring skal have  

 ansat en af Finanstilsynet godkendt ansvarshavende aktuar til  

 udførelse af de nødvendige beregningstekniske funktioner,  

 herunder til fastsættelse af det samlede bidragsniveau samt til  

 undersøgelser.
 2. I § 57 B indsættes efter stk. 2  

 som nyt stykke:
 Stk. 2. Søger Arbejdsmarkedets Erhvervssygdomssikring  

 Finanstilsynets godkendelse af en ny ansvarshavende aktuar, skal anmodningen  

 herom være ledsaget af en angivelse af årsagen til skiftet.
»Stk. 3. Arbejdsmarkedets Erhvervssygdomssikring skal  

 udarbejde en sikringsplan, som skal indeholde oplysninger om ordningens  

 sikringstekniske beregningsgrundlag.
Sikringsplanen og ændringer heri  

 skal anmeldes til Finanstilsynet.«.
 Stk. 3. Finanstilsynet kan fastsætte nærmere  

 bestemmelser om de i stk. 1 og 2 nævnte forhold.
 Stk. 3 bliver herefter stk. 4.
§ 57 I. --- 3. § 57 I, stk. 3, affattes således:
Stk. 3. Arbejdsmarkedets Erhvervssygdomssikrings anbringelse  

 af midler i en enkelt virksomhed må ikke medføre, at  

 Arbejdsmarkedets Erhvervssygdomssik-ring alene eller sammen med  

 Arbejdsmarkedets Tillægspension eller med datterselskaber, som de ejer,  

 kan udøve bestemmende indflydelse på virksomheden.
Dette  

 gælder dog ikke anbringelse af midler i datterselskaber, som  

 Arbejdsmarkedets Erhvervssygdomssikring ejer, og hvis midler anbringes efter  

 de regler, der gælder for Arbejdsmarkedets Erhvervssygdomssik-ring  

 selv.
 »Stk. 3. Arbejdsmarkedets Erhvervssygdomssikrings anbringelse  

 af midler i en enkelt virksomhed må ikke medføre, at  

 Arbejdsmarkedets Erhvervssygdomssikring alene eller sammen med  

 Arbejdsmarkedets Tillægspension eller sammen med datterselskaber, som  

 de ejer, kan udøve bestemmende indflydelse på virksomheden,  

 medmindre andet følger af stk. 9 eller 10.«.
 4. I § 57 I indsættes efter stk. 8  

som nye stykker:
 »Stk. 9. Stk. 3 gælder dog ikke ved anbringelse af  

 midler i datterselskaber, som Arbejdsmarkedets Erhvervssygdomssikring ejer,  

 og hvis midler anbringes efter de regler, der gælder for  

 Arbejdsmarkedets Erhvervssygdomssikring selv.
Stk. 10. Arbejdsmarkedets Erhvervssygdomssikring kan for at  

 sikre allerede foretagne investeringer midlertidigt drive anden virksomhed  

 eller medvirke ved omstrukturering af erhvervsvirksomheder.
Indberetning  

 herom skal gives til Finanstilsynet.«.
 5. § 57 O affattes således:
§ 57 O.
Til dækning af udgifterne ved Finanstilsynets  

 tilsyn med Arbejdsmarkedets Erhvervssygdomssikring fastsætter  

 Finanstilsynet et gebyr, der udredes af Arbejdsmarkedets  

 Erhvervssygdomssikring.
»§ 57 O.
Arbejdsmarkedets Erhvervssygdomssikring bidrager til  

 at dække udgifterne ved Finanstilsynets virksomhed efter regler fastsat  

 af Finanstilsynet.
 Stk. 2. Påligning af bidrag foretages af Finanstilsynet  

 på grundlag af oplysninger i det for seneste regnskabsår aflagte  

 regnskab.«.
§ 5 I lov om forsikringsmæglervirksomhed, jf. lovbekendtgørelse  

 nr. 782 af 18. august 2000, som senest ændret ved § 7 i lov nr.  

 1327 af 20. december 2000, foretages følgende ændringer:
 1. Lovens titel affattes således:
Lov om forsikringsmæglervirksomhed »Lov om forsikringsformidling«.
 2. §1, stk. 1, ophæves og i stedet  

 indsættes:
 § 1. Denne lov finder anvendelse på  

 forsikringsmæglervirksomhed.
 »§ 1. Denne lov finder anvendelse på  

 erhvervsmæssig formidling af forsikringer.
 Stk. 2. §§ 2-20, § 24 og § 29 finder kun  

 anvendelse på erhvervsmæssig formidling af forsikringer foretaget  

 af forsikringsmæglere.
 Stk 3. § 31 finder kun anvendelse på anden  

 erhvervsmæssig formidling af forsikringer end formidling foretaget af  

 forsikringsmæglere.«.
 Stk. 2 og 3 bliver herefter stk. 4 og 5.
 Stk. 2. Ved forsikringsmæglervirksomhed forstås  

 erhvervsmæssig formidling af tilbud om direkte forsikringer fra flere  

 forskellige frit valgte forsikringsselskaber samt eventuel administration og  

 rådgivning om forsikringsforhold i tilknytning hertil.
Stk. 3. Ved en forsikringsmægler forstås en  

 person, der driver den i stk. 2 omhandlede virksomhed.
Ved et  

 forsikringsmæglerselskab forstås et selskab, der driver den i  

 stk. 2 omhandlede virksomhed.
 3. I § 1, stk. 3, der bliver stk. 5,  

 ændres »stk. 2« til: »stk. 4«.
§ 3. --- 4. I § 3, stk. 3, indsættes som 2.  

 pkt.:
 Stk. 3. Når Finanstilsynet har meddelt tilladelse til at  

 drive forsikringsmæglervirksomhed, skal forsikringsmægleren eller  

 forsikringsmæglerselskabet registreres i Erhvervs- og  

 Selskabsstyrelsen.
 »De registrerede oplysninger er offentligt tilgængelige.«.
§ 13. --- 5. § 13, stk. 3, affattes således:
 Stk. 3. En forsikringsmægler skal uopfordret oplyse  

 forsikringstageren om størrelsen af en provision eller andet vederlag,  

 som er knyttet til de tilbud fra forsikringsselskaberne, som forelægges  

 kunden.
 »Stk. 3. En forsikringsmægler skal skriftligt og  

 uopfordret oplyse forsikringstageren om størrelsen af den til  

 virksomheden aftalte provision eller andet vederlag, som er knyttet til et  

 tilbud fra forsikringsselskabet, som det, der forelægges kunden.«.
§ 14. Et forsikringsmæglerselskab og en  

 forsikringsmægler må i tilknytning til den  

 forsikringsmæglervirksomhed, der er nævnt i §§ 1,  

 stk. 2, drive anden forsikringsmæglervirksomhed, der er  

 accessorisk til forsikringsmæglervirksomhed.
Et  

 forsikringsmæglerselskab må ikke herudover drive anden  

 virksomhed.
 6. I § 14, stk. 1, ændres »nævnt i  

 § 1, stk. 2, drive anden forsikringsmæglervirksomhed,« til:  

 »angivet i § 1, stk. 4, drive anden virksomhed,«.
 7. Overskriften til § 31 affattes således:
Skiltningspligt »Skiltnings- og oplysningspligt«.
 8. § 31 affattes således:
§ 31. Enhver, der i erhvervsmæssigt øjemed har  

 forpligtet sig til at virke for afsætning af et eller flere bestemte  

 forsikringsselskabers produkter, skal ved enhver henvendelse, der har til  

 formål at formidle et tilbud om en forsikring, tydeligt angive, at en  

 sådan forpligtelse består, samt skriftligt oplyse om  

 størrelsen af den provision eller andet vederlag, som er knyttet til  

 det tilbud fra forsikringsselskabet, som forelægges kunden.
Dette  

 gælder dog ikke personer, der som ansatte foretager direkte salg for  

 forsikringsselskabet, eller ansatte i selskaber tilhørende samme  

 koncern som forsikringsselskabet eller ansatte i selskaber, som gennem  

 samarbejdsaftaler mellem forsikringsselskabet og disse selskaber formidler  

 forsikringer for forsikringsselskabet.
 »§ 31. Enhver virksomhed, der i erhvervsmæssigt  

 øjemed har indgået aftale om at virke for afsætning af et  

 eller flere bestemte forsikringsselskabers produkter, skal ved enhver  

 henvendelse, der har til formål at formidle et tilbud om en forsikring,  

 tydeligt angive, at en sådan aftale består.
 Stk. 2. Den, der udøver den i stk. 1 angivne  

 virksomhed fra et forretningslokale skal ved tydelig skiltning anføre  

 tilknytningsforholdet til et eller flere forsikringsselskaber.
Stk. 2. Den, der udøver den i stk. 1 angivne  

 virksomhed fra et forretningslokale skal ved tydelig skiltning anføre  

 tilknytningsforholdet til et eller flere forsikringsselskaber.
Pligten til  

 tydelig oplysning om tilknytningsforholdet omfatter tillige  

 forsikringsformidling via elektroniske medier.
Stk. 3. Forsikringsselskaber har pligt til at forsyne den af  

 stk. 1 omfattede personkreds med et bevis, der angiver  

 tilknytningsforholdet til forsikringsselskabet.
Dette bevis skal uopfordret  

 vises til forsikringstageren.
Pligten efter 1. pkt. gælder dog ikke i  

 forhold til en person, der alene udøver den i stk. 1 angivne  

 virksomhed fra et forretningslokale.
Stk. 3. Forsikringsselskaber har pligt til at forsyne eget  

 salgspersonale samt personer ansat i de af stk. 1 omfattede virksomheder  

 med et bevis, der angiver tilknytningsforholdet til forsikringsselskabet.  

 Dette bevis skal uopfordret vises til kunden.
Pligten efter 1. pkt.  

 gælder dog ikke i forhold til en person, der alene udøver den i  

 stk. 1 angivne virksomhed fra et forretningslokale.
 Stk. 4. Den, der udøver den i stk. 1, angivne  

 virksomhed har pligt til skriftligt at oplyse kunden om størrelsen af  

 den til virksomheden aftalte provision eller andet vederlag, som  

 gennemsnitligt er knyttet til et tilbud fra forsikringsselskabet, som det,  

 der forelægges kunden.«.
1)  Loven indeholder bestemmelser, der gennemfører  

 Rådets direktiv 92/49/EØF, EF-Tidende Nr.
L 228, s. 1 ( 3.  

 skadesforsikringsdirektiv) og Rådets direktiv 92/96/EØF,  

 EF-Tidende Nr.
L 360, s. 1 (3. livsforsikringsdirektiv).
