 Annoncer indeholdende en kupon til forsikringsbegæring bør give  

 forsvarlig information om forsikringens dækningsomfang og præmie.
 Væsentlige afvigelser i dækningsområde eller vilkår fra det sædvanlige  

 på markedet bør udtrykkelig fremhæves i annoncen.
2.2.6.4. Familieforsikring Forbrugerstyrelsen blev opmærksom på, at et forsikringsselskab gennem  

 annoncering i et kuponhæfte tilbød forbrugerne en familieforsikring.  

 Annoncen indeholdt en kupon, der bestod af en forsikringsbegæring  

 samt en rubrik beregnet til opsigelse af eventuel eksisterende forsikring i  

 andet selskab.
I øvrigt indeholdt annoncen en kort redegørelse for  

 forsikringens indhold, herunder dækningsomfang, samt pris.
Forsikringsselskabet oplyste, at alle forbrugere, der tegnede forsikring  

 via kuponen, fik tilsendt forsikringsbetingelserne samt oplysning om 8 dages  

 fortrydelsesret.
Opsigelse af eventuel anden forsikring blev først  

 effektueret efter fristens udløb.
Endvidere havde forsikringsselskabet til  

 hensigt fremover også at oplyse om fortrydelsesretten i annoncerne.
Efter høring i Assurandør-Societetet meddelte Forbrugerombudsmanden  

 forsikringsselskabet, at annoncer for familieforsikring, der indeholder  

 opfordring til umiddelbart at tegne en forsikring, må være tilrettelagt  

 således, at forbrugeren får en forsvarlig information om forsikringens  

 dækningsomfang og præmie, inden forsikringen tegnes.
Såfremt en udbudt  

 familieforsikring har et dækningsområde eller vilkår, der væsentligt afviger  

 fra, hvad der er sædvanligt på markedet, må dette udtrykkeligt fremhæves i  

 annoncen.
I denne forbindelse blev det nævnt, at der er et særligt behov for,  

 at selskaberne medvirker til at begrænse risikoen for, at der opstår tilfælde  

 af underforsikring, uden at forbrugeren har været på det rene med  

 konsekvenserne heraf.
Endvidere bør det fremgå af annoncen, at forbrugeren  

 kan få forsikringsbetingelserne tllsendt, inden forsikringen tegnes.  

 Forsikringsbetingelserne bør fremsendes senest sammen med policen.
Besvarelsen forudsatte, at forbrugeren får en 8 dages fortrydelsesret,  

 således som selskabet allerede praktiserede det. (J.nr.
FO 89-1614-71) (* 1) Offentliggjort i Forbrugerstyrelsens Juridiske Årbog 1990, S. 41-42.
