 Art. 1.
 Ethvert Medlem af den internationale Arbejdsorganisation, som ratificerer  

 denne Konvention, forpligter sig til at sikre samtlige Personer, der  

 beskæftiges ved Landbrugsarbejde, samme Forenings- og Organisationsret som  

 Industriens Arbejdere, og at afholde sig fra enten ved Lovbestemmelser eller  

 paa anden maade at træffe nogen Foranstaltning,der har til Hensigt at  

 indskrænke denne Ret for Landarbejderne.
 Art. 2.
 De formelle Ratifikationer af denne Konvention skal, paa de i  

 Versailles-Traktaten, Afsnit XIII og de herhenhørende Bestemmelser i de  

 øvrige Fredstraktater fastsatte Betingelser, meddeles Folkeforbundets  

 generalsekretær til Registrering.
 Art. 3.
 Denne Konvention træder i kraft paa den Dag, da to Medlemmer af den  

 internationale Arbejdsorganisation har ratificeret Konventionen og dette er  

 registreret af Generalsekretæren.
 Den er kun bindende for de Medlemmer, hvis Ratifikationer er blevet  

 registrerede i Sekretariatet.
 Derefter træder Konventionen i Kraft for hvert enkelt Medlem paa den Dag,  

 paa hvilken dets Ratifikation er bleven registreret i Sekretariatet.
 Art. 4.
Saa snart to medlemmer af den internationale Arbejdsorganisation har  

 ratificeret konventionen, og dette er blevet registreret af Sekretariatet,  

 skal Folkeforbundets generalsekretær udsende meddelelse herom til alle  

 Medlemmer af den internationale Arbejdsorganisation.
Han skal ligeledes  

 udsende Meddelelse om Registrering af samtlige de Ratifikationer, som siden  

 bliver sendt ham til Registrering af Organisationens andre medlemmer.
 Art. 5.
 Med Forbehold af Bestemmelserne i Art. 3 skal ethvert Medlem, som  

 ratificerer denne Konvention, forpligte sig til at lade Bestemmelserne i Art.  

 1 træde i Kraft senest 1. Januar 1924 og at træffe saadanne Foranstaltninger,  

 som er nødvendige for at gøre disse Bestemmelser effektive.
 Art. 6.
 Ethvert Medlem af den internationale Arbejdsorganisation, som ratificerer  

 denne Konvention, forpligter sig til at bringe den i Anvendelse i sine  

 Kolonier, Besiddelser og protektorater i Overensstemmelse med Bestemmelsen i  

 Versailles-Fredstraktatens Art. 421 og de henhørende Artikler i de andre  

 Fredstraktater.
 Art. 7.
 Ethvert Medlem, der har ratificeret denne Konvention, kan opsige den efter  

 Forløbet af 10 Aar fra den Dag, da Konventionen først traadte i Kraft, ved at  

 sende Meddelelse herom til Registrering i Folkeforbundets Sekretariat.  

 Saadanne Opsigelser faar først Gyldighed et Aar efter Sekretariatets  

 Registrering.
 Art. 8.
 Det internationale Arbejdsbureaus Styrelse skal mindst een Gang hvert 10de  

 Aar aflægge Rapport til Generalkonferencen om denne Konventions Anvendelse,  

 og den skal overveje Ønskeligheden af paa Konferencens Dagsorden at fremsætte  

 Spørgsmaal om dens Revision eller Forandring.
 Art. 9.
 Denne Konventions franske og engelske Tekster er begge autentiske.
 Hvilket herved bringes til almindelig Kundskab med Tilføjende, at Danmarks  

 Tiltræden af den nævnte Konvention under 20. Juni d.A. er registreret af  

 Folkeforbundets Generalsekretariat.
 Socialministeriet, den 12. Juli 1930.
Steincke./J.
Berner.
