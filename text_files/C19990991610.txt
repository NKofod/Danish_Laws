 Cirkulæreskrivelse om meddelelse om  

 oversigt over sager, hvor medlemmets handlemåde dels kan sidestilles  

 med afslag på formidlet arbejde, dels ikke kan sidestilles med afslag  

 på formidlet arbejde.
 Kommentar m.v.:
 Denne Meddelelse fra DfA indeholder en gennemgang af et antal sager  

 vedrørende spørgsmålet om, hvorvidt en given  

 handlemåde kan sidestilles med et afslag.
 Meddelelsen er inddelt i følgende kategorier:
I.
Afgørelser, hvor ankenævnet har fundet grundlag for at  

 sidestille medlemmets handlemåde med afslag.
Sag nr. 1 Medlemmet oplyste arbejdsgiveren om, at hun havde søgt andet  

 arbejde med blandt andet bedre løn, hvilket var skyld i, at hun ikke  

 blev ansat.
Medlem blev formidlet arbejde.
Arbejdsgiver meldte tilbage, at medlemmet  

 ikke blev ansat, da hun kun mødte op af pligt, og at hun ikke ville  

 have arbejdet.
Medlemmet oplyste, at hun på arbejdsgiverens  

 forespørgsel havde oplyst, at AF havde sendt hende til samtalen.  

 Medlemmet har videre oplyst, at hun ikke havde sagt, at hun ikke ville have  

 arbejdet, men at hun derimod havde været ærlig og oplyst, at hun  

 søgte andet arbejde, der ville medføre væsentlig  

 højere løn, bedre transportmuligheder og færre  

 børnepasningsproblemer.
Arbejdsgiveren havde herefter ikke ment, at en  

 ansættelse kunne komme på tale, da han ikke var interesseret i en  

 kort ansættelsesperiode.
DfA og AMA fastholdt a-kassens afgørelse.
DfA lagde  

 vægt på, at hun ifølge sine egne oplysninger havde oplyst  

 arbejdsgiveren om, at hun havde søgt andet arbejde med blandt andet  

 bedre løn.
Medlemmet havde derved selv været skyld i, at hun  

 ikke fik det formidlede arbejde.
(DfA's j.nr. 95-6262-1062, AMA's j.nr. 1996-1-3919) Sag nr. 2 Det skyldtes væsentligst oplysninger fra medlemmet, om at hun  

 påtænkte at søge orlov, at hun ikke fik jobbet.
Medlemmet var formidlet arbejde som tandklinikassistent og havde under  

 ansættelsessamtalen uopfordret oplyst, at hun søgte  

 forældreorlov, at hun havde ansøgningen liggende derhjemme og  

 kun manglede at sende den afsted.
Umiddelbart efter søgte hun  

 orlov.
 DfA traf afgørelse om, at medlemmet var selvforskyldt ledig.  

 DfA begrundede afgørelsen med, at medlemmet ved jobsamtalen havde  

 handlet på en sådan måde, at det væsentligst skyldtes  

 hendes oplysninger, at hun ikke fik jobbet.
 AMA fastholdt afgørelsen og henviste til direktoratets  

 begrundelse.
(DfA´s j.nr. 96-6262-1398, AMA´s j. nr. 1997-1-4788) Sag nr. 3 Afbud til jobsamtale under henvisning til, at medlemmet havde  

 fået ordinært arbejde til tiltrædelse senere, var at  

 sidestille med afslag.
 Et medlem var henvist til samtale i kommune om jobtræning den 3.  

 november 1995. Hun oplyste arbejdsgiveren om, at hun ikke ville komme til  

 samtalen, da hun den 2. november 1995 havde skaffet sig ordinært  

 arbejde til påbegyndelse den 21. november 1995.
DfA traf afgørelse om, at medlemmet ved at melde afbud til  

 samtalen havde handlet på en sådan måde, at  

 arbejdsforholdet ikke kom i stand og skulle derfor pålægges 1  

 uges karantæne.
DfA lagde vægt på, at medlemmet ikke gav  

 arbejdsgiveren oplysninger om, hvornår hun skulle påbegynde det  

 ordinære arbejde, og at arbejdsgiveren derfor ikke fik mulighed for at  

 tage stilling til, om hun skulle ansættes i mellemperioden.
DfA fandt  

 videre, at hun ikke kunne få dagpenge fra afslaget, til hun overtog det  

 nye arbejde.
 AMA tiltrådte DfA's afgørelse.
(DfA's j.nr. 96-4427-1225, AMA's j.nr. 1996-1-4037) Sag nr. 4 Mødte ikke til jobsamtale, da medlemmet havde fået andet  

 arbejde til tiltrædelse ca. 1½ måned senere.
Medlemmet var formidlet arbejde som klinikassistent.
Jobsamtalen skulle  

 finde sted den 11. marts 1997. Medlemmet søgte arbejde hos en anden  

 tandlæge, idet hun ikke ønskede arbejde hos den tandlæge,  

 hun var formidlet til, p.g.a. hans dårlige ry.
Medlemmet fik den 11.  

 marts 1997 - inden jobsamtalen - ansættelse hos en anden tandlæge  

 fra den 1. april 1997. Medlemmet meldte herefter afbud til  

 formidlingssamtalen.
 DfA tiltrådte a-kassens afgørelse.
AMA var enig i, at hun skulle idømmes karantæne for  

 afslag på formidlet arbejde, men fandt ikke grundlag for at udelukke  

 hende fra dagpenge i mellemperioden.
AMA lagde vægt på, at det  

 alene var formidlingen til den pågældende tandlæge, hun  

 ikke ønskede.
Efter nævnets opfattelse burde hun imidlertid have  

 været taget til jobsamtalen og ladet det være op til  

 tandlægen at afgøre, om han ville ansætte hende frem til  

 den 1. april 1997, men der var ikke grundlag for at rejse tvivl om hendes  

 rådighed generelt.
(DfA's j.nr. 98-627-0537, AMA's j.nr. 1997-1-5540) Sag nr. 5 En socialpædagog var ikke interesseret i at arbejde med  

 børnehavebørn.
 Under en formidlingssamtale i en børnehave havde medlemmet, som var  

  socialpædagog, givet udtryk for, at han ikke var interesseret i  

 børnehavebørn.
Arbejdsgiveren meldte tilbage, at medlemmet havde givet udtryk for, at han  

 kun mødte op af pligt, og at han fandt arbejdet i en børnehave  

 uinteressant.
Medlemmet oplyste endvidere, at han under samtalen var blevet  

 spurgt, om han var interesseret i børnehavebørn, og at han  

 havde svaret, at hans interesse var inden for  

 socialpædagogområdet.
Ved en samtale med a-kassen havde medlemmet sagt, at han havde udtalt, at  

 han ikke gad arbejde med små børn, da han ikke var uddannet  

 hertil.
Han sagde desuden, at han havde udtalt sig kritisk overfor  

 medarbejdernes tobaksrygning.
 DfA og AMA traf afgørelse om, at medlemmet havde  

 handlet på en måde, der kunne sidestilles med afslag på  

 formidlet arbejde, og at han derfor skulle pålægges  

 karantæne.
 Der blev lagt vægt på, at medlemmet under samtalen med  

 arbejdsgiver gav de tilstedeværende indtryk af, at han ikke  

 ønskede det formidlede arbejde.
(DfA's j.nr. 96-6261-179, AMA's j.nr. 1996-1-4355) Sag nr. 6 Et medlem ville ikke arbejde som buschauffør, selvom hun var  

 registreret som sådan på AF.
Et medlem stod registreret hos AF med buschauffør som ønske.  

 Da medlemmet blev formidlet arbejde som buschauffør, oplyste hun, at  

 hun ikke havde kørt bus i 11 år, og at hun i sin tid var blevet  

 afskediget p.g.a. underlivsbetændelse forårsaget af for meget  

 træk og kulde i forbindelse med buskørsel.
Medlemmet blev  

 herefter ikke ansat.
Arbejdsgiveren meldte tilbage, at hun ikke ønskede jobbet, da hun  

 var bange for at blive syg igen.
Der var ikke lægelig dokumentation for  

 helbredsmæssige problemer.
Arbejdsgiveren oplyste desuden, at medlemmet  

 i øvrigt havde sagt, at hun skulle skilles, at hun ikke vidste, hvor  

 hun skulle bo, og at hun ikke havde nogen bil og derfor ikke kunne arbejde i  

 "yderpunkterne". Medlemmet bestred disse oplysninger.
 DfA og AMA fandt, at hun havde måtte anses for at have  

 afslået formidlet arbejde.
(DfA's j.nr. 96-6252-476, AMA's j.nr. 1997-1-4577) Sag nr. 7 Medlemmet sagde, at det var ok med et vikariat hos arbejdsgiveren, men  

 at hendes ønske var at komme videre i en anden branche Et medlem fik formidlet arbejde hos en tandlæge.
Efter samtalen  

 meldte arbejdsgiveren tilbage, at medlemmet ikke havde fået arbejdet,  

 da hun helst ville være fri og søgte ansættelse i andet  

 erhverv.
Medlemmet oplyste, at tandlægens udlægning af samtalen  

 var korrekt.
Medlemmet oplyste videre, at hun alene havde svaret ærligt  

 på tandlægens spørgsmål, idet hun havde sagt, at det  

 var ok med et vikariat hos tandlægen, men at hendes ønske var at  

 komme videre i en anden branche.
Arbejdsgiveren har oplyst, at hun aldrig  

 ville drømme om at ansætte en, der svarede sådan.
 DfA traf afgørelse om, at medlemmet havde afslået  

 formidlet arbejde, og at hun skulle pålægges 1 uges  

 karantæne.
AMA tiltrådte direktoratets afgørelse.
AMA begrundede  

 afgørelsen med, at medlemmets udtalelser under samtalen naturligt  

 måtte efterlade det indtryk hos arbejdsgiver, at hun ikke  

 ønskede arbejdet.
Hun måtte have indset, at hendes forbehold  

 ville få den konsekvens, at arbejdsgiver ikke ville ansætte  

 hende.
(DfA's j.nr. 98-421-1549, AMA's j.nr. 1997-1-5214) Sag nr. 8 Et medlem, hvis faglige område blandt andet var  

 hyrevognskørsel, blev formidlet arbejde som chauffør, men  

 afviste jobbet under henvisning til, at han ikke var interesseret i  

 natarbejde.
Medlemmet blev formidlet til arbejde som chauffør.
Ifølge  

 AF's registreringer var medlemmets faglige område  

 hyrevognskørsel, fabriksarbejde og lagerarbejde.
AF meddelte til  

 a-kassen, at han ikke havde kontaktet arbejdsgiver, idet han havde haft en  

 aftale om, at han skulle starte hos en tidligere arbejdsgiver i december  

 1995. Medlemmet var den 21. december 1995 påbegyndt arbejde hos sin  

 tidligere arbejdsgiver.
Medlemmet oplyste senere, at han havde kontaktet  

 arbejdsgiveren og talt med sekretæren, der havde oplyst, at der var  

 tale om natarbejde, hvilket han ikke var interesseret i på grund af sit  

 syn.
På direktoratets anmodning om lægelige oplysninger oplyste  

 medlemmet, at han havde været udsat for adskillige overfald under  

 natkørsel.
DfA fandt, at medlemmet var selvforskyldt ledig og skulle  

 pålægges 1 uges effektiv karantæne, fordi han havde  

 afslået et formidlet arbejde uden en gyldig grund.
DfA fandt videre, at  

 medlemmet ikke var berettiget til at få dagpenge fra den 13. november  

 1995, hvor han skulle kontakte arbejdsgiveren, til den 21. december 1995,  

 hvor han påbegyndte det andet arbejde.
DfA lagde blandt andet  

 vægt på, at der ikke var lægelig dokumentation for, at han  

 på grund af sin helbredsmæssige tilstand ikke kunne varetage det  

 formidlede arbejde.
AMA var enig med DfA i, at medlemmet var selvforskyldt ledig og  

 skulle pålægges 1 uges karantæne.
AMA lagde vægt  

 på, at medlemmet havde forklaret, at der var tale om  

 natkørsel, hvilket han ikke var interesseret i, at medlemmet  

 senere fastholdt, at han ikke var interesseret i natarbejde, da han havde  

 dårligt syn, og at medlemmet over for direktoratet havde henvist  

 til, at han var blevet overfaldet ved natkørsel og derfor ikke var  

 interesseret i det tilbudte arbejde.
 AMA fandt ikke tilstrækkeligt grundlag for at anse afslaget på  

 det formidlede arbejde begrundet med, at medlemmet skulle overtage andet  

 arbejde, og medlemmet skulle derfor ikke udelukkes fra dagpenge i perioden  

 fra den 13. november 1995 til den 21. december 1995 som følge af  

 dette.
(DfA's j.nr. 98-627-0213, AMA's j.nr. 1998-1-5757) II.
Afgørelser, hvor ankenævnet ikke har fundet grundlag  

 for at sidestille medlemmets handlemåde med afslag.
Sag nr. 9 Medlemmet oplyste under jobsamtalen, at han søgte andet arbejde.  

 AMA fandt det ikke tilstrækkelig godtgjort, at medlemmet udviste  

 negativ holdning til tilbudet om arbejde.
Under formidlingssamtale oplyste medlemmet, at han havde søgt andet  

 arbejde.
Arbejdsgiveren meldte tilbage, at medlemmet "valgte andet arbejde i  

 stedet for". Arbejdsgiver oplyste, at han ville have ansat medlemmet  

 også for 1½ måned.
Medlemmet oplyste, at han blot var ærlig  

 og fortalte, at han havde søgt arbejde ved et entreprenørfirma,  

 hvor han var lovet arbejde.
Medlemmet oplyste, at arbejdsgiveren ikke  

 ønskede at ansætte ham, fordi han havde søgt andet  

 arbejde, og fordi han ikke havde erfaring med traktorkørsel.
DfA fandt, at medlemmet havde udvist en adfærd, der  

 måtte sidestilles med afslag, og at han derfor skulle  

 pålægges karantæne.
Direktoratet lagde bl.a. vægt  

 på arbejdsgiverens forklaring om, at han ville have ansat ham for en  

 kortere periode, hvis det havde været muligt.
AMA fandt det ikke tilstrækkelig godtgjort, at medlemmet  

 havde udvist en så negativ holdning til tilbudet om arbejde, at den  

 manglende tiltrædelse af arbejdet kunne sidestilles med et afslag  

 på at overtage arbejdet.
Medlemmet skulle derfor ikke  

 pålægges karantæne, og der var ikke grundlag for at  

 udelukke medlemmet fra dagpenge frem til overtagelse af det andet  

 arbejde.
(DfA's j.nr. 96-4427-1905, AMA's j.nr. 1996-4485) Sag nr. 10 Medlemmet afslog ikke det tilbudte arbejde, selvom han oplyste om  

 fremtidige flytteplaner.
Det var arbejdsgiveren, der ikke havde interesse i  

 at ansætte medlemmet.
 Medlemmet oplyste ved en jobsamtale, at han måske skulle flytte til  

 Jylland (fra København), fordi hans kæreste havde søgt  

 optagelse på uddannelse både i Århus og København.  

 Tidspunktet for en eventuel flytning lå 2-3 måneder frem i tiden.  

 Arbejdsgiver oplyste, at han med det samme tabte interessen for medlemmet,  

 efter han havde oplyst, at han eventuelt skulle flytte.
DfA fandt, at medlemmet havde handlet på en måde,  

 så arbejdsforholdet ikke kom i stand, hvilket måtte sidestilles  

 med afslag.
DfA vurderede, at oplysningen om flytningen var irrelevant for  

 jobsamtalen.
AMA fandt ikke tilstrækkeligt grundlag for at anse medlemmet  

 for selvforskyldt ledig.
AMA lagde vægt på, at medlemmet ikke  

 afslog det tilbudte arbejde, men at det var arbejdsgiveren, der på  

 baggrund af medlemmets udtalelser, om at han måske skulle flytte, ikke  

 havde interesse i at ansætte medlemmet.
(DfA's j.nr. 98-421-0622, AMA's j.nr. 1997-1-4723) Sag nr. 11 Medlemmets bemærkning om, at han regnede med at få arbejde  

 hos tidligere arbejdsgiver, var ikke tilstrækkelig til at begrunde  

 idømmelse af karantæne.
Medlemmet blev den 27. januar 1997 formidlet arbejde.
Arbejdsgiver meldte  

 tilbage, at medlemmet ikke ønskede arbejdet, fordi han havde andet  

 arbejde fra den 3. marts 1997. Medlemmet anførte, at han var  

 interesseret i arbejdet, men at han havde gjort arbejdsgiver opmærksom  

 på, at han havde planlagt ferie fra den 24. februar 1997 til den 2.  

 marts 1997, og at han regnede med at få arbejde hos sin tidligere  

 arbejdsgiver.
Medlemmet gjorde videre gældende, at han gerne ville tage  

 arbejdet - også for en kort periode.
 Medlemmet blev ansat hos sin tidligere arbejdsgiver den 3. marts 1997.
DfA traf afgørelse om, at medlemmet var selvforskyldt  

 ledigt, og at medlemmet ikke var dagpengeberettiget fra formidlingen den 27.  

 januar 1997, og indtil han startede hos sin tidligere arbejdsgiver.
DfA  

 begrundede afgørelsen med, at medlemmet havde handlet på en  

 måde, som måtte sidestilles med afslag, idet han havde oplyst,  

 dels at han skulle holde ferie, dels regnede med at komme tilbage til sin  

 tidligere arbejdsgiver.
AMA ændrede DfA's afgørelse.
AMA lagde herved  

 vægt på, at medlemmet ved sin henvendelse til arbejdsgiver  

 tilkendegav, at han var interesseret i at overtage det formidlede arbejde,  

 selvom han skulle holde planlagt ferie og i øvrigt regnede med at  

 komme tilbage til sin tidligere arbejdsgiver.
AMA fandt videre, at det ikke  

 kunne afvises, at det væsentligst skyldtes arbejdsgivers forhold, at  

 medlemmet ikke blev ansat.
AMA fandt derfor heller ikke tilstrækkeligt  

 grundlag for at fastslå, at medlemmet ikke stod til rådighed,  

 indtil han skulle påbegynde arbejde hos sin tidligere arbejdsgiver.
(DfA's j.nr. 98-627-0612, AMA's j.nr. 1997-1-5396) Sag nr. 12 Der var ikke tilstrækkeligt grundlag for at antage, at medlemmet  

 ikke ønskede det formidlede arbejde.
Medlemmet blev formidlet arbejde som lagerekspedient.
I tilbagemeldingen  

 anførte arbejdsgiver, at medlemmet skulle på kursus 14 dage  

 senere.
 Medlemmet forklarede, at han havde fortalt arbejdsgiver, at han var  

 tilmeldt et kursus indenfor værktøjsmagerfaget - et led i hans  

 individuelle handlingsplan -  men at han skulle stå til rådighed  

 for arbejdsmarkedet.
Arbejdsgiver oplyste senere, at medlemmets attitude var årsagen til,  

 at han ikke blev ansat, og at han med en anden indstilling til jobbet ville  

 være blevet ansat.
Medlemmet forklarede, at han havde oplyst  

 arbejdsgiver om, at han var uddannet værktøjsmager, men at han  

 de seneste 6 år havde arbejdet som lagerekspedient.
Medlemmet oplyste  

 videre, at han til arbejdsgiveren dels havde sagt, at han ville deltage i  

 kurset, hvis arbejdsgiver ikke kunne bruge ham, dels at han ville tage  

 jobbet, hvis han fik det tilbudt.
 Medlemmet har tilføjet, at hans fortid som  

 værktøjsmager og kurset kun udgjorde en lille del af  

 samtalen.
DfA traf afgørelse om, at han havde handlet på en  

 måde, så arbejdsforholdet ikke kom i stand.
DfA lagde vægt  

 på, at årsagen hertil var medlemmets ønske om at  

 komme på kursus, at han med en anden indstilling til jobbet  

 ville være blevet ansat, og at han uopfordret under samtalen havde  

 oplyst, at han var udlært værktøjsmager og var tilmeldt et  

 kursus, der vedrørte denne uddannelse.
 AMA fandt, at medlemmets handlemåde under samtalen ikke kunne  

 sidestilles med afslag på formidlet arbejde, idet nævnet fandt,  

 at der ikke var tilstrækkeligt grundlag for at antage, at medlemmet  

 ikke ønskede det formidlede arbejde.
(DfA's j.nr. 98-627-0035, AMA's j.nr. 1997-1-5564) Sag nr. 13 Tvivlen om, hvordan ordene faldt under samtalen, måtte komme  

 medlemmet til gode.
Et medlem blev formidlet arbejde som specialarbejder.
Arbejdsgiveren  

 meldte tilbage, at medlemmet ikke ønskede jobbet, da han i stedet  

 ønskede et lagerjob.
Medlemmet gjorde gældende, at han blot  

 havde været ærlig om sine fremtidsplaner.
Han havde således  

 sagt, at han ikke ville love at tage jobbet som varigt arbejde, da han var i  

 færd med at søge arbejde inden for lager og transport.
Dette  

 skulle efter medlemmets opfattelse ses i sammenhæng med, at  

 arbejdsgiver havde spurgt, om han var interesseret i varigt arbejde, da det  

 ville koste ca. 30.000 kr. at oplære en ny medarbejder.
Arbejdsgiver  

 oplyste, at medlemmets oplysninger for så vidt ikke var forkerte.
Hun  

 mente dog ikke, at spørgsmålet om varigt arbejde var blevet  

 kædet sammen med spørgsmålet om oplæring.
DfA traf afgørelse om selvforskyldt ledighed.
DfA  

 bemærkede, at det måtte have stået medlemmet klart, at  

 ingen arbejdsgiver ville ansætte en person, der oplyste, at han hellere  

 ville beskæftige sig med andet arbejde og derfor ville sige op, hvis  

 der viste sig mulighed herfor.
AMA fandt, at der ikke var tilstrækkeligt grundlag for at  

 anse medlemmet for selvforskyldt ledig.
AMA lagde til grund, at hans  

 forklaring om samtalens forløb i store træk var bekræftet  

 af arbejdsgiver.
AMA fandt herefter at tvivlen om hvorledes ordene faldt  

 under samtalen måtte komme medlemmet til gode, således at den  

 omstændighed, at medlemmet var ærlig omkring sine primære  

 jobønsker og den omstændighed, at han ikke ville forpligte sig  

 til at undlade at søge arbejde inden for lager- og  

 transportområdet ikke kunne sidestilles med afslag på formidlet  

 arbejde.
(DfA's j.nr. 96-6261-246, AMA's j.nr. 1997-1-4824) Sag nr. 14 Arbejdsgiver kunne ikke oplyse, om det havde været medlemmet  

 eller arbejdsgiver, der bragte medlemmets fremtidsplaner op under  

 samtalen.
Inden en jobsamtale om formidlet arbejde ringede medlemmet til  

 arbejdsgiver og oplyste, at han ønskede at gå på  

 uddannelsesorlov på et tidspunkt.
Arbejdsgiver oplyste, at medlemmet  

 havde givet udtryk for, at han hellere ville på uddannelsesorlov end at  

 arbejde.
Medlemmet oplyste, at han under samtalen ikke gav udtryk for  

 manglende vilje eller interesse i at ville arbejde.
Han oplyste samtidig, at  

 han endnu ikke opfyldte betingelsen for uddannelsesorlov om 3 års  

 fuldtidsbeskæftigelse inden for 5 år.
DfA ændrede a-kassens afgørelse, og pålagde  

 medlemmet 1 uges effektiv karantæne, idet DfA henviste til, at  

 medlemmet under samtalen havde givet udtryk for, at han på et senere  

 tidspunkt ønskede at søge uddannelsesorlov.
DfA fandt, at det  

 måtte have stået medlemmet klart, at en sådan  

 handlemåde ville svække arbejdsgiverens interesse i at  

 ansætte ham.
AMA fandt, at medlemmets handlemåde under jobsamtalen ikke  

 kunne sidestilles med et afslag.
AMA begrundede sin afgørelse med, at  

 samtalen havde fundet sted telefonisk, og at arbejdsgiver ikke havde kunnet  

 oplyse, om det havde været medlemmet eller arbejdsgiver, som bragte  

 hans fremtidsplaner op under samtalen.
