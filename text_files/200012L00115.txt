Fremsat den 15. november 2000 af  

 skatteministeren (Ole Stavad) Forslag til Lov om tilskud til visse miljøvenlige  

 lastbiler1) Tilskudsberettigede køretøjer § 1. Efter reglerne i denne lov ydes tilskud til  

 miljøvenlige lastbiler, der er registreret 1. gang her eller i  

 udlandet den 1. januar 1999 eller senere, men senest til og med den 30.  

 september 2001, efter færdselslovens § 72, stk. 1.
Tildelingsgrundlag § 2. Ved en miljøvenlig lastbil forstås et  

 køretøj, der mindst overholder de grænseværdier,  

 der fremgår af bilag I, punkt 6.2.1., linie A i tabel 1 til  

 Rådets direktiv nr. 88/77/EØF som ændret ved  

 direktiv1999/96/EF om indbyrdes tilnærmelse af medlemsstaternes  

 lovgivning om foranstaltninger mod emission af forurenende luftarter og  

 partikler fra dieselmotorer til fremdrift af køretøjer.
Tilskuddets størrelse § 3. Tilskuddet udgør 10.000 kr.
Udbetaling § 4. Tilskuddet udbetales af de statslige told- og  

 skattemyndigheder til de registrerede ejere af lastbiler, der opfylder de i  

 § 2 nævnte krav til emission af forurenende luftarter og partikler  

 fra dieselmotorer til fremdrift af køretøjer.
Der udbetales  

 ét tilskud pr. lastbil.
 Stk. 2. Tilskuddet udbetales i den anden måned efter  

 lovens ikrafttræden, eller for lastbiler der registreres første  

 gang efter lovens ikrafttræden, den anden måned efter lastbilens  

 registrering.
 Stk. 3. Skatteministeren fastsætter nærmere  

 administrative regler for udbetaling af tilskud efter stk. 1 - 2.
Andre bestemmelser § 5. Ejere af køretøjer, for hvilke der er udbetalt  

 tilskud, skal tilbagebetale tilskuddet, hvis køretøjet har  

 været i aktivt brug i mindre end 6 måneder under registrering i  

 Danmark i en periode på 12 måneder efter første  

 registrering i Danmark.
Straffebestemmelser § 6. Med bøde straffes den, der forsætligt eller  

 groft uagtsomt afgiver urigtige eller vildledende oplysninger om grundlaget  

 for udbetaling af tilskud efter loven.
 Stk. 2. Der kan pålægge selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttræden § 7. Skatteministeren fastsætter tidspunktet for lovens  

 ikrafttræden.
Bemærkninger til lovforslaget Almindelige bemærkninger.
Som led i udmøntningen af finanslovsaftalen for  

 2001 foreslås det, at der gives et tilskud på 10.000 kr./stk til  

 lastbiler, der mindst opfylder de nye skærpede EURO 3  

 udstødningsnormer.
Tilskuddet gives til alle EURO 3 lastbiler, der er  

 nyregistreret efter 1. januar 1999 og til og med 30. september 2001.
 Forslaget sigter på at fremskynde de  

 miljøgevinster, som brugen af EURO 3 lastbiler vil medføre.
 Forslaget har indgået i drøftelser mellem  

 regeringen og Dansk Transport og Logistik.
Allerede ved differentiering af dieselafgiften den 1. juni  

 1999 har Danmark fremmet den svovlfattige diesel, der foruden lavere  

 svovludledninger har ført til væsentlige reduktioner i udslip af  

 partikler.
Introduktionen af den svovlfattige dieselolie fik efter  

 beregningerne partikeludslippet til at falde med 13 pct..
 Der er imidlertid også mulighed for at opnå  

 væsentlige miljøgevinster ved fremme af EURO 3 lastbiler, der  

 bliver obligatoriske 1. oktober 2001. I forhold til EURO 2 lastbiler, vil  

 brug af EURO 3 lastbiler reducere de miljøskadelige udslip af  

 NOx og partikler med ca. 1/3.
Selv om en væsentlig del af de lastbiler, der vil  

 blive solgt op til 1. oktober 2001, kan forventes at have EURO 3 motorer, vil  

 man ved et tilskud kunne øge andelen yderligere.
Tilskuddet bør  

 dog ikke overstige meromkostningerne ved EURO 3 lastbiler i forhold til EURO  

 2 lastbiler.
 Beregninger viser, at gevinsten for samfundet ved gennem  

 et tilskud, at fremme af EURO 3 lastbiler før de bliver obligatoriske,  

 vil være væsentlig større end de statslige udgifter og  

 meromkostningerne til lastbilerne.
 Med hensyn til EURO 4 lastbiler har regeringen  

 iværksat et udredningsarbejde med henblik på at undersøge  

 de tekniske og økonomiske muligheder for at fremme EURO 4 lastbiler,  

 før disse bliver obligatoriske i 2006. Udredningsarbejdet forventes  

 færdiggjort i foråret 2001.
 Et tilskud til EURO 3 lastbiler vil alene påvirke  

 adfærden efter, at reglerne for tilskuddet bliver offentlig kendt  

 (primo november 2000) og inden reglerne bliver obligatoriske (1. oktober  

 2001).
 Det vil imidlertid medføre et kapitaltab for ejerne  

 af nylig indkøbte EURO 3 lastbiler alene at give tilskuddet til  

 lastbiler, der registreres efter primo november 2000. Da det vil være  

 urimeligt, at påføre vognmænd, der af hensyn til  

 miljøet har afholdt merudgifter ved køb af mindre  

 miljøbelastende lastbiler, et yderligere tab, foreslås  

 tilskuddet også givet til nyere lastbiler registreret før primo  

 november 2000, men fra den 1. januar 1999.
 Provenumæssige virkninger.
Tilskuddet gælder alle lastbiler (d.v.s.  

 godsbefordrende biler med tilladt totalvægt over 3,5 t). I begyndelsen  

 af 1990'erne blev der årligt indregistreret ca. 3.500 lastbiler  

 årligt.
Fra 1995 til 1999 steg registreringerne til 5- 6.000  

 registreringer årligt.
I 1999 blev der således registreret ca.  

 5.600 lastbiler.
I 2000 kan der forventes registreret ca. 4.750 lastbiler.  

 Samme niveau forventes for 2001. Af de 4.750 lastbiler forventes ca. 350  

 stk. at være små lastbiler med tilladt totalvægt  

 mellem 3,5 og 6 tons, ca. 2.000 at være sættevognstrækkere  

 og ca. 2.400 at være store lastbiler med tilladt totalvægt over 6  

 tons.
 Der er alt i alt ca. 51.000 lastbiler i bestanden, heraf  

 henved 12.000 sættevognstrækkere, godt 34.000 store lastbiler og  

 henved 5.000 små lastbiler.
 EURO 3 udstødningsnormerne bliver obligatoriske fra  

 1. oktober 2001, men allerede fra 1. oktober 2000 har alle nye typer  

 lastbiler skullet opfylde de nye skærpede normer.
 I følgende tabel er vist de skønnede  

 registreringer af lastbiler, der opfylder de skærpede krav med og uden  

 dette forslag:
EURO 2 lastbiler uden dette forslag EURO 3 lastbiler uden dette forslag EURO 2 lastbiler med dette forslag EURO 3 lastbiler med dette forslag 1999 5.300 250 5.300 250 1-3 kvartal 2000 3.250 500 3.250 500 4. kvartal 2000 750 250 650 350 1. kvartal 2001 700 500 250 950 2. kvartal 2001 500 700 150 1.050 3. kvartal 2001 300 900 100 1.400 I alt 1999 -30.9.01 10.800 3.100 9.700 4.500 Uden forslaget kan det med betydelig  

 usikkerhed skønnes, at der ville være blevet solgt 3.100 EURO 3  

 lastbiler i perioden 1. januar 1999- 30. september 2001. Med tilskuddet kan  

 det skønnes, at der sælges 4.500 EURO 3 lastbiler i perioden,  

 hvoraf ca. 250 vil være fremrykkede salg, jf. at tilskuddet falder  

 væk 1. oktober 2001.
Ved et tilskud på 10.000 kr. vil dette forslag  

 medføre en samlet udgift på henved 50 mill. kr. samt at der  

 bliver solgt 1.150 lastbiler mere med de nye EURO 3 normer end ellers.
Hele  

 udgiften vil blive afholdt i 2001. Der hersker usikkerhed om dette  

 skøn.
 Erhvervsøkonomiske konsekvenser.
Forslaget vil medføre, at de erhverv, der bruger  

 lastbiler, får lettet omkostningerne.
For de EURO 3 lastbiler, der i  

 alle tilfælde ville have været solgt svarer tilskuddet til ca. 35  

 mill. kr. før skat.For de EURO 3 lastbiler, der sælges ekstra,  

 må tilskuddet antages at være større end eller lig med  

 meromkostningerne for lastbilkøberne.
Med betydelig usikkerhed  

 skønnes meromkostningerne for disse 1.150 lastbiler at være ca.  

 8.000 kr. i gennemsnit før tilskud, men der kan også være  

 meromkostninger til ekstra brændstofforbrug.
Samlet set vil tilskuddet  

 på henved 50 mill. kr. således reducere nettoomkostningerne med  

 godt 35 mill. kr. mens henved 10 mill. kr. vil dække meromkostningerne  

 ved de nye EURO 3 motorer.
 Miljømæssige konsekvenser.
1. Stort set alle lastbiler er dieseldrevne.
De  

 væsentligste miljømæssige problemer med dieselmotorer er  

 udslip af partikler og kvælstofilter (NOx).  

 Udstødningerne af partikler og kvælstofilter reguleres via  

 udstødningsnormer og brændstoffets kvalitet.
 Udstødningsnormerne er:
Partikler NO x g/kWh (g/km) g/kWh (g/km) Non EURO før 1993.
Dårligere end EURO 1 EURO 1 1993 0,36 (1,08) 8,0 (9,1) EURO 2 1996 0,15 (0,45) 7,0 (8,0) EURO 3 2001 0,10 (0,3) 5,0 (5,7) EURO 4 2006 0,02 (0,06) 3,5 (4,0) EURO 5 2009 0,02 (0,06) 2,0 (2,3) Udstødningsnormerne er udtrykt i g/kWh  

 og afhænger således af motorernes arbejde.
Store motorer må  

 udlede mere end små svage motorer.
 Der er i praksis en sammenhæng mellem motorernes  

 størrelse og lastbilernes størrelse, men sammenhængen er  

 ikke entydig.
For store lastbiler (16 ton tilladt totalvægt og  

 derover) kan man ved EURO 2 motorer regne med et udslip i  

 størrelsesordenen 0,45 g partikler pr. km og 8 g NOx pr.  

 km.
Udstødningsnormerne i praksis udtrykt i g pr. km er angivet i  

 parentes i ovenstående tabel.
 For mindre lastbiler (3,5-16 ton) kan man tilsvarende for  

 EURO 2 regne med et udslip i størrelsesordenenen 0,35 g partikler og 4  

 g NOx pr. km.
For de store lastbiler betyder skift fra EURO 2 til 3  

 således en reduktion i partikeludslip på 0,15 g/km og i  

 NOx udslip på 2,32 g NO x./km.
For de små er  

 forbedringerne godt 20 pct. mindre for partikler og 50 pct. mindre for  

 NOx.
Ca. 90 pct. af kørslen med lastbiler sker med biler  

 med en tilladt totalvægt over 16 t.
En stor lastbil, der kører lange ture  

 tilbagelægger f.eks. 120.000 km årligt.
Det giver 18 kg  

 færre partikler og ca. 275 kg færre NOx.
2. Risø har opgjort skadevirkningerne ved partikler  

 til 172-645 kr./kg i 1995 priser og NOx fra transportsektoren til  

 78 -83 kr. pr. kg.
Med disse priser vil overgang fra EURO 2 til EURO 3 normen  

 medføre en miljøgevinst på mindst 3.100 kr. og  

 højst 11.600 kr. årligt for partikler og mindst ca. 21.400 kr.  

 og højst ca. 22.800 kr. vedrørende NOx årligt  

 for en stor lastbil, der kører langt.
 Ved overgang til EURO 4 vindes som minimum yderligere  

 5.000 kr. vedrørende partikler og 15.900 kr. vedrørende  

 NOx.
En langturslastbil holder 5-10 år.
Værdien af  

 miljøgevinsten ved at skifte fra EURO 2 til EURO 3 er således  

 mindst 100.000 kr. -200.000 kr. værd set over lastbilens levetid.
For lastbiler, der kører korte ture, er gevinsten  

 forholdsvis mindre, men der er også udledninger ved  

 tomgangskørsel og brug af motoren til drift af læssekran og  

 lignende.
I gennemsnit bruger lastbilerne ca. 20.000 l dieselolie  

 årligt og tilbagelægger i gennemsnit ca. 50.000 km.
Ca. 1/3 af  

 kørslen foregår i udlandet.
For nye lastbiler køres i  

 gennemsnit ca. 40.000 km i Danmark og 30.000 km ved internationale  

 transporter, hvoraf en del af kørslen foregår i Danmark.
De 1.150 lastbiler kører således i alt ca. 80  

 mill. km årligt heraf ca. 35 mill. km i udlandet og ca. 45 mill. km  

 årligt i Danmark.
Efter ca. 5 år falder den årlige  

 kørsel.
 3. Forslaget vil medføre, at ca. 1.150 lastbiler  

 vil blive solgt med EURO 3 motorer i stedet for EURO 2 motorer.
Den miljømæssige gevinst herved vil  

 være på henved 10 ton partikler årligt og ca. 150 tons  

 NOx årligt i gennemsnit over årene, dog mere i de  

 første år.
Med den af Risø beregnede værdi af  

 miljøbelastningen svarer miljøgevinsten i gennemsnit over  

 årene til 1,7 - 6,5 mill. kr. årligt for partikler og 11,7- 12,5  

 mill. kr. for NOx.
Samlet er værdien af, at 1.150 lastbiler  

 anvender EURO 3 i stedet for EURO 2 motorer, således på ca. 13-19  

 mill. kr. årligt.
De 1.150 lastbiler kan forventes at køre i ca.  

 10 år.
Den samlede værdi for miljøet er således  

 på ca. 150 mill. kr.
Det er dog alene en del af disse reduktioner, der  

 vil ske i Danmark.
Reduktionerne ved kørsel med lastbil i Danmark vil  

 således alene være på ca. 6 ton partikler og ca. 100 ton  

 NOx årligt.
Værdien heraf vil være på ca.  

 10 mill. kr. årligt og samlet 100 mill. kr. over lastbilernes levetid.  

 Gevinsten er større i de første år af lastbilernes  

 levetid og mindre senere.
 Danmark opnår således en betragtelig  

 nettogevinst ved tilskuddet.
4. De bedre udstødningsnormer for partikler og  

 kvælstofilter er opnået ved modificering af allerede udviklede  

 EURO 2 motorer eller ved udvikling af nye motorer.
Ved modificering vil der  

 ofte komme et større brændstofforbrug, mens de nyudviklede  

 motorer stort set har et tilsvarende brændstofforbrug som de  

 ældre før modificeringen.
Sandsynligvis ville de nyudviklede  

 motorer imidlertid kunnet have været mere  

 brændstoføkonomiske, hvis de ikke også havde skullet  

 overholde den nye norm.
Med betydelig usikkerhed kan  

 merbrændselsforbruget opgøres til ca. 3 pct.
For de 1.150  

 lastbiler, der ekstra forventes at overgå til EURO 3 normen, kan  

 forventes et brændstofforbrug på 2-2,5 mill. liter årligt.  

 Merbrændselsforbruget vil således udgøre ca. 0,075 mill.  

 liter svarende til 200 ton CO2 årligt.
Hvis  

 miljøomkostningerne herved er 300 kr./t, svarer de ekstra  

 CO2 udledninger til ca. 0,06 mill. kr. årligt.
Administrative konsekvenser for det offentlige De administrative procedurer i forbindelse med  

 gennemførelse af loven involverer tre statsinstitutioner - nemlig  

 Statens Bilinspektion, Centralregisteret for Motorkøretøjer og  

 Told Skat.
Samtidigt må proceduren opdeles i to. Én for  

 lastbiler, der registreres efter loven er trådt i kraft, og én  

 for lastbiler, der er registreret i 1999, 2000, og før loven  

 træder i kraft i 2001.
For nye lastbiler sørger Statens Bilinspektion for,  

 at det i forbindelse med synet bliver registreret om lastbilen opfylder EURO  

 3 normerne.
Centralregisteret for Motorkøretøjer udarbejder  

 lister i elektronisk form over ejerforholdet til de lastbiler, der skal have  

 tilskud og Told Skat forestår udbetalingen af tilskud på grundlag  

 af listerne.
 For de allerede registrerede lastbiler udarbejder  

 Centralregisteret for Motorkøretøjer lister over biler, hvor  

 datoen for 1. registrering her eller i udlandet er sket i 1999 eller 2000  

 (ca. 10.000 lastbiler). I samarbejde med importørerne for de enkelte  

 fabrikater udsøges de lastbiler, for hvilke ejeren skal have tilskud.  

 Resultatet af udsøgningen tilgår i elektronisk form herefter  

 Told Skat, som så forestår udbetalingen af tilskud.
Det skønnes, at lovforslaget vil medføre  

 engangsudgifter for Told Skat på 200.000 kr. til EDB-udvikling og  

 porto.
Skønnet forudsætter, at der ikke skal ske særskilt  

 information om ordningen.
Forholdet til EU-retten Tilskuddet vil muligvis blive anset for at udgøre  

 en statsstøtteforanstaltning og vil derfor skulle godkendes af  

 Europa-Kommissionen i overensstemmelse med traktatens regler, dvs. artikel 87  

 og 88, samt Rådets forordning af 22. marts 1999 om fastlæggelse  

 af regler for anvendelsen af EF-traktatens artikel 93 (nu 88) (659/99/EF).
Lovens ikrafttræden kan derfor først ske,  

 når godkendelse fra EU er modtaget.
På den baggrund  

 foreslås det, at skatteministeren bemyndiges til at fastsætte  

 ikrafttrædelsestidspunktet for loven.
 Lovforslaget vil blive notificeret i overensstemmelse med  

 Erhvervsministeriets bekendtgørelse nr. 773 af 4. august 2000 om EU s  

 informationsprocedure for tekniske standarder og forskrifter samt forskrifter  

 for informationssamfundets tjenester.Der gælder ingen status  

 quo-forpligtelse i forbindelse med skattemæssige eller finansielle  

 foranstaltninger.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, kommuner og   

 amtskommuner Helår:
 2001      ca. 50 mill. kr.
Administrative konsekvenser for stat, kommuner og  

 amtskommuner Ingen Engangsudgifter for Told-Skat på ca. 200.000  

 kr.
Økonomiske konsekvenser for erhvervslivet Helår:
 2001      ca. 35 mill. kr.
Ingen Administrative konsekvenser for erhvervslivet Ikke i væsentligt omfang Ikke i væsentligt omfang Miljømæssige konsekvenser Reduktion af udslippet af partikler og  

 NOx Begrænset forhøjelse af  

 CO2-udledningen Forholdet til EU-retten Forslaget skal notificeres.
Bemærkninger til de enkelte  

 bestemmelser Til § 1 Bestemmelsen afgrænser den gruppe  

 køretøjer, der er omfattet af loven.
Det drejer sig om alle  

 lastbiler, motorredskaber o.l., der er registreringspligtige her i landet og  

 som er anskaffet (registreret) her i landet den 1. januar 1999 eller senere  

 eller bliver anskaffet (registreret) senest den 30. september 2001, hvis  

 udledning af sundhedsskadelige stoffer er lavere end det er påtvunget  

 for lastbiler mv. der registreres første gang.
Jf.  

 bemærkningerne til § 2.
Til § 2 Bestemmelsen definerer begrebet miljøvenlig lastbil  

 med referencer til Rådets direktiv 1999/96/EF af 13. december 1999, som  

 bl.a. indeholder de grænseværdier for udledningen af forurenende  

 luftarter og partikler fra dieselmotorer til fremdrift af  

 køretøjer, der bliver obligatoriske fra og med 1. oktober 2001.  

 Grænseværdiernes kaldes EURO 3.
Til § 3 Tilskuddet til lastbiler mv., der opfylder EURO 3 normerne  

 foreslås fastsat til 10.000 kr. pr. lastbil.
Beløbet svarer til  

 de skønnede meromkostninger, der er forbundet med at gennemføre  

 de foranstaltninger, der er nødvendige for at en lastbil kan opfylde  

 EURO 3 normerne.
Til § 4 Denne bestemmelse fastlægger proceduren for  

 udbetalingen af tilskud.
 I praksis betyder det forhold, at der også gives  

 tilskud til lastbiler, der er registreret fra og med 1. januar 1999, at  

 proceduren må opdeles i to dele. Én for lastbiler, der  

 registreres efter loven er trådt i kraft og én for lastbiler,  

 der er registreret i 1999, 2000 og før loven er trådt i kraft i  

 2001.
 For nye lastbiler noterer Statens Bilinspektion i  

 forbindelse med synet af den konkrete lastbil om der tale om en der opfylder  

 EURO 3 normerne, Centralregisteret for Motorkøretøjer  

 udarbejder lister over ejerforholdet til de lastbiler, der skal have tilskud  

 og Told Skat forestår udbetalingen af tilskud på grundlag af  

 listerne.
 For de allerede registrerede lastbiler udarbejder  

 Centralregisteret for Motorkøretøjer lister over biler, hvor  

 datoen for 1. registrering her eller i udlandet er sket i 1999 eller 2000  

 (ca.10.000 lastbiler). I samarbejde med importørerne for de enkelte  

 fabrikater udsøges de lastbiler, for hvilke ejeren skal have tilskud.  

 Resultatet af udsøgningen tilgår herefter Told Skat, som  

 så forestår udbetalingen af tilskud.
Til § 5 Bestemmelsens formål er at sikre, at der ikke sker  

 en uhensigtsmæssig udnyttelse af tilskuddet.
Lastbiler, der lever op  

 til de miljøkrav der bliver påtvungne pr. 1. oktober 2001, men  

 udføres efter kort tids registrering her i landet vil ikke substituere  

 ældre og mindre miljøvenlige lastbiler, hvorfor tilskuddet til  

 dels vil være spildt, eller måske snarere få karakter af  

 eksporttilskud.
Større lastbiler har en årskørsel i  

 størrelsesordenen 80 - 100.000 km, mens mindre lastbiler kører  

 noget mindre.
Har en lastbil været registreret her landet i 8  

 måneder, men i den periode kun kørt f.eks. 3.000 km må det  

 anses for overvejende sandsynligt at den konkrete lastbil som udgangspunkt  

 har skullet genudføres.
I sådanne tilfælde bør  

 tilskuddet tilbagebetales af den (eller den juridiske person), der ejer  

 lastbilen på udførselstidspunket.
Til § 6 Bestemmelsen sigter først og fremmest på de  

 tilfælde, hvor det for en konkret lastbil overfor myndighederne er  

 tilkendegivet at der er tale om en lastbil, der opfylder EURO 3-normerne,  

 uagtet at dette ikke er tilfældet.
Til § 7 Det foreslås, at skatteministeren bemyndiges til at  

 fastsætte ikrafttrædelstidspunktet for loven.
Det skyldes, at  

 tilskuddet muligvis vil blive anset for at udgøre en  

 statsstøtteforanstaltning og derfor vil skulle godkendes af  

 Europa-Kommissionen i overensstemmelse med traktatens regler, dvs. artikel 87  

 og 88, samt Rådets forordning af 22. marts 1999 om fastlæggelse  

 af regler for anvendelsen af EF-traktatens artikel 93 (nu 88) (659/99/EF).  

 Loven kan derfor først få træde i kraft, når  

 bemærkninger fra EU er modtaget.
