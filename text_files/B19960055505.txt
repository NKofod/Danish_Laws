§ 1 I bekendtgørelse nr. 838 af 7. oktober 1992 om tilslutning af  

 vindkraftanlæg til elnettet foretages følgende ændringer:
 1. I § 5, stk. 2 indsættes efter 1. pkt. :
»Vindkraftanlægget skal være opstillet på et grundstykke, som er  

 fysisk sammenhængende med det areal, som bebos af anlæggets ejer, eller  

 hvorfra anlæggets ejer udøver sit hovederhverv.
I forbindelse med  

 landbrugsejendomme kan anlægget dog være opstillet på et grundstykke, der er  

 adskilt fra den øvrige ejendom, hvis grundstykket indgår i den  

 landbrugsmæssige drift af den pågældende ejendom.«.
 2. I § 7, stk. 3 indsættes efter 1. pkt. :
 »Vindkraftanlægget skal være opstillet på et grundstykke, som er  

 fysisk sammenhængende med det areal, hvorfra erhvervsvirksomheden udøves.  

 Hvis erhvervsvirksomheden består i drift af en landbrugsejendom, kan anlægget  

 dog være opstillet på et grundstykke, der er adskilt fra den øvrige ejendom,  

 hvis grundstykket indgår i den landbrugsmæssige drift af den pågældende  

 ejendom.«.
§ 2 Bekendtgørelsen træder i kraft den 1. juli 1996.
§ 3 Uanset § 1 kan et vindkraftanlæg tilsluttes til elnettet efter de hidtil  

 gældende regler, hvis anlæggets ejer har indgået bindende, tinglyst aftale om  

 køb af det grundstykke, hvor anlægget er opstillet.
Købsaftalen må alene være  

 betinget af, at der kan gennemføres en matrikulær sammenlægning af dette  

 grundstykke med en ejendom, der tilhører anlæggets ejer, og et dokument om  

 aftalen skal være antaget til tinglysning senest den 28. juni 1996.
