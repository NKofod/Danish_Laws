 Til samtlige eksportautoriserede kødvirksomheder og fjerkræslagterier samt  

 dyrlægerne ved disse.
 Fra udenlandske myndigheder har man modtaget underretning om, at  

 forsendelser af fersk kød ikke i alle tilfælde har opfyldt de fastsatte krav,  

 dels fordi transportmidlets indregistreringsnummer ikke var overensstemmende  

 med oplysningerne på det medfølgende sundhedscertifikat, og dels fordi der  

 var foretaget rettelser i sundhedscertifikaterne efter  

 udstedelsestidspunktet.
 Landbrugsministeriet har derfor for at undgå lignende klager fremover  

 truffet aftale med Direktoratet for Toldvæsenet om, at toldvæsenet ved  

 eksport til EF-lande af fersk kød og fersk fjerkrækød (brugstarifpositionerne  

 02.01.10.10.0 - 02.07.50 90.0) kontrollerer:
a) at registreringsnummeret, anført i forsendelsesdokumentet, stemmer  

 overens med nummeret anført i det medfølgende sundhedscertifikat, b) at der ikke er foretaget rettelser i sundhedscertifikatet, samt c) at kopi af sundhedscertifikatet (passerseddel) er afleveret til  

 toldvæsenet senest ved udløbet af 3. døgn efter udstedelsen.
 Såfremt ovenstående betingelser ikke er opfyldt, vil partiet blive afvist  

 fra eksport.
 Den nævnte kontrol vil blive iværksat fra den 15. februar d.å., hvorfor  

 virksomhederne i egen interesse anmodes om at gøre eventuelle speditørfirmaer  

 opmærksom herpå.
 P.V.V.
