Der blev  

 klaget over, at den første operation og anlæggelse af lokalbedøvelse ikke  

 blev  

 udført korrekt, og at informationen forud for indgrebet havde været  

 utilstrækkelig.
Der blev endvidere klaget over, at reoperationen ikke blev  

 foretaget korrekt.
Klage  

 over knystoperation Nævnet fandt ikke grundlag for at kritisere operationen.
Nævnet  

 lagde vægt på, at der var tale om en Schedes operation.
Nævnet oplyste, at  

 den  

 anvendte operationsmetode var en ældre operationsmetode, der dog var enkel og  

 kunne give en lindring af symptomerne.
 Nævnet fandt imidlertid grundlag for at kritisere  

 reoperationen, idet nævnet lagde vægt på, at det i det aktuelle tilfælde  

 havde  

 vist sig, at indgrebet var utilstrækkeligt, hvorfor der ikke var indikation  

 for  

 at gentage indgrebet, idet det benede fremspring allerede var fjernet.
Nævnet fandt endvidere grundlag for at kritisere anlæggelsen af  

 lokalbedøvelsen ved første operation.
Nævnet lagde vægt på, at operationen  

 blev  

 udført på den indvendige side af storetåens grundled.
Bedøvelsen omfattede  

 ledningsanæstesi  

 af de to hovednerver på den indvendige side af tåen suppleret med bedøvelse  

 af  

 knoglehinden på knyststedet.
Der blev anvendt Carbocain 2% med adrenalin.  

 Starttidspunktet på operationen blev angivet til at være 3-4 minutter, efter  

 bedøvelsen var lagt.
Nævnet oplyste, at lokalbedøvelse med midler  

 indeholdende  

 adrenalin er kontraindiceret ved anlæggelse af lokalbedøvelse på tæer på  

 grund  

 af karkontraktionen og den deraf følgende risiko for koldbrand (gangræn), og  

 at  

 anslagstiden for Carbocain var 5-10 minutter.
Endelig fandt nævnet grundlag for at kritisere speciallægens  

 information af patienten.
Nævnet lagde vægt på, at det udleverede skriftlige  

 informationsmateriale var udformet i generelle vendinger og var misvisende.
 Nævnet fandt herefter samlet grundlag for at indskærpe, at  

 speciallægen skulle udvise større omhu i sit fremtidige virke.
