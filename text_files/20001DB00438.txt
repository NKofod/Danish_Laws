Betænkning afgivet af Skatteudvalget den  

 2. maj 2001 Betænkning over Forslag til folketingsbeslutning om  

 afskaffelse af efterbeskatningen af nøglemedarbejdere omfattet af  

 kildeskattelovens § 48 E [af Mariann Fischer Boel (V),  

 Flemming Hansen (KF),  

 Sonja Albrink (CD) og Kim Behnke (FRI)] 1. Udvalgsarbejdet Beslutningsforslaget blev fremsat den 6. februar 2001 og  

 var til 1. behandling den 1. marts 2001. Beslutningsforslaget blev efter 1.  

 behandling henvist til behandling i Skatteudvalget.
Møder Udvalget har behandlet beslutningsforslaget i 4  

 møder.
Spørgsmål Udvalget har stillet 3 spørgsmål til  

 skatteministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, KF, DF, CD, KRF og Kim  

 Behnke (UP)) indstiller beslutningsforslaget til vedtagelse  

 uændret.
Venstre, Det Konservative Folkeparti, Dansk Folkeparti,  

 Centrum-Demokraterne, Kristeligt Folkeparti og Kim Behnke (UP) har noteret  

 sig, at det fremgår af skatteministerens besvarelse af  

 spørgsmål nr.
S 2372 stillet af Mariann Fischer Boel (V) (B 109  

   bilag 12), at kommunerne har oplyst, at der kun har været ganske  

 få sager om efterbeskatning, idet de skattepligtige omfattet af  

 kildeskattelovens § 48 E er omhyggelige med rettidigt at bringe den fulde  

 skattepligt til Danmark til ophør for at undgå at blive ramt af  

 meget store efterbeskatningsbeløb.
Ligeledes fremgår det, at  

 antallet af personer omfattet af den særlige skatteordning er faldende,  

 ligesom antallet, der ophører med at være omfattet af ordningen,  

 er stigende.
Disse faktiske oplysninger understreger netop udvalgsflertallets  

 opfattelse af, at den særlige skatteordning i praksis fungerer  

 således, at nøglemedarbejderne alene på grund af  

 efterbeskatningskravet bringer deres ansættelsesforhold her i landet  

 til ophør.
Denne udvikling er uheldig, ikke bare for de  

 pågældende selv, men i særdeleshed også for det  

 danske erhvervsliv og det danske samfund, som har stor gavn af den  

 særlige arbejdskraft.
Efter udvalgsflertallets vurdering haster det med  

 at få ændret reglerne på dette område, hvor det  

 beklages, at skatteministeren ikke har vist sig villig til at medvirke til at  

 finde en løsning på problemet.
 Et mindretal i udvalget (S, SF, RV og EL)  

 indstiller beslutningsforslaget til forkastelse.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
Jens Peter Vernersen (S) nfmd.  

  Thomas Adelskov (S)  

  René Skau Björnsson (S)  

  Erik Mortensen (S)  Hugo Sørensen (S)  

 Aage Frandsen (SF)  Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Svend Aage Jensby (V)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (UP) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 109 Bilagsnr.
Titel 1 Artikel af 20/3-01 fra Skat Udland: »Nye regler  

 for beskatning af nøglepersoner i Sverige« 2 Meddelelse om Skatteministeriets notat af 21/2-01: »Skatteordningen for forskere og  

 nøglemedarbejdere« 3 Spm. 1 om, hvor mange arbejdstagere der må forventes at komme ind  

 under ordningen som følge af beslutningsforslaget, til  

 skatteministeren 4 Spm. 2 om indholdet af den nye svenske ordning om beskatning af  

 nøglepersoner, til skatteministeren 5 Svar på spm. 2 om indholdet af den nye svenske ordning om beskatning  

 af nøglepersoner, fra skatteministeren 6 Svar på spm. 1 om, hvor mange arbejdstagere der må forventes  

 at komme ind under ordningen som følge af beslutningsforslaget, fra  

 skatteministeren 7 Spm. 3 om ministerens kommentar til artikel af 20/3-01 fra Politiken:  

»Rejseaktive forskere i klemme«, til skatteministeren 8 Meddelelse om tidspunkt for betænkningsafgivelse og frist for  

 spørgsmål m.v.
