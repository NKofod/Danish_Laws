 I henhold til tjenestemandslovens § 45, stk. 2, er der mellem  

 undervisningsministeren og Danmarks Lærerforening indgået nedenstående aftale  

 om kombinationsbeskæftigelse for folkeskolens tjenestemænd som fagkonsulent i  

 undervisningsministeriet, direktoratet for folkeskolen, folkeoplysning,  

 seminarier mv.
 § 1.  Kombinationsbeskæftigelse som fagkonsulent i  

 undervisningsministeriet, direktoratet for folkeskolen, folkeoplysning,  

 seminarier mv. besættes efter opslag og etableres ved en af  

 undervisningsministeriet udstedt beskikkelse.
 Stk. 2.  For beskæftigelsen gælder i øvrigt de regler,  

 som er fastsat i undervisningsministeriets cirkulære af 28.4.1978 om  

 kombinationsbeskæftigelser for folkeskolens tjenestemænd.
 § 2.  I beskikkelsesskrivelsen fastsættes den andel af  

 fuld tjenestetid (1/5, 2/5 eller 3/5), i hvilken tjenestemanden skal være til  

 rådighed for direktoratet.
 Stk. 2.  Den for tjenestemanden fastsatte andel af fuld  

 tjeneste indregnes i tjenestemandens pligtige ugentlige undervisningstimetal.
 § 3.  I den del af tjenesten, i hvilken fagkonsulenten  

 står til rådighed for direktoratet, er han undergivet de regler, herunder de  

 tjenestetidsregler, som er gældende for administrativt personale i  

 statstjenesten.
 § 4.  Der tillægges fagkonsulenterne følgende særlige  

 tillæg:
Fagkonsulenter, der står til rådighed i 1/5 af Stk. 2.  De særlige tillæg reguleres med  

 taktreguleringstillæg.
 Stk. 3.  De særlige tillæg kan udbetales af  

 undervisningsministeriet.
 § 5.  Der kan ikke tillægges fagkonsulenterne  

 overtimer i fast skema, bortset fra timer, der er nødvendiggjort af  

 skematekniske årsager.
§ 6.  Fagkonsulenter, der hidtil har stået til  

 rådighed for undervisningsministeriet i 4 dage pr. uge med en nedsættelse af  

 det pligtige timetal med 18 timer pr. uge, svarende til 2/3 af tjenestetiden,  

 kan for deres embedstid bevare denne ordning.
Der tillægges de pågældende  

 samme særlige tillæg - 32.950 kr. - som fagkonsulenter, der står til rådighed  

 3/5 af tjenestetiden.
 § 7.  Aftalen, der har virkning fra 1. august 1979,  

 træder i stedet for aftale af 19. august 1974.
 København, den 8. maj 1979.
