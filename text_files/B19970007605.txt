I medfør af § 22, stk. 1, § 39, § 49 og § 84 samt efter bemyndigelse i henhold til § 73 i lov om arbejdsmiljø, jf. lovbekendtgørelse nr.
184 af 22.marts 1995, som ændret ved lov nr. 458 af 12. juni 1996 og lov nr. 1196 af 27. december 1996, fastsættes:
 Område m.v.
 § 1.  Bekendtgørelsen omfatter arbejde med, herunder  

 forarbejdning og håndtering af træsorten Machaerium Scleroxylum, Tul., (Pao  

 Ferro/Santos Palisander), og fastsætter foranstaltninger til forebyggelse af  

 sundhedsskadelige påvirkninger fra træstøv ved arbejde med træsorten, jf. §§  

 4-8.
 § 2.  Bekendtgørelsen omfatter arbejde, der udføres  

 for en arbejdsgiver, samt arbejde omfattet af § 2, stk. 2, i lov om  

 arbejdsmiljø, og arbejde der ikke udføres for en arbejdsgiver.
 Stk. 2.  Dog gælder følgende bestemmelser kun for  

 arbejde, der udføres for en arbejdsgiver: § 4 og §§ 9-11.
 § 3.  Bekendtgørelsen indeholder supplerende regler  

 til bekendtgørelsen om arbejdets udførelse og bekendtgørelsen om faste  

 arbejdssteders indretning.
 Stk. 2.  Bekendtgørelsen bevirker ingen ændringer i de  

 særlige krav, som følger af arbejdsmiljølovgivningens regler i øvrigt.
Planlægning og tilrettelæggelse § 4.  Ved planlægningen og tilrettelæggelsen af  

 arbejdet efter § 4 i bekendtgørelse om arbejdets udførelse skal der i  

 vurderingen af de sikkerheds- og sundhedsmæssige forhold ved arbejdet med  

 træsorten, indgå en fastlæggelse af enhver sundhedsskadelig påvirkning fra  

 træsorten.
 Stk. 2.  Vurderingen skal foreligge skriftligt, inden  

 arbejdet påbegyndes, og skal fornys mindst 1 gang årligt og desuden ved  

 enhver ændring i arbejdsforholdene, når det har særlig betydning for  

 sikkerhed og sundhed under arbejdet.
Særlige foranstaltninger § 5.  Ved enhvert arbejde, som fx forarbejdning,  

 sortering, klipning, syning og pudsning, hvor der er risiko for  

 støvudvikling, skal det ved udførelsen sikres, at enhver sundhedsskadelig  

 påvirkning fra støv fra træsorten, undgås.
 Stk. 2.  Forinden enhver håndtering af træsorten fx. i  

 forbindelse med arbejdsprocesser nævnt i stk. 1, skal det sikres at  

 træsortens overflade er effektivt rengjort for støv fra træsorten.
§ 6.  Spåntagende - og skærende arbejdsprocesser fx.  

 boring, savning skal foregå i lukkede anlæg.
Hvor dette ikke er teknisk  

 muligt, skal der etableres effektiv fjernelse af støv fx i form af  

 procesventilation.
Stk. 2 .  Slibe, pudse, polereprocesser skal foregå i  

 lukkede systemer.
Stk.3.
 Udsuget procesluft med indhold af støv fra træsorten må ikke føres tilbage  

 til arbejdsrummet eller andre lokaler.
 § 7.  Under enhver rengøringsproces, hvor der er  

 risiko for sundhedsskadelig påvirkning fra støv fra træsorten, skal det  

 sikres, at den, der gør rent og andre der arbejder i lokalet, ikke udsættes  

 for støvpåvirkninger, fx ved anvendelse af personlige værnemidler.
 § 8.  I forbindelse med transport og anden håndtering  

 af træsorten skal der anvendes egnet emballage eller træffes andre nødvendige  

 foranstaltninger, så al sundhedsskadelig påvirkning af træstøv udelukkes.
 Anmeldelse m.v.
 § 9.  Arbejde med træsorten skal anmeldes til det  

 stedlige Arbejdstilsyn, jf. dog stk. 4 og 5.
 Stk. 2.  Anmeldelsen skal være skriftlig og indeholde  

 oplysninger om:
 Stk. 3.  Der skal indgives fornyet anmeldelse når der  

 indtræder ændringer i arbejdsforholdene, der er af særlig betydning for  

 sikkerhed eller sundhed jf. § 4, stk.2.
 Stk. 4.  For arbejde der påbegyndes efter 1. april 1997,  

 skal der ske anmeldelse senest 1 måned efter påbegyndelsen af arbejdet.
 Stk. 5.  For arbejde, der er påbegyndt før den 1. april  

 1997, skal anmeldelse senest ske den 1. juni 1997.
 § 10  Arbejdsgiveren skal føre en ajourført liste over  

 ansatte, der anvender, håndterer eller forarbejder træsorten med oplysning om  

 arbejdets art.
Stk. 2.  Oplysningerne skal opbevares i mindst 10 år  

 efter, at den ansatte er ophørt med arbejdet med træsorten.
Ved  

 virksomhedsophør skal listen sendes til den lokale tilsynskreds.
§ 11.  Arbejdsgiveren skal lade foretage  

 kontrolmålinger for indhold af træstøv i luften, jf. kapitel 5 i  

 bekendtgørelse om arbejdets udførelse, under produktionsforhold, der svarer  

 til forhold, hvorunder forarbejdningen af træsorten skal foregå, og herefter  

 en gang om året og ved ændringer i produktionen.
Målingerne skal ske med  

 inddragelse af sagkyndig bistand.
Virksomhedens sikkerhedsorganisation skal  

 inddrages i planlægningen og gennemførelsen af målingerne.
 Stk. 2.  Målingerne skal foretages efter programmer, der  

 er anerkendt af direktøren for Arbejdstilsynet.
 Stk. 3.  Arbejdsgiveren skal en gang om året indsende  

 resultaterne af de i stk. 1 nævnte kontrolmålinger til det stedlige  

 Arbejstilsyn.
Dispensation og klage § 12.  Direktøren for Arbejdstilsynet kan, hvor  

 særlige forhold foreligger, tillade afvigelser fra bestemmelserne i denne  

 bekendtgørelse, når det skønnes rimeligt og fuldt forsvarligt.
 § 13.  Arbejdstilsynets afgørelser efter denne  

 bekendtgørelse kan påklages efter lov om arbejdsmiljø § 81.
Straf § 14.  Medmindre højere straf er forskyldt efter lov  

 om arbejdsmiljø eller anden lovgivning, straffes med bøde eller hæfte den,  

 der overtræder §§ 4-11 eller tilsidesætter vilkår for tilladelser i henhold  

 til § 12.
Stk. 2.  For overtrædelse af §§ 5-8 kan der pålægges en  

 arbejdsgiver bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
 Stk. 3.  Det kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttræden § 15.  Bekendtgørelsen træder i kraft den 1. april  

 1997.
