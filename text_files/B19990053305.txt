 Bekendtgørelse om ændring af  

 bekendtgørelse om indretning af elevatorer m.v.
§ 1 I Arbejdstilsynets bekendtgørelse nr. 996 af 16. december 1997 om  

 indretning af elevatorer m.v. foretages følgende ændringer:
 1. § 48, stk.3, affattes således:
 »Stk. 3. For opfyldelsen af § 37 gælder  

 følgende overgangsbestemmelser:
 1)	Elevatorer, der er opstillet før den 1. februar 1981, skal  

 opfylde § 37 senest den 31. marts 2000.
 2)	Hvis ejeren eller den ansvarlige bruger senest den 31. marts 2000  

 skriftligt har indgået en aftale med et elevatorfirma om  

 udførelsen af det for opfyldelsen af § 37 nødvendige  

 arbejde og har underrettet Arbejdstilsynet herom, skal § 37 dog  

 være opfyldt senest følgende datoer:
 a)	Den 30. juni 2001 for elevatorer opstillet i 1950 eller tidligere,  

 samt for elevatorer opstillet udvendigt på bygninger, og hvor stoles og  

 kontravægtes bevægelsesbaner ikke er indesluttet i tæt  

 skakt, jf. § 35.
 b)	Den 30. juni 2002 for elevatorer opstillet i årene 1951 til og  

 med 1957.
c)	Den 31. december 2003 for elevatorer opstillet i årene 1958  

 til og med den 31. januar 1981.« 2. § 48, stk. 4, affattes således:
 »Stk. 4. For opfyldelsen af § 38 gælder  

 følgende overgangsbestemmelser:
 1)	Elevatorer, der er opstillet før den 1. juli 1999, bortset  

 fra elevatorer hvor stoladgangsåbningerne vender mod skaktvægge  

 eller skaktdøre af glas, og hvor glasset ikke udelukkende er anvendt i  

 en observationsrude, skal opfylde § 38 senest den 31. marts 2000.
 2)	Hvis ejeren eller den ansvarlige bruger senest den 31. marts 2000  

 skriftligt har indgået en aftale med et elevatorfirma om  

 udførelsen af det for opfyldelsen af § 38 nødvendige  

 arbejde og har underrettet Arbejdstilsynet herom, skal § 38 dog  

 være opfyldt senest følgende datoer:
 a)	Den 30. juni 2001 for elevatorer opstillet i 1950 eller  

 tidligere.
 b)	Den 30. juni 2002 for elevatorer opstillet i årene 1951 til og  

 med 1957.
c)	Den 31. december 2003 for elevatorer opstillet i årene 1958  

 til og med den 30. juni 1999.« § 2 Bekendtgørelsen træder i kraft den 7. juli 1999.
