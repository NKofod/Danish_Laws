Danmark har den 11. juli 1985 godkendt en i Oslo den 22. november 1984  

 undertegnet aftale mellem Danmark, Finland, Island, Norge og Sverige om  

 ændring af aftale af 12. april 1973 om Det nordiske Ministerråds  

 sekretariater og deres retlige stilling, jfr. udenrigsministeriets  

 bekendtgørelse nr. 88 af 2. oktober 1973, Lovtidende C.
Samme dato godkendtes  

 en til aftalen knyttet tillægsprotokol af 22. november 1984 om aftalens  

 gyldighed for Nordisk Råds præsidiesekretariat og om de ansattes stilling i  

 forbindelse med tilbagegang til ansættelse i hjemlandet.
 Aftalen og tillægsprotokollen har følgende ordlyd:
AFTALE OM ÆNDRING AF AFTALE AF 12. APRIL 1973 OM DET NORDISKE  

 MINISTERRÅDS SEKRETARIATER OG DERES RETLIGE STILLING Danmarks, Finlands, Islands, Norges og Sveriges regeringer, som ønsker at  

 ændre aftalen af 12. april 1973 om det Nordiske Ministerråds sekretariater og  

 deres retlige stilling, er blevet enige om følgende:
Artikel 1 Artikel 11 i aftalen skal have følgende ændrede ordlyd:
»Hver aftalepart forpligter sig til at give statsansat personale, som  

 skal gøre tidsbegrænset tjeneste i sekretariaterne, tjenestefrihed i den tid  

 tjenesten varer, og til at lade det medregne tjenestetiden der som tjeneste  

 udført i hjemlandet.« Artikel 2 Originaleksemplaret til denne aftale skal deponeres i det norske  

 udenrigsministerium, som vil oversende bekræftede kopier til de øvrige  

 kontraherende parter.
Artikel 3 Denne aftale træder i kraft den dag samtlige kontraherende parter har  

 meddelt det norske udenrigsministerium, at de foranstaltninger, som kræves  

 for aftalens ikrafttrædelse, er gennemført.
 Depositaren meddeler de øvrige kontraherende parter tidspunktet for  

 modtagelsen af disse meddelelser.
 Denne aftale skal være i kraft, så længe aftalen af 12. april 1973 er i  

 kraft.
 Til bekræftelse heraf har undertegnede, som er behørigt bemyndiget dertil,  

 undertegnet denne aftale.
 Udfærdiget i Oslo den 22. november 1984 i et eksemplar på dansk, finsk,  

 islandsk, norsk og svensk, hvilke tekster alle har samme gyldighed.
 For Danmarks Regering:
T.
Oldenburg Suomen Hallituksen puolesta:
Henrik Blomstedt Fyrir rikisstjorn Islands:
Pall Asg.
Tryggvason For Norges Regjering:
Asbjørn Haugstvedt For Sveriges Regering:
Love Kellberg TILLÆGSPROTOKOL TIL AFTALE OM ÆNDRING I AFTALE OM DET NORDISKE  

 MINISTERRÅDS SEKRETARIATER OG DERES RETLIGE STILLING OM AFTALENS GYLDIGHED  

 FOR NORDISK RÅDS PRÆSIDIESEKRETARIAT OG OM DE ANSATTES STILLING I FORBINDELSE  

 MED TILBAGEGANG TIL ANSÆTTELSE I HJEMLANDET:
Danmarks, Finlands, Islands, Norges og Sveriges regeringer, som ved en tillægsprotokol af 15. maj 1973 til den mellem parterne den 12.  

 april 1973 indgåede aftale om det Nordiske Ministerråds sekretariater og  

 deres retlige stilling har sat aftalen i kraft for Nordisk Råds  

 præsidiesekretariat, som dags dato har indgået aftale om ændring af aftale af 12. april 1973 om  

 det Nordiske Ministerråds sekretariater og deres retlige stilling, er blevet enige om følgende:
Artikel 1 Den ændrede bestemmelse i artikel 11 i aftalen om det Nordiske  

 Ministerråds sekretariater og deres retlige stilling skal have tilsvarende  

 anvendelse for Nordisk Råds præsidiesekretariat.
Artikel 2 Ved tidsbegrænset ansættelse i artikel 11 forstås ansættelser, der ikke  

 overstiger otte år.
Artikel 3 Der er i øvrigt mellem aftaleparterne enighed om følgende:
 Aftaleparterne vil ved bedømmelse i forbindelse med statslig ansættelse  

 medregne tjeneste ved sekretariaterne som en særlig kvalifikation, således at  

 landene i størst muligt omfang skal kunne drage nytte af den indsigt i og  

 erfaring om nordisk samarbejde, som de ansatte opnår ved at gøre tjeneste i  

 sekretariaterne.
 Aftaleparterne er enige om at anbefale andre arbejdsgivere at lade deres  

 ansatte få tjenestefrihed for at gøre tjeneste ved sekretariaterne på  

 tilsvarende vilkår som for statsansatte i henhold til retsstillingsaftalen.
 Aftaleparterne vil være ansatte, som har afsluttet tjeneste ved et nordisk  

 sekretariat, behjælpelige med, inden for rammerne af gældende love og  

 administrative bestemmelser, at få statslig eller anden ansættelse i  

 hjemlandet.
Artikel 4 Denne tillægsprotokol træder i kraft samme dag som aftale om ændring af  

 aftale af 12. april 1973 om det Nordiske Ministerråds sekretariater og deres  

 retlige stilling.
Artikel 5 Originaleksemplaret af denne tillægsprotokol skal deponeres i det norske  

 udenrigsministerium, som vil oversende bekræftede kopier til de øvrige  

 kontraherende parter.
Artikel 6 Denne tillægsprotokol kan opsiges efter bestemmelserne i artikel 16 i  

 aftalen om det Nordiske Ministerråds sekretariater og deres retlige stilling.  

 Såfremt aftalen opsiges, ophører samtidig automatisk denne tillægsprotokols  

 gyldighed.
 Til bekræftelse heraf har undertegnede, som er behørigt bemyndiget dertil,  

 undertegnet denne protokol.
 Udfærdiget i Oslo den 22. november 1984 i et eksemplar på dansk, finsk,  

 islandsk, norsk og svensk, hvilke tekster alle har samme gyldighed.
 For Danmarks Regering:
T.
Oldenburg Suomen Hallituksen puolesta:
Henrik Blomstedt Fyrir rikisstjorn Islands:
Pall Asg.
Tryggvason For Norges Regjering:
Asbjørn Haugstvedt For Sveriges Regering:
Love Kellberg Aftalen og tillægsprotokollen trådte i medfør af aftalens artikel 3 og  

 protokollens artikel 4 i kraft den 27. januar 1986.
