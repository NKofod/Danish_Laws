 I medfør af §§ 3, 4, 6, 10, 11 og 25 i lov nr. 175 af 7. maj 1975 om mælk  

 og konsummælkprodukter samt under henvisning til Rådets direktiv af 5. august  

 1985 om sundhedsmæssige og veterinærpolitimæssige problemer i forbindelse med  

 handelen inden for Fællesskabet med varmebehandlet mælk (85/397/EØF)  

 fastsættes herved følgende:
Generelle bestemmelser for mælk og for  

 mælkeleverende besætninger § 1.  Mælk, der anvendes til fremstilling af  

 konsummælkprodukter (jf. § 5 i lov nr. 175 af 7. maj 1975), og mælk, der på  

 konsummælkmejerier anvendes til fremstilling af varmebehandlet mælk til  

 intrakommunitær handel, skal opfylde de i nærværende bekendtgørelse givne  

 bestemmelser vedrørende den hygiejniske og sundhedsmæssige kvalitet og skal  

 stamme fra besætninger, som med hensyn til sundhedstilstand og hygiejniske  

 forhold ved mælkens produktion og behandling opfylder bestemmelserne i denne  

 bekendtgørelse, og som er godkendt af de lokale tilsynsmyndigheder (jf. § 2).
 Stk. 2.  Ved mælk forstås komælk, som den produceres ved  

 sekretion fra mælkekirtler fra een eller flere malkekøer, og som ikke har  

 været underkastet anden behandling end rensning og køling.
 Stk. 3.  Bekendtgørelsen finder også efter  

 Veterinærdirektoratets nærmere bestemmelse anvendelse på mælk fra får og  

 geder.
 Stk. 4.  Ved mælkeleverende besætninger forstås  

 bedrifter, hvor der befinder sig een eller flere køer (får, geder, jf. stk.  

 3), hvorfra mælk leveres til produktion af de i stk. 1 nævnte levnedsmidler.
Stk. 5.  Ejere eller brugere af mælkeleverende  

 besætninger må kun levere mælk, der er ren - hvorved forstås, at mælken er  

 bakteriefattig og fri for synligt smuds - sund - hvorved forstås, at mælken  

 er fri for forurening med sygeligt sekret, sygdomsfremkaldende smitstoffer og  

 sundhedsskadelige stoffer samt fri for kemoterapeutika, herunder antibiotika  

 - og af en naturlig sammensætning - hvorved forstås, at mælken er uforfalsket  

 og uden indhold af fremmede stoffer.
Mælken må herudover ikke afvige fra det  

 normale i udseende, lugt og smag.
Godkendelse af mælkeleverende besætninger § 2.  Godkendelse i henhold til § 1, stk. 1, meddeles  

 af vedkommende kommunalbestyrelse (levnedsmiddelkontrolenhed). Ansøgning  

 fremsendes til den levnedsmiddelkontrolenhed, inden for hvis område  

 besætningen er placeret.
 Stk. 2.  Veterinærdirektoratet fastsætter de nærmere  

 retningslinier for fremgangsmåden ved de i stk. 1 nævnte myndigheders  

 godkendelse af besætninger.
 Stk. 3.  Til brug ved godkendelse af mælkeleverende  

 besætninger samt i fornøden udstrækning til brug ved foretagne tilsyn i  

 henhold til § 3 anvendes en af Veterinærdirektoratet udfærdiget kontrolliste.
 Stk. 4.  Fornyet godkendelse kræves ved sådanne  

 ændringer i indretning og drift, som er af væsentlig betydning for  

 mælkeproduktionen.
 Stk. 5.  Ejer- eller brugerskifte skal straks anmeldes  

 for den godkendende myndighed.
 Stk. 6.  Godkendelsen bortfalder ved ophør af  

 mælkeleverance fra en besætning i mere end 3 måneder.
 Stk. 7.  Den godkendende myndighed kan tage en  

 godkendelse op til fornyet behandling, når der er forløbet 5 år siden sidste  

 godkendelse.
 Stk. 8.  Den godkendende myndighed kan tilbagekalde  

 eller midlertidigt suspendere en godkendelse af en besætning:
 Stk. 9.  Besætninger, hvis mælk anvendes til  

 fremstilling af varmebehandlet mælk til intrakommunitær handel, og som ikke  

 kan opfylde de i nærværende bekendtgørelse foreskrevne normer for den  

 pågældende produktion, skal, såfremt dette konstateres (jf. stk. 8) over en  

 periode på mere end 1 måned, udelukkes fra en sådan produktion.
 Stk. 10.  Konsummælkbesætninger, der er godkendt i  

 henhold til hidtil gældende regler om produktion og transport af mælk til  

 konsummælkprodukter betragtes som godkendt efter stk. 1.
Tilsynet med mælkeleverende besætninger § 3.  For mælkeleverende besætninger, der er godkendt  

 i henhold til § 2, gælder:
 Stk. 2.  Veterinærdirektoratet meddeler de nærmere  

 regler for tilsynet med de godkendte besætninger, herunder de nærmere regler  

 for udtagning og laboratoriemæssige undersøgelser af mælken fra den enkelte  

 besætning.
Generelle krav for mælkeleverende  

 besætninger Sundhedsmæssige krav til besætningen § 4.  Den leverede mælk skal stamme fra køer:
 Stk. 2.  Den leverede mælk må ikke stamme fra køer, som  

 er blevet behandlet med stoffer, herunder stoffer med vækst- og  

 ydelsesfremmende virkning, som kan overføres til mælken og som er farlige  

 eller kan være farlige for den menneskelige sundhed, medmindre den officielle  

 tilbageholdelsesperiode er udløbet.
Forholdsregler i tilfælde af sygdomme m.m. i besætninger § 5.  Køer, som er smittede eller må anses at kunne  

 være smittede med nogen af de sygdomme, som er refereret i § 4, stk. 1, nr.  

 2, skal isoleres fra den sunde del af besætningen.
Køer, som lider af  

 sygdomme nævnt i § 4, stk. 1, nr. 3, skal holdes adskilt fra resten af  

 besætningen (jf. § 6, stk. 6).
 Indretning af og hygiejne i stald, malkestald, mælkerum m.m.
 § 6.  I mælkeleverende besætninger skal de til mælkens  

 produktion, behandling og opbevaring benyttede rum være udformet, indrettet,  

 vedligeholdt og drevet således, at der sikres:
 Stk. 2.  De rum, der anvendes til særlige formål, skal  

 opfylde betingelserne i stk. 3 og stk. 5.
Stk. 3.  Rum, hvor køerne malkes, eller hvor mælken  

 håndteres, afkøles og opbevares, skal være placeret og indrettet således, at  

 der ikke er nogen fare for kontamination af mælken.
De skal være lette at  

 rengøre og desinficere og skal som mindste krav have følgende:
 Stk. 4.  Ud over punkterne i stk. 3 skal rum til  

 opbevaring af mælk:
 Stk. 5.  Såfremt der anvendes mobile malkestalde, skal  

 kravene i stk. 3, nr. 4 og nr. 6, opfyldes og endvidere skal malkestalden:
 Stk. 6.  Når køerne er fritgående, skal der forefindes  

 et malkeområde eller -rum, som er behørigt adskilt fra de områder, hvor  

 dyrene er opstaldet.
 Stk. 7.  Det skal være muligt effektivt at isolere og  

 adskille syge dyr (jf. § 5) fra resten af besætningen.
 Stk. 8.  Mælkerum, rengørings- eller opbevaringsrum for  

 mælk må kun benyttes til rengøring eller opbevaring af malkeredskaber eller  

 til omhældning, blanding, køling eller opbevaring af mælk.
 Rengøring og vedligeholdelse af stald, malkestald, mælkerum m.m.
 § 7.  Kostalden og de dertil hørende lokaliteter skal  

 til enhver tid være tilstrækkelig renholdte og ryddelige og vel  

 vedligeholdte.
 Stk. 2.  Adgangen til stalden og tilhørende lokaliteter  

 skal holdes fri for gødning og anden forurening i nævneværdigt omfang.
 Stk. 3.  Grebninger skal renses for gødning så hyppigt  

 som nødvendigt.
 Stk. 4.  Båsene skal holdes tørre, om nødvendigt ved  

 brug af strøelse.
Stk. 5.  Malkestald, mælkerum, vaske- og opbevaringsrum  

 og installationer i disse skal til enhver tid være rengjorte.
Der skal være  

 ryddeligt, og rummene skal være vel vedligeholdte.
 Stk. 6.  Desinfektion af kostald og dertil hørende  

 lokaliteter skal foretages på en måde, som ikke giver mulighed for  

 tilblanding af desinfektionsmidler til mælken eller giver afsmag i mælken.
 Stk. 7.  Grise og fjerkræ skal formenes adgang til  

 kostalden og de lokaliteter, hvor køerne malkes.
 Stk. 8.  Dyr skal holdes væk fra lokaliteter, hvor mælk  

 bliver opbevaret, behandlet eller kølet.
Stk. 9.  Skadedyr og utøj skal bekæmpes.
Hvis kemiske  

 bekæmpelsesmidler benyttes, skal disse være godkendt af Statens  

 Skadedyrslaboratorium.
 Stk. 10.  Kemikalier, medicin og lignende skal opbevares  

 på et sikkert sted.
Besætningen (identifikation, renholdelse og fodring) § 8.  Den enkelte ko i besætningen skal kunne  

 identificeres over for den kontrollerende myndighed.
 Stk. 2.  Køerne skal holdes rene.
 Stk. 3.  Foder, der kan have en uheldig virkning på  

 mælken, må ikke opbevares i stalden.
 Rekvisitter, der benyttes ved malkning og behandling af mælk.  

 Rengøring og opbevaring af disse.
 § 9.  Udstyr, der er nødvendigt for malkning og for  

 behandling, køling og opbevaring af mælken, skal forefindes.
 Stk. 2.  Materiel og rekvisitter eller sådanne  

 genstandes overflader, der er bestemt til at kunne komme i berøring med  

 mælken, skal være fremstillet af et glat materiale, som let kan rengøres og  

 desinficeres, som er korrosionsbestandigt, og som ikke ved normal anvendelse  

 eller under forudsigelige forhold kan afgive bestanddele i et sådant omfang,  

 der kan frembyde fare for menneskers sundhed, medføre en uacceptabel ændring  

 af sammensætningen af mælken eller bevirke ændring af farve, lugt, smag eller  

 andre fysiske karakteristika.
 Stk. 3.  Mælkekøletanke skal være typegodkendt af  

 Statens Mejeriforsøg.
 Stk. 4.  Rekvisitter og materiel, der bruges til  

 malkning, skal til enhver tid være omhyggeligt rengjort og godt vedligeholdt.
 Stk. 5.  Malkerekvisitter, malkeanlæg og andet, som  

 kommer i kontakt med mælken, skal snarest efter brugen afskylles, rengøres og  

 desinficeres.
Stk. 6.  Kemikalier til desinfektion og den ledsagende  

 brugsanvisning skal være godkendt af Veterinærdirektoratet.
Rengøringsmidler  

 skal være godkendt af Statens Mejeriforsøg.
 Stk. 7.  Vand, benyttet ved malkning, til rengøring af  

 malkerekvisitter og til køling af mælk, skal opfylde gældende krav, jf. § 6,  

 stk. 3, nr. 4.
 Stk. 8.  Efter rengøring og desinfektion skal  

 malkerekvisitter og børster opbevares hygiejnisk.
 Stk. 9.  Mælketanke skal, når de er tømt efter rengøring  

 og desinfektion, efterlades med åbent afløb indtil næste brug.
Malkning § 10.  Malkning skal udføres hygiejnisk.
 Stk. 2.  Ethvert arbejde, som kan have dårlig virkning  

 på mælken, er ikke tilladt under eller umiddelbart før malkningen.
 Stk. 3.  Tilgange til malkeområdet skal holdes i en  

 sådan tilstand, at køerne, når de passerer, ikke bliver forurenede i en sådan  

 grad, at renlig malkning vanskeliggøres.
Stk. 4.  Før malkningen af den enkelte ko påbegyndes,  

 skal patter, yver og om nødvendigt, tilstødende dele af lysken, lårene og  

 bugen af koen være rene.
Anvendes kemikalier, herunder desinfektionsmidler  

 til denne aftørring, skal disse være godkendt af Veterinærdirektoratet.
 Stk. 5.  Hvis flere-gangs aftørringsstykker benyttes til  

 våd aftørring, skal de desinficeres mellem aftørringen af de enkelte køer.
Stk. 6.  Før malkning af den enkelte ko, skal malkeren  

 undersøge udseendet af mælken, f.eks. ved at malke nogle stråler fra hver  

 patte i et egnet prøvemalkningsmål.
Hvis noget synligt unormalt konstateres,  

 skal mælken fra den pågældende kirtel holdes tilbage fra leverance.
Stk. 7.  Pattedypning eller pattespraying på lakterende  

 køer må kun foretages umiddelbart efter malkningen, medmindre andet er  

 tilladt af Veterinærdirektoratet.
Pattedypningsmidler skal være godkendt af  

 Veterinærdirektoratet.
 Stk. 8.  Køer med klinisk mastitis skal malkes til  

 sidst, med en separat maskine eller håndmalkes.
 Stk. 9.  Personer, beskæftiget med malkning eller  

 behandling af mælken, skal bære egnet, rent malketøj og hovedbeklædning.  

 Malketøjet skal opbevares hygiejnisk mellem malkningerne.
 Stk. 10.  Malkere skal vaske deres hænder umiddelbart  

 før malkningens start og holde dem så rene som muligt under malkningen.
 Stk. 11.  Malkere skal dække eventuelle åbne sår eller  

 hudafskrabninger med vandtæt beklædning.
Køling af mælk § 11.  Mælken skal indtil afhentning opbevares i et  

 mælkerum eller i et mælkeopbevaringsrum.
Stk. 2.  Mælken skal inden 2 timer efter malkningen være  

 nedkølet til en temperatur på 8 grader C eller derunder.
Mælken skal holdes  

 ved denne temperatur indtil afhentningen.
Mælken skal afhentes hver dag.
 Stk. 3.  Spande, der indeholder mælk, skal tildækkes  

 under henstand i kostalden, og når de bæres udenfor eller overføres til  

 mælkerummet.
Stk. 4.  Hvis mælken filtreres, skal filteret skiftes  

 før hver malkning.
Filteret skal endvidere udskiftes så hyppigt som  

 nødvendigt.
Anvendes sining, må siklæde ikke benyttes.
 Stk. 5.  Transportable mælkekøletanke skal placeres på  

 et solidt fundament, og alle praktiske forholdsregler skal tages for at  

 beskytte mælken mod at blive unødigt udsat for varme og sollys og  

 kontamination med snavs, støv, regnvand eller lignende.
Helbredstilstand hos personalet § 12.  Ved malkningen og mælkens behandling må ikke  

 beskæftiges personer, der lider af feber og/eller forstyrret almenbefindende,  

 udbredte eller formentlige smitsomme hudsygdomme, urene sår eller bylder på  

 hænder, underarme eller i ansigt, lidelser i øre, øjne, næse eller svælg,  

 ledsaget af pudsagtigt udflåd eller som lider af andre smitsomme sygdomme,  

 som f.eks. typhus, paratyphus, dysenteri, skarlagensfeber, ondartet angina,  

 listeriose og smittefarlig tuberkulose.
Det samme gælder bærere af typhus,  

 paratyphus og shigella.
Kvalitetsnormer for den fra den enkelte  

 besætning leverede mælk § 13.  Mælken fra den enkelte besætning skal ved  

 indladningen i tankvognen (jf. § 14, stk. 2) og kontrolleret ved stikprøver  

 opfylde følgende normer:
 Celletal (pr. ml):
 Stk. 2.  Mælken fra den enkelte besætning skal efter  

 nærmere af Veterinærdirektoratet givne regler underkastes en pyruvatprøve.
 Stk. 3.  Såfremt der i direktiv 85/397/EØF fastsættes  

 andre undersøgelsesmetoder (parametre), andre normer eller yderligere normer  

 end de i stk. 1 og 2 anførte kan Veterinærdirektoratet bestemme, at disse  

 parametre og normer er gældende.
Stk. 4.  Hvis den godkendende myndighed konstaterer, at  

 de givne normer ikke opfyldes, skal dette meddeles besætningsejeren med  

 anmodning om, at forholdene omgående bringes i orden.
Ved gentagne  

 overskridelser må nødvendige tiltag foretages, eventuelt i form af  

 tilbagekaldelse af besætningens godkendelse som mælkeleverende besætning (jf.  

 § 2, stk. 8-9).
Transport af mælk § 14.  Overførsel af mælk fra opbevaringsbeholder til  

 transportbeholder skal foregå hygiejnisk og således, at mælkens kvalitet ikke  

 herved forringes.
Stk. 2.  Mælken skal afhentes i tankvogn.
Disse  

 tankvogne skal være godkendt som type af Statens Mejeriforsøg og skal opfylde  

 alle hygiejnemæssige krav, herunder følgende:
Stk. 3.  Transporten af mælken fra den mælkeleverende  

 besætning og til den virksomhed, hvor mælken skal leveres, skal foretages  

 under hygiejniske forhold, og således at mælken ikke under transporten  

 udsættes for en kvalitetsforringende påvirkning.
Transporten skal foretages  

 direkte uden unødvendig forsinkelse og uden omladning.
Såfremt en omladning  

 af indsamlingsmæssige grunde er nødvendig, skal sådan omladning anmeldes for  

 den for den pågældende virksomhed godkendende myndighed.
Stk. 4.  Tanke, benyttet til indsamling af mælk må kun  

 benyttes til transport af mælk, mælkeprodukter eller drikkevand, medmindre  

 Veterinærdirektoratet har godkendt brug af tanken til transport af andre  

 flydende fødemidler på andre tidspunkter.
Ved sådanne tilladelser vil  

 Veterinærdirektoratet træffe alle nødvendige foranstaltninger til at undgå  

 forurening eller påvirkning af mælken.
Såfremt mælken anvendes til  

 fremstilling af varmebehandlet mælk til intrakommunitær handel, underretter  

 Veterinærdirektoratet Kommissionen om den givne tilladelse.
 Stk. 5.  Temperaturen i mælken må under transporten ikke  

 overstige 10 grader C.
 Stk. 6.  Beholdere til mælketransport skal være  

 effektivt lukkede under transporten.
Stk. 7.  Beholdere og tanke, der anvendes til transport  

 af rå mælk til indsamlings- og standardiseringscentraler og til  

 forarbejdningsvirksomheder, skal efter hver transport rengøres og  

 desinficeres, som anført i § 9, stk. 6 og 7, inden de anvendes påny.
Indgår  

 den enkelte transport i en serie af transporter med kun meget kort tid  

 imellem tømningen og den næste påfyldning, kan rengøring efter den enkelte  

 transport dog undlades, når den erstattes af en rengøring efter den serie af  

 transporter, hvori den indgår.
Rengøring skal dog foretages mindst 1 gang  

 dagligt.
Stk. 8.  Kun personale, som har modtaget  

 tilfredsstillende instruktion, må beskæftiges med indsamling af mælk.
Sådanne  

 personer skal, mens de arbejder, bære rent arbejdstøj og hovedbeklædning.
Stk. 9.  Ved indsamling af mælk må ikke beskæftiges  

 personer, der lider af feber og/eller forstyrret almenbefindende, udbredte  

 eller formentlige smitsomme hudsygdomme, urene sår eller bylder på hænder,  

 underarme eller i ansigt, lidelser i øre, øjne, næse eller svælg, ledsaget af  

 pudsagtigt udflåd eller som lider af andre smitsomme sygdomme, som f.eks.  

 typhus, paratyphus, dysenteri, skarlagensfeber, ondartet angina, listeriose  

 og smittefarlig tuberkulose.
Det samme gælder bærere af typhus, paratyphus og  

 shigella.
Veterinærdirektoratet § 15.  Veterinærdirektoratet udøver overtilsynet med  

 overholdelsen af bestemmelserne i nærværende bekendtgørelse og har til enhver  

 tid adgang til at undersøge de i bekendtgørelsen omhandlede forhold.
 Stk. 2.  Veterinærdirektoratet kan, når forholdene taler  

 derfor, meddele dispensation fra bestemmelserne i nærværende bekendtgørelse.
 Stk. 3.  Desinfektionsmidler og -måder og  

 pattedypningsmidler, der i henhold til hidtil gældende regler er godkendt af  

 Veterinærdirektoratet, betragtes som godkendt efter nærværende  

 bekendtgørelse.
Klage § 16.  Afgørelser, truffet af en kommunalbestyrelse  

 (levnedsmiddelkontrolenhed), kan inden 4 uger indbringes for  

 Veterinærdirektoratet.
 Stk. 2.  Klagemyndigheden kan indtil 6 måneder efter  

 afgørelsen se bort fra overskridelse af klagefristen, når overskridelsen af  

 særlige grunde er undskyldelig.
Straffebestemmelser § 17.  Overtrædelse af bestemmelserne i § 1, stk. 1 og  

 5, § 2, § 3, stk. 1, §§ 4-7, § 8, stk. 1, § 9, § 10, stk. 4 og 7 , §§ 11 og  

 12, og § 14 straffes med bøde.
Ikrafttrædelses- og ophævelsesbetemmelser § 18.  Denne bekendtgørelse træder i kraft den 1.  

 januar 1989.
Stk. 2.  Bekendtgørelse nr. 831 af 15. december 1987 om  

 produktion og transport af mælk til konsummælkprodukter ophæves.
Bestemmelser  

 udstedt med hjemmel i denne bekendtgørelse bevarer deres gyldighed.
Landbrugsministeriet, den 15. december  

 1988 LAURITS TØRNÆS /B.
Thiesen (* 1) Konstateret gennemsnit i en periode på 2 måneder med mindst to  

 stikprøver pr. måned.
 (* 2) Konstateret gennemsnit i en periode på 3 måneder med mindst een  

 stikprøve pr. måned.
