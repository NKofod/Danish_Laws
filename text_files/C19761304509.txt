 I den af Statens levnedsmiddelinstitut udsendte »Fortegnelse over  

 godkendt tilsætningsstoffer til levnedsmidler« (positivlisten), som er  

 udstedt i henhold til bekendtgørelse nr. 316 af 8. juni 1973 om  

 tilsætningsstoffer til levnedsmidler med senere ændringer, er i afsnittet  

 »Ændringer og tilføjelser« optaget en vejledning, der angiver,  

 hvorledes ansøgninger om ændringer og tilføjelser til fortegnelsen skal  

 indgives til Statens levnedsmiddelinstitut.
Specielt for tilsætningsstofferne: Aromastoffer, næringsstoffer, bakterie-  

 og skimmelkulturer og enzymer gælder det, at disse stoffer ikke findes opført  

 på nævnte positivliste, men i henhold til § 5 i ovennævnte bekendtgørelse  

 skal anmeldes til Statens levnedsmiddelinstitut senest 6 måneder, før de  

 tages i brug.
Specielt for aromastoffernes vedkommende er ikrafttrædelsen af  

 den nævnte anmeldelsesordning blevet udskudt indtil videre.
Med hjemmel i § 6  

 i bekendtgørelsen har direktøren for Statens levnedsmiddelsinstitut for hver  

 af de øvrige grupper af tilsætningsstoffer, der er nævnt ovenfor, udsendt  

 vejledninger om anmeldelse af disse tilsætningsstoffer.
Disse vejledninger  

 kan fås ved henvendelse til Statens levnedsmiddelinstitut.
 I tilslutning til disse vejledninger skal landbrugsministeriet efter  

 aftale med direktøren for Statens levnedsmiddelinstitut meddele følgende  

 vedrørende godkendelse m.v. af tilsætningsstoffer til levnedsmidler, der er  

 omfattet af:
 samt af lovgivningen om mælk og konsummælkprodukter:
1. Tilsætningsstoffer, der alene ønskes anvendt til  

 levnedsmidler,  der udføres her fra landet, skal alene godkendes m.v. af  

 landbrugsministeriet ved henholdsvis Statskontrollen med mejeriprodukter og  

 æg m.m. og veterinærdirektoratet som hidtil.
De nævnte institutioner fører  

 tillige kontrol med, at stofferne kun anvendes til levnedsmidler, der  

 udføres.
Såfremt et parti levnesmidler, der oprindelig har været bestemt til  

 udførsel, ønskes afsat her i landet,kan Statens levnedsmiddelinstitut,  

 såfremt levnedsmidlerne indeholder tilsætningsstoffer, der ikke er anvendt i  

 overensstemmelse med det i positivlisten anførte og ikke er anmeldt til  

 instituttet, i særlige tilfælde og efter indstilling fra Statskontrollen med  

 mejeriprodukter og æg m.m. og Veterinærdirektoratet meddele dispensation for  

 de pågældende tilsætningsstoffers vedkommende.
Ansøgning indsendes i disse  

 tilfælde som anført under 2 b.
2. a) Tilsætningsstoffer, der ønskes anvendt til  

 levnedsmidler, der er beregnet til afsætning på det danske hjemmemarked,  

 skal, hvis de ikke findes opført på positivlisten, som ovenfor nævnt,  

 godkendes af eller anmeldes til Statens levnedsmiddelinstitut i  

 overensstemmelse med de ovennævnte vejledninger.
Foruden denne godkendelse  

 eller anmeldelse til Statens levnedsmiddelinstitut skal tilsætningsstofferne  

 tillige godkendes af de landbrugsministerielle institutioner i det omfang,  

 der findes regler udstedt i medfør af de ovenfor nævnte særlige love.
 Godkendelse m.v. angår alene vedkommende stofs anvendelse som  

 tilsætningsstof til levnedsmidler og giver ikke den ansøgende eller andre  

 fabrikations- og forhandlingsenerettigheder eller lignende.
Landbrugsministeriet, den 31. maj 1976 P.M.V.
