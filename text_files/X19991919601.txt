Satser for eksportmedarbejderfradrag efter  

 ligningslovens § 9 E, ophævelse af fradrag for arbejde i udlandet Ligningsrådet fastsætter hvert år  

 satserne for eksportmedarbejderfradrag efter ligningslovens § 9 E.
For 2000  

 er satserne fastsat uændret til 55/140 kr./dag for arbejde i udlandet  

 udført henholdsvis i Vesteuropa og uden for Vesteuropa.
 Ligningsrådet har hidtil ligeledes givet anvisning  

 for fradrag for arbejde i udlandet, det såkaldte udlandssatsfradrag  

 (svarende til satsen for skattefri rejsegodtgørelse) og  

 udlandsstandardfradrag (svarende til eksportmedarbejderfradraget).  

 Udlandssatsfradraget har fortrinsvis være brugt af personer, der ikke  

 opfylder reglerne om skattefri rejsegodtgørelse/fradrag i  

 ligningsloven og udlandsstandardfradraget af personer, der ikke kan anses for  

 eksportmedarbejdere.
 Anvisningerne for disse fradrag i TSS cirkulære  

 1999-07 gælder til og med d. 31.12.1999.
Ligningsrådet har ikke anvist fradrag for 2000, og  

 med ophævelsen af TSS cirkulære 1999-07 er der således ikke  

 længere mulighed for at tage udlandssatsfradrag og  

 udlandsstandardfradrag.
Såfremt man er på rejse eller er  

 eksportmedarbejder i ligningslovens forstand, kan de tilsvarende fradrag i  

 ligningsloven anvendes.
