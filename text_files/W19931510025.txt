Forældre til et handicappet barn klagede over, at der ikke var blevet  

 foretaget kejsersnit ved fødslen.
Fosterhjertefrekvensen blev fulgt ved CTG.  

 Både læge og jordemoder beskrev hjertelyden som normal, selvom CTG viste, at  

 barnet kunne være truet.
Kurven blev fejlaflæst.
Senere blev barnet født ved  

 kejsersnit.
 Patientklagenævnet fandt grundlag for kritik af jordemoderen, fordi  

 hun fejlfortolkede fødselskurven og ikke tidligere tilkaldte læge.  

 Patientklagenævnet fandt det hensigtsmæssigt, om lægen i journalnotat havde  

 beskrevet CTG og anmodet jordemoderen om skærpet opmærksomhed.
Fortolkning af CTG Forældre til et handicappet barn klagede over, at der ved fødslen ikke  

 tidligere blev foretaget kejsersnit.
Fødslen skred meget langsomt frem på  

 grund af uregelmæssige veer, og der blev opsat drop til vestimulation.  

 Fosterhjertefrekvensen blev fulgt ved CTG.
Kl. 19.15 blev 1. reservelæge  

 tilkaldt på grund af dårlig fremgang. 1. reservelægen vurderede, at der dog  

 var en lille fremgang, og at vestimulationen skulle fortsætte. (Orificium 6  

 cm udvidet - 1 cm på 3 timer). Både jordemoderen og 1. reservelægen beskrev  

 fosterhjertelyden som fin og normal.
I tidsrummet 18-19 så man på CTG kurven  

 flere sene decellerationer (tegn på at barnet kan være truet).
Kl. 20.40 var 1. reservelægen igen på fødestuen for at undersøge den  

 fødende og konkluderede: Tilfredsstillende fremgang (orificium 8 cm). 1.  

 reservelægen beskrev ikke CTG kurven, men jordemoderen noterede, at  

 hjertelyden var fin.
I denne periode, sås på CTG at basislinien stiger til  

 160 pr. minut, og der ses flere sene, dog ikke dybe decellerationer  

 (yderligere tegn på at fosteret var stresset).
Fra kl. 22.20 faldt fosterlyden efter hver ve (sen decelleration) og  

 basislinien lå på 160 (tachycardi). Der blev imidlertid ikke reageret på den  

 patologiske kurve på dette tidspunkt, da den blev fejlaflæst, således at  

 basislinien på 160 blev opfattet som accellerationer og den senere  

 decelleration ned til 120 som basislinine.
Først kl. 23.00 blev 1.  

 reservelægen tilkaldt på grund af sene decellerationer. 1. reservelægen  

 besluttede at afvente nogle veer, da decellerationerne kun var kortvarige og  

 barnets hoved kun stod til spinae midt i bækkenet.
Kl. 23.30 anlagde 1.  

 reservelagen en sugekop (vac. extr.) på barnets hoved for at få fødslen  

 afsluttet hurtigt.
Barnets hoved ville ikke følge med ned, og forsøget måtte  

 opgives.
Kl.0.10 blev der ved kejsersnit (sectio) født et meget dårligt barn med  

 tykt grønt fosertvand.
Barnet blev straks behandlet af børnelægen og senere  

 overflyttet til børneafdeling (apgar. 2/1 - 4/5 - 6/10 - 9/30. NS ph 6,99).
 Såvel Sundhedsstyrelsen som Patientklagenævnet fandt, at det  

 over for jordemoderen, i henhold til lov om jordemødre § 8, skulle beklages,  

 at hun fejlfortolkede CTG under fødselsforløbet og ikke på et tidligere  

 tidspunkt, senest kl. 22.20, tilkaldte en læge.
 Patientklagenævnet fandt endvidere, at det havde været  

 hensigtsmæssigt, om 1. reservelægen i sit journalnotat kl. 20.40 havde  

 beskrevet de sene decellerationer, der havde været tidligere, samt at 1.  

 reservelægen tillige havde anmodet jordemoderen om skærpet opmærksomhed.
 Offentliggjort i Sundhedsvæsenets Patientklagenævns Årsberetning for 1992  

 s. 48-50.
