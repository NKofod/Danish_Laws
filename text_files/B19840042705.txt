 I henhold til § 1, stk. 2, og § 5 i lov nr. 212 af 16. maj 1984 om  

 udligning af visse kommunale og amtskommunale udgifter til merværdiafgift og  

 om Det kommunale Momsfond, fastsættes:
OPGØRELSE AF BELØB TIL REFUSION § 1.  De i § 2 i lov om udligning af visse kommunale  

 og amtskommunale udgifter til merværdiafgift og om Det kommunale Momsfond  

 nævnte beløb, der refunderes af udligningsordningen, omfatter alle kommunale  

 betalinger på hovedkontiene 0-6 af moms ved køb af varer og ydelser bortset  

 fra betalinger, der kan fradrages som indgående moms i et momsregnskab for en  

 virksomhed eller aktivitet, der er afgiftspligtig i medfør af  

 merværdiafgiftsloven.
 Stk. 2.  Beløbene efter stk. 1 bestemmes  

 regnskabsmæssigt af kommuner og amtskommuner som summen af følgende udgifter  

 til moms (a + b):
A.
ALLE UDGIFTER TIL MOMS, DER VEDRØRER UDGIFTER, SOM REGNSKABSMÆSSIGT -  

 EFTER DE AF INDENRIGSMINISTERIET AUTORISEREDE KONTERINGSREGLER - REGISTRERES  

 PÅ ARTSKONTIENE 2. VAREKØB 3. Anskaffelser (excl. art 3.8. Køb af jord og  

 bygninger) 4.5. Entreprenør- og håndværkerydelser 4.9. Øvrige tjenesteydelser medmindre momsudgifterne kan fradrages som indgående moms i et  

 momsregnskab for en afgiftspligtig kommunal virksomhed eller aktivitet.  

 Opgørelsen omfatter endvidere ikke momsudgifter på funktion 1.21. Busdrift.
B.
VISSE UDGIFTER TIL MOMS, SOM INDIREKTE BETALES AF KOMMUNER OG  

 AMTSKOMMUNER VIA BETALINGS- OG TILSKUDSORDNINGER.
DISSE BELØB BEREGNES SOM EN  

 PROCENT AF BOGFØRTE UDGIFTER PÅ FØLGENDE FUNKTIONER OG ARTSKONTI:
 Betalings- og tilskudsordninger, som ifølge de af indenrigsministeriet  

 autoriserede konteringsregler registreres på andre funktioner, indgår ikke i  

 opgørelsen af beløb til refusion.
BIDRAG TIL UDLIGNINGSORDNING § 2.  Samtlige kommuner og amtskommuner bidrager til  

 de årlige samlede beløb efter kapitel 1, som opgøres for henholdsvis kommuner  

 og amtskommuner under eet.
Den enkelte kommunes og amtskommunes bidrag  

 beregnes som den andel af de samlede beløb for henholdsvis kommuner og  

 amtskommuner, som svarer til kommunens og amtskommunens andel af de generelle  

 tilskud til kommuner og amtskommuner i henhold til §§ 10 og 17 i loven om  

 kommunal udligning og generelle tilskud til kommuner og amtskommuner, idet  

 bidraget dog i givet fald nedsættes, således at der ikke opstår  

 overudligning, jfr. § 11 i nævnte lov.
 Stk. 2.  For 1985-89 fordeles henholdsvis 100, 80, 60,  

 40 og 20 pct. af de samlede beløb efter kapitel 1 efter de fordelingstal, der  

 er nævnt i stk. 3-4.
 Stk. 3.  Fordelingstallet for den enkelte kommune efter  

 stk. 2 svarer til kommunens andel af de samlede udgifter til afgift opgjort  

 efter kapitel 1, der ifølge de til indenrigsministeriet indberettede  

 budgetter er indbudgetteret på driftskonti i kommunernes vedtagne  

 årsbudgetter for 1984, jfr. dog § 3.
 Stk. 4.  Fordelingstallet for den enkelte amtskommune  

 efter stk. 2 svarer til amtskommunens andel af de samlede udgifter til afgift  

 opgjort efter kapitel 1, der ifølge de til indenrigsministeriet indberettede  

 budgetter er indbudgetteret på driftskonti i amtskommunernes vedtagne  

 årsbudgetter for 1984, jfr. dog § 3.
 § 3.  Fordelingstallene efter § 2, stk. 3 og 4,  

 opgøres endeligt af indenrigsministeriet på grundlag af en beregning af de  

 afgiftsbeløb på driftskonti i kommunernes og amtskommunernes vedtagne  

 årsbudgetter for 1984, der ville være omfattet af bestemmelserne i kapitel 1.
 Stk. 2.  Ved beregningen efter stk. 1 tages hensyn til,  

 at en del af de for 1984 budgetterede udgifter på art 4.9. Øvrige  

 tjenesteydelser ikke er pålagt merværdiafgift.
 Stk. 3.  Ved beregningen efter stk. 1 skønnes  

 budgetterede momsudgifter i 1984, der kan fradrages som indgående moms i et  

 momsregnskab for en afgiftspligtig kommunal virksomhed eller aktivitet, på  

 grundlag af de momsudgifter, der kunne fradrages som indgående moms i de til  

 toldvæsenet aflagte momsregnskaber for regnskabsårene 1982 og 1983.
 § 4.  Hvis det samlede bidrag for en kommune efter §  

 2, stk. 1, sammen med det samlede tilskud eller tilsvar efter §§ 3, 4, 10 og  

 18 i loven om kommunal udligning og generelle tilskud til kommuner og  

 amtskommuner for nogen del af en kommunes beskatningsgrundlag overstiger 90  

 pct. af den indkomstskat, kommunen ville have oppebåret, hvis denne del af  

 beskatningsgrundlaget blev erstattet af et tilsvarende udskrivningsgrundlag,  

 nedsættes bidraget svarende hertil.
 Stk. 2.  Nedsættelser af bidrag efter stk. 1 indgår i  

 bidragsfastsættelsen for øvrige kommuner.
 § 5.  Indenrigsministeriet vil senest den 1. juli i  

 året forud for udligningsåret - for 1985 dog senest 1. september 1984 -  

 underrette kommunalbestyrelser og amtsråd om størrelsen af de foreløbigt  

 opgjorte bidrag til udligningsordningen.
SÆRLIGE REGLER FOR HOVEDSTADSRÅDET,  

 KØBENHAVNS OG FREDERIKSBERG § 6.  Af beløbet til refusion fra Københavns og  

 Frederiksberg kommuner efter kapitel 1 fordeles 60 pct. til udligning mellem  

 kommuner og 40 pct. til udligning mellem amtskommuner.
 § 7.  Hovedstadsrådets beløb til refusion efter  

 kapitel 1 udlignes mellem amtskommuner.
 Stk. 2.  Hovedstadsrådet bidrager ikke til udligningen  

 efter bestemmelserne i § 2, stk. 1.
BEREGNING AF GENERELLE TILSKUD § 8.  Ved beregningen af generelle tilskud efter lov  

 om kommunal udligning og generelle tilskud til kommuner og amtskommuner  

 opgøres nettodrifts- og anlægsudgifterne i kommuner og amtskommuner excl.  

 momsrefusion efter kapitel 1, jfr. dog stk. 2.
 Stk. 2.  For 1985-89 forhøjes de ved beregningen af  

 generelle tilskud anvendte størrelser for nettodrifts- og anlægsudgifter i  

 kommuner og amtskommuner med den del af det samlede bidrag til  

 udligningsordningen, der fordeles efter reglerne i § 2, stk. 3-4.
IKRAFTTRÆDEN § 9.  Bekendtgørelsen har virkning fra og med  

 regnskabsåret 1985.
