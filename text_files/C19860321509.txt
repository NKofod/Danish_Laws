Arbejdsformidlingskontorerne De statsanerkendte arbejdsløshedskasser I direktoratets cirkulære af 30. januar 1984 (emnenr. 3.21) er det  

 fastsat, at der ved optagelse skal foreligge fornøden dokumentation for den  

 beskæftigelse, der danner grundlag for optagelsen.
 I § 1 i arbejdsministeriets bekendtgørelse nr. 612 af 18. december 1985 om  

 arbejdsgiverdokumentation som betingelse for udbetaling af  

 arbejdsløshedsdagpenge og efterløn (emnenr. 3.3112, 3.312 og 3.322) er det  

 endvidere fastsat, at dagpenge og efterløn kun kan udbetales, hvis der  

 foreligger arbejdsgiverdokumentation for arbejdsfortjenesten og for  

 opfyldelse af arbejdskravet, jfr. § 51, stk. 1, § 55, § 72, § 75 b, stk. 1, §  

 75 d, stk. 1 og § 75 e, stk. 1, i arbejdsløshedsforsikringsloven.
 Arbejdsgiverdokumentation for arbejdsfortjenesten er enten lønsedler eller  

 en arbejdsgivererklæring (blanket AR 274 (dagpenge) eller blanket AR 275  

 (efterløn)). Arbejdsgiverdokumentation for opfyldelse af arbejdskravet er  

 enten lønsedler eller oplysninger fra arbejdsgivere II (blanket AR 263).
 I § 6 i bekendtgørelsen er det fastsat, at direktoratet kan tillade, at  

 dokumentationsreglerne for arbejdsfortjenesten og for opfyldelse af  

 arbejdskravet kan fraviges for enkelte fag og faglige områder, hvor ganske  

 særlige forhold gør sig gældende.
 I forbindelse med tilsynsvirksomheden har direktoratet konstateret, at  

 Tjenernes, Musikernes og Artisternes Arbejdsløshedskasse har betydelige  

 vanskeligeheder med at fremskaffe egentlige lønsedler eller  

 arbejdsgivererklæringer for lønarbejdende musikere og artister.
Årsagerne hertil er bl.a., at optrædende musikere og artister indgår mange  

 kontrakter vedrørende enkeltarrangementer, og at disse ofte ikke umiddelbart  

 fremtræder som normale lønmodtagerforhold.
Endvidere er der ofte flere  

 musikere/artister om at udføre det samme arrangement.
 På baggrund heraf har direktoratet - efter at spørgsmålet har været  

 drøftet med Tjenernes, Musikernes og Artisternes Arbejdsløshedskasse -  

 udarbejdet følgende regler for, hvilken  arbejdsgiverdokumentation der skal  

 foreligge for musikere og artister, der anmoder om optagelse  

 (arbejdsløshedsforsikringslovens § 41) og om udbetaling af dagpenge/efterløn  

 (arbejdsløshedsforsikringslovens § 51, stk. 1, § 55, § 72, § 75 b, stk. 1, §  

 75 d, stk. 1 og § 75 e, stk. 1), hvis der ikke kan fremskaffes fornøden  

 dokumentation i overensstemmelse med reglerne i direktoratets cirkulære af  

 30. januar 1984 (emnenr. 3.21) og i arbejdsministeriets bekendtgørelse nr.  

 612 af 18. december 1985 (emnenr. 3.3112, 3.312 og 3.322):
 I. bureaukontrakt eller aftalebekræftelse.
 a) Bureaukontrakt.
Ofte vil der i forbindelse med aftaler på dette område foreligge en  

 bureaukontrakt.
Det vil i disse tilfælde sige en kontrakt indgået via et  

 bureau (eventuelt en forening), der er anerkendt i henhold til § 24 a i lov  

 om arbejdsformidling og arbejdsløshedsforsikring m.v., jfr. herved  

 arbejdsdirektoratets bekendtgørelse nr. 282 af 12. juni 1985 om privat  

 arbejdsanvisning af erhvervsmæssigt optrædende.
 Bureaukontrakten kan, hvis den indeholder oplysninger om:
- hvilke parter kontrakten er indgået imellem, - tidspunktet for arrangementets udførelse og - honoraret for arrangementets udførelse fungere som hel eller delvis arbejdsgiverdokumentation.
 b) Aftalebekræftelse.
Hvis aftalen mellem de optrædende og hvervgiveren ikke er indgået ved  

 hjælp af et anerkendt bureau, skal der som dokumentation (hel eller delvis)  

 foreligge en aftalebekræftelse for hvert enkelt arrangement, der er udført i  

 beregningsperioden.
Aftalebekræftelsen skal bl.a. indeholde oplysninger om:
- hvad arrangementet består af, - tidspunktet og stedet for arrangementets udførelse, - antal medvirkende i ensemblet, - betaling for arrangementets udførelse, herunder angivelse af  

 befordringsandelen, - forbrugerens navn og adresse, - den optrædendes (lederens) navn og adresse, - dato for aftalens indgåelse og parternes underskrifter, - forbrugerens erklæring om, at arrangementet er udført og - kvittering for udbetaling af honoraret.
 Aftalebekræftelsen udarbejdes af Tjenernes, Musikernes og Artisternes  

 Arbejdsløshedskasse efter aftale med direktoratet.
 Ændringer i indholdet i aftalebekræftelsen kan kun ske efter aftale med  

 direktoratet.
 II.Bilag til aftalebekræftelse/kontrakt (blanket AR 295).
 Hvis der i et arrangement har deltaget flere personer (der kan f.eks være  

 tale om et orkester), skal der endvidere som supplement til bureaukontrakten  

 eller til aftalebekræftelsen foreligge bilag til aftalebekræftelse/kontrakt  

 (bilag AR 295).
 Bilag til aftalebekræftelse/kontrakt skal indeholde oplysninger om  

 følgende:
- hvilke optrædende har deltaget i det pågældende arrangement, (navn,  

 adresse og cpr.nr.), - hvilket honorar (nettoudbytte) den enkelte deltager har modtaget, og - gruppens/ensemblets »leders« erklæring på tro og love om, at  

 oplysningerne på blanketten er rigtigt.
 Bilag til aftalebekræftelse/kontrakt skal kun udfyldes, hvis en eller  

 flere af de optrædende ønsker optagelse eller ønsker at modtage  

 dagpenge/efterløn.
 Hvis bilaget foreligger udfyldt, idet et ensemblemedlem tidligere har  

 anmodet om optagelse eller har anmodet om dagpenge/efterløn, og hvis et eller  

 flere medlemmer af ensemblet efterfølgende anmoder om optagelse eller  

 udbetaling af dagpenge/efterløn, skal det allerede udfyldte bilag anvendes  

 som dokumentation.
 Bilag til aftalebekræftelse/kontrakt udarbejdes af Direktoratet for  

 Arbejdsløshedsforsikringen.
 Reglerne i nærværende cirkulære vil blive taget op til revision, såfremt  

 erfaringerne med denne dokumentationsordning giver anledning til ændringer.
 P.D.V.
