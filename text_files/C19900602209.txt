Almindelige bemærkninger 1. Det meddeles herved, at Finansministeriet og Dansk  

 Metalarbejderforbund har indgået medfølgende overenskomst af 8. december  

 1989, der afløser overenskomsten af 31. juli 1987 vedrørende  

 maskinkonsulenters ansættelse i Direktoratet for Arbejdstilsynet.
 Ændringer i forhold til den hidtidige overenskomst er markeret med streger  

 i margenen.
 2. Der henvises til Finansministeriets cirkulære af  

 22. maj 1989 om ministeriepuljer med tilhørende vejledning.
Bemærkninger til de enkelte bestemmelser Til § 1. Dækningsområdet 3. Arbejdstilsynets stillingsbeskrivelse af 10. maj  

 1978 vedrørende ansættelsesforhold, opgaver mv. for maskinkonsulenter har  

 dannet grundlag for nærværende overenskomst, idet dog uddannelseskravet  

 »skal kunne og have ret til at køre bil« ifølge Direktoratet for  

 Arbejdstilsynet er udgået af nævnte stillingsbeskrivelse.
Til § 2. Løn 4. Lønforløbet er ændret i overensstemmelse med det  

 pr. 1. april 1988 aftalte herom.
 Indplacering af og lønanciennitet til de pr. 31. marts 1988 ansatte  

 maskinkonsulenter i det nye lønforløb fremgår af Finansministeriets brev af  

 10. marts 1988, jf. direktoratets j.nr. 87-024-3.
Til § 6. Kvalifikationstillæg 5. Tillæg ydet i henhold til § 6 er betinget af, at  

 der afsættes puljemidler hertil, jf. i øvrigt § 6, stk. 2.
Til § 12. Gruppelivsforsikring 6. På grundlag af udløst bonus pr. 1. april 1989 er  

 forsikringssummen i gruppelivsforsikringen i perioden 1. april 1989 indtil  

 31. december 1990 fastsat til 75.000 kr.
Eventuelle senere ændringer i  

 forsikringssummen vil blive meddelt særskilt.
Til § 16. Beklædningsgodtgørelse 7. Erstatning for beklædning, der måtte blive ødelagt  

 under udførelsen af tjenstligt arbejde, udbetales efter indsendelse til  

 Arbejdstilsynet af en erklæring på tro og love med oplysning om, hvilke  

 beklædningsgenstande der er ødelagt, hvori ødelæggelsen består samt de  

 nærmere omstændigheder for ødelæggelsen.
Endvidere skal der vedlægges  

 dokumentation for udgiften til nyt tøj til erstatning for det ødelagte.
Til §§ 15, 21, stk. 3 og 22 8. Overenskomsten er omfattet af hovedaftalen af 20.  

 juni 1988 mellem Finansministeriet og Statsansattes Kartel,  

 Overenskomstsektionen, jf. cirkulære herfra af samme dato (LP.nr. 066/88).
Rejsetid 9. For så vidt angår rejsetid på beordrede  

 tjenesterejser følger maskinkonsulenter de gældende retningslinier, jf.  

 Finansministeriets skrivelser af 9. juli 1976, j.nr. 3. kt.
 255/1976 og af 23. april 1979, j.nr. 3.kt. 50/1979.
Uddannelseskurser 10. Man henleder opmærksomheden på Ministeriet for  

 Statens Lønnings- og Pensionsvæsens cirkulæreskrivelse af 23. juni 1971 om  

 deltagelse i uddannelseskurser for det i staten og folkekirken ansatte  

 personale.
 Eventuelle tvivlsspørgsmål forelægges Finansministeriet.
Finansministeriet, Administrations- og Personaledepartementet, Den 9. januar 1990 P.M.V.
 E.B.
Oluf Emborg OVERENSKOMST FOR MASKINKONSULENTER ANSAT I DIREKTORATET FOR ARBEJDSTILSYNET Dækningsområde § 1.  Maskinkonsulenter, ansat i Direktoratet for  

 Arbejdstilsynet, aflønnes i overensstemmelse med de i nærværende overenskomst  

 indeholdte regler.
Stk. 2.  Overenskomsten omfatter ikke 1. tjenestemænd 2. pensionerede tjenestemænd fra a. staten, folkeskolen, folkekirken, b. kommuner, c. statsfinansierede virksomheder, d. koncessionerede virksomheder 3. andre pensionerede, der får understøttelse eller  

 egenpension fra en pensionsordning, som det offentlige har ydet tilskud til,  

 og 4. personer, der er fyldt 70 år.
Løn § 2.  Maskinkonsulenterne aflønnes efter de respektive  

 stedtillægssatser i skalatrinsforløbet 24, 25, 27, 29, 31 og 33 efter den for  

 perioden 1. april 1989 til 31. marts 1991 gældende lønjusteringsaftale for  

 statens tjenestemænd.
Alle skalatrin er 2-årige.
 Oprykning til skalatrin 31 kan tidligst ske pr. 1. april 1990.
Stk. 2.  Ancienniteten regnes fra ansættelsen som  

 maskinkonsulent.
Hvor forholdene taler derfor, kan der mellem Direktoratet  

 for Arbejdstilsynet og Klubben for Maskinkonsulenter træffes aftale om  

 fastsættelse af anciennitet efter andre regler.
Pension § 3.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel, Overenskomstsektionen.
Lønberegning/-fradrag § 4.  Maskinkonsulenter følger de for tjenestemænd  

 fastsatte regler om lønfradrag/lønberegning, jf. for tiden cirkulære af 24.  

 maj 1985 om lønfradrag/-beregning for tjenestemænd.
Lønudbetaling § 5.  Lønudbetaling og indbetaling af eventuelt  

 pensionsbidrag finder sted månedsvis bagud.
Kvalifikationstillæg § 6.  Der kan i overenskomstperioden aftales  

 kvalifikationstillæg til de af overenskomsten omfattede medarbejdere, når  

 kvalifikationer og/eller særlige arbejdsområder taler herfor.
 Stk. 2.  For så vidt angår fastsættelse og forhandling  

 heraf følges de retningslinier og regler, som er aftalt mellem  

 Finansministeriet og Centralorganisationernes Fællesudvalg, jf.  

 Finansministeriets cirkulære af 22. maj 1989 om ministeriepuljer (LP.nr.  

 40/89).
Gruppelivsforsikring § 7.  Styrelsen indbetaler for den ansatte 19,03 kr.  

 månedlig til Forenede Gruppeliv som bidrag til den gældende  

 gruppelivsordning, der hjemler en sumudbetaling på 50.000 kr. til nærmeste  

 pårørende i tilfælde af den ansattes død inden udgangen af den måned, hvor  

 den pågældende fylder 67 år.
Arbejdstid § 8.  Den i § 2 fastsatte løn er beregnet på grundlag  

 af en ugentlig arbejdstid på 38 timer.
Pr. 1. september 1990 nedsættes  

 arbejdstiden til 37 timer ugentlig.
 Stk. 2.  Den ugentlige arbejdstid kan, hvis der mellem  

 institutionen og tillidsmanden er enighed herom, tilrettelægges således, at  

 arbejdstidsnedsættelsen (fra 40 timer) opspares til senere afvikling.
Stk. 3.  Ved dokumenteret svagelighed kan der etableres  

 kortere arbejdstid, såfremt det ikke strider mod styrelsens interesser.
I  

 sådanne tilfælde reduceres lønnen i forhold til den nedsatte arbejdstid.
Overarbejde § 9.  For dokumenteret, beordret eller kontrollabelt  

 overarbejde samt overarbejde, i forbindelse med hvilket der skal aflægges  

 rapport, ydes der en timebetaling på 1/1976 (fra 1. september 1990: 1/1924)  

 af årslønnen med tillæg af 50 pct.
 Stk. 2.  Herudover ydes for overarbejde i tidsrummet fra  

 kl. 17 til 06 samt på lørdage, søn- og helligdage natpenge mv. efter de for  

 tjenestemænd gældende satser.
Ferie § 10.  Maskinkonsulenter er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Beregningsgrundlaget for den særlige  

 feriegodtgørelse er den ansatte skattepligtige indkomst for tjenstligt  

 arbejde i optjeningsåret med tillæg af:
1. den ansattes egetbidrag til ATP og 2. den ansatte bidrag til AUD.
 Stk. 4.  I det beløb, der beregnes efter stk. 3  

 fradrages:
1. den ansattes eget pensionsbidrag, 2. udbetalt særlig feriegodtgørelse.
 Stk. 5.  Den særlige feriegodtgørelse udgør 11/2 pct. af  

 beregningsgrundlaget efter stk. 3 og 4.
Øvrige ansættelsesvilkår § 11.  Maskinkonsulenterne følger de i funktionærloven  

 fastsatte regler.
Graviditet, barsel og adoption § 12.  Medarbejderne er omfattet af aftalen af 5.  

 september 1989 mellem Finansministeriet og centralorganisationer under  

 Centralorganisationernes Fællesudvalg om fravær fra arbejdet på grund af  

 graviditet, barsel og adoption.
Tjenestefrihed § 13.  Der kan af Direktoratet for Arbejdstilsynet  

 gives maskinkonsulenter adgang til ekstraordinær tjenestefrihed uden løn,  

 hvor det ikke strider mod direktoratets interesse.
 Tjenestefrihed kan gives i indtil 1 år ad gangen, dog længst i 3 år, og  

 det er Direktoratet for Arbejdstilsynets ansvar, at der er en stilling ledig  

 til den pågældende ved tjenestefrihedens ophør.
 Stk. 2.  Der skal så vidt muligt ske ansættelse i den  

 kreds, hvor den pågældende tidligere gjorde tjeneste.
 Stk. 3.  Maskinkonsulenter har ret til tjenestefrihed  

 uden løn til de formål og af den varighed, der er nævnt i Finansministeriets  

 bekendtgørelse af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Fridage § 14.  Der tilkommer maskinkonsulenter frihed efter de  

 for tjenestemænd gældende regler.
Afskedigelse § 15.  Maskinkonsulenter er omfattet af  

 afskedigelsesreglerne i hovedaftalen mellem Finansministeriet og  

 Statsansattes Kartel, Overenskomstsektionen.
Befordringsgodtgørelse og time- og dagpenge § 16.  På tjenesterejser og ved udstationering ydes  

 befordringsgodtgørelse og time- og dagpenge efter de for tjenestemænd til  

 enhver tid gældende regler.
Flyttegodtgørelse § 17.  Såfremt en af nærværende overenskomst omfattet  

 maskinkonsulent uden at have ansøgt derom forflyttes til et andet  

 tjenestested og i denne anledning er nødsaget til at foretage flytning af  

 husstand og bohave, tilstås der ham godtgørelse efter de for tjenestemænd i  

 staten, folkeskolen og folkekirken gældende regler, idet det supplerende  

 godtgørelsesbeløb, der reguleres og eventuelt forhøjes eller nedsættes som  

 for tjenestemænd, pr. 1. oktober 1975 udgør 1.750 kr.
Beklædningsgodtgørelse § 18.  Beklædning, der bliver ødelagt under udførelse  

 af tjenstligt arbejde, erstattes med et beløb på maximalt 2.730 kr. årlig.
Diskretionspligt § 19.  Maskinkonsulenten skal iagttage tavshed med  

 hensyn til de forhold, som han i medfør af sin stilling bliver bekendt med,  

 og hvis hemmeligholdelse ifølge sagens natur er påkrævet eller bliver ham  

 foreskrevet af hans foresatte.
Tavshedspligten ophører ikke med udtrædelse af  

 Arbejdstilsynets tjeneste.
Forsikring mod arbejdsløshed § 20.  Direktoratet for Arbejdstilsynet forpligter sig  

 til fortrinsvis at antage maskinkonsulenter, som er medlemmer af en  

 statsanerkendt arbejdsløshedskasse.
Tillidsmandsregler § 21.  I principperne følges tillidsmandsreglerne i  

 overenskomsten mellem Jernets Arbejdsgiverforening og Dansk  

 Metalarbejderforbund.
 Stk. 2.  Uanset bestemmelsen i § 1, stk. 3, i de inden  

 for jern- og metalindustrien gældende tillidsmandsregler kan der blandt de af  

 overenskomsten omfattede maskinkonsulenter vælges en tillidsmand og en  

 stedfortræder for denne.
 Stk. 3.  Tillidsrepræsentanter er i tilfælde af afsked  

 omfattet af reglerne herom i hovedaftalen mellem Finansministeriet og  

 Statsansattes Kartel, Overenskomstsektionen.
Hovedaftale § 22.  Overenskomsten er omfattet af hovedaftale af  

 20. juni 1988 mellem Finansministeriet og Statsansattes Kartel,  

 Overenskomstsektionen.
Ikrafttræden og opsigelse § 23.  Overenskomsten har virkning fra 1. april 1989  

 og kan af parterne opsiges skriftlig med 3 måneders varsel til en 31. marts,  

 dog tidligst 31. marts 1991.
 Stk. 2.  Fra det tidspunkt, hvor en opsigelse af en  

 overenskomst får gyldighed og indtil ny overenskomst indgås, sker aflønningen  

 på grundlag af den lønjusteringsaftale, som var gældende på overenskomstens  

 sidste gyldighedsdag.
København, den 8. december 1989 Dansk Metalarbejderforbund  

 Finansministeriet P.M.V.
Erland Christiansen Niels Paludan Bilag 1 PROTOKOLLAT Mellem Finansministeriet og Dansk Metalarbejderforbund er der i  

 forbindelse med overenskomsten af 1983 indgået følgende aftale:
 I medfør af Arbejdsministeriets bekendtgørelse af 15. august 1980 om  

 hviletid og fridøgn, kapitel 4, § 10, stk. 1, aftales for maskinkonsulenter i  

 Arbejdstilsynet, at den daglige hvileperiode kan udskydes for den enkelte  

 medarbejder 5 gange pr. år i forbindelse med rutinemæssige undersøgelser på  

 arbejdspladser, hvor der arbejdes i holddrift eller uden for normal  

 arbejdstid, samt 20 gange pr. år i forbindelse med rejsevirksomhed.
 Såfremt der måtte blive behov for yderligere fravigelse af hviletids- og  

 fridøgnsbestemmelserne i arbejdsmiljøloven og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
København, den 30. november 1983 Dansk Metalarbejderforbund  

 Finansministeriet P.M.V.
