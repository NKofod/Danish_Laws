Bekendtgørelse om ændring af  

 bekendtgørelse af instruks for rigsrevisor om Rigsrevisionens forhold  

 til offentligheden samt sagsbehandling (Aktindsigt i personalesager og undtagelse fra retten til  

 aktindsigt i offentlige myndigheders interne dokumenter) § 1 I bekendtgørelse nr. 447 af 6. maj 1992 af instruks  

 for rigsrevisor om Rigsrevisionens forhold til offentligheden samt  

 sagsbehandling foretages følgende ændringer:
 1. § 1 affattes således:
»§ 1. Bestemmelserne om retten til aktindsigt i  

 kapitel 2-4 gælder for al virksomhed, der udøves af  

 Rigsrevisionen.
Med hensyn til sager om lovgivning, herunder bevillingslove,  

 gælder bestemmelserne i kapitel 2-4 dog kun, for så vidt  

 lovforslag er fremsat for Folketinget.
Stk. 2. Bortset fra bestemmelserne i § 4 gælder  

 instruksen ikke for sager om ansættelse eller forfremmelse i  

 Rigsrevisionen.
Det samme gælder for andre sager om enkeltpersoners  

 ansættelsesforhold i Rigsrevisionen, jf. dog stk. 3 og § 2, stk. 2.
Stk. 3. I sager som nævnt i stk. 2, 2. pkt.,  

 gælder bestemmelserne om retten til aktindsigt m.v. for oplysninger om  

 den ansattes navn, stilling, uddannelse, arbejdsopgaver,  

 lønmæssige forhold og tjenesterejser.
For så vidt  

 angår ansatte i chefstillinger, gælder bestemmelserne endvidere  

 for oplysninger om disciplinære reaktioner af advarsel eller derover.  

 Det gælder dog kun for et tidsrum af to år efter, at den endelige  

 afgørelse herom er truffet.
 Stk. 4. Rigsrevisor kan bestemme, at retten til  

 aktindsigt i sager, der er omfattet af stk. 2, 2. pkt., tillige skal  

 gælde for andre oplysninger end dem, der er nævnt i stk. 3.
Stk. 5. Bestemmelserne i kapitel 5 om inhabilitet  

 gælder for behandlingen af Stk. 6. Bestemmelsen i kapitel 6 om partens aktindsigt,  

 kapitel 7 om partshøring, kapitel 8 om begrundelse m.v. og kapitel 9  

 om klagevejledning gælder kun for sager nævnt i stk. 5, nr.  

 1.
Stk. 7. Bestemmelserne i kapitel 10 om tavshedspligt m.v.  

 gælder for al virksomhed, der udøves af Rigsrevisionen.« 2. Efter § 6 indsættes:
»§ 6 a.
Dokumenter, som afgives til rigsrevisor i  

 medfør af § 12, stk. 1, i lov om revisionen af statens regnskaber  

 m.m., og som er omfattet af bestemmelser om undtagelse af interne dokumenter  

 fra retten til aktindsigt i lov om offentlighed i forvaltningen, vil fortsat  

 være undtaget fra aktindsigt efter afgivelsen, jf. nævnte lovs §  

 12, stk. 2.« 3. I § 13 indsættes efter stk. 2 som nyt stykke:
»Stk. 3. Fremsættes der begæring om aktindsigt i sager  

 som nævnt i § 1, stk. 2, 2. pkt., underretter rigsrevisor snarest den  

 ansatte herom med angivelse af, hvem der har fremsat begæringen.  

 Når der er truffet afgørelse om aktindsigt, underretter  

 rigsrevisor den ansatte om, hvilke oplysninger i sagen der er udleveret.« § 2 Bekendtgørelsen træder i kraft 20. marts  

 1999.
