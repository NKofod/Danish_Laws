Nr BSF 54 Forslag til folketingsbeslutning om forbud mod rituelle slagtninger Fremsat af Pia Kjærsgaard (DF) Kristian Thulesen Dahl (DF) Ole Donner (DF)  

 Poul Nødgaard (DF) den 1. november 1996 Folketinget pålægger regeringen at fremsætte forslag til ændring af dyreværnsloven, der indebærer et absolut forbud mod enhver rituel slagtning af husdyr uden bedøvelse.
Bemærkninger til forslaget Dansk politikermoral er af en speciel karat, når det gælder spørgsmålet om  

 slagtning af dyr.
Dette til trods for, at det klart fremgår af  

 dyreværnslovens § 13, at »den, der afliver et dyr, skal sikre sig, at  

 dyret aflives så hurtigt og så smertefrit som muligt.« Loven siger altså klart, at dyr ikke må lide, når de aflives, men  

 alligevel ser et flertal af politikere igennem fingre med overtrædelse af  

 loven, fordi bekendtgørelsen om slagtning og aflivning af dyr tillader  

 slagtning af husdyr uden bedøvelse efter jødisk eller islamisk ritus.
 Trods lovens klare tekst er lovens bogstav sat ud af kraft i Danmark, der  

 som det eneste land i Skandinavien tillader rituel slagtning uden bedøvelse  

 af dyret, når man skærer dets hals over.
 Dansk Folkeparti ønsker rituel slagtning forbudt ved lov.
 Det er vigtigt, at det kommer til at fremgå af dyreværnsloven, at der ikke  

 kan gives tilladelse til, at nogle husdyr aflives på en måde, der i bund og  

 grund er imod vore egne ønsker og love.
 Dobbeltmoralen forstærkes yderligere, når det kan konstateres, at  

 eksporten af dette rituelt slagtede kød er gået i vejret, selv om  

 bekendtgørelsens intention uden tvivl kun kan have drejet sig om slagtning  

 til herboende.
Desværre er interessen for rituel slagtning blevet så eksportfikseret, at  

 DANPO, der leverer kyllinger til danskerne i dag, udelukkende foretager  

 rituelle slagtninger.
Kyllingerne er slagtet efter fremmede ritualer og med  

 en metode, der ikke er overens med dansk tradition! Firmaets eksport er så stor, at man på alle pakker med kyllinger sætter et  

 lille mærke, der oplyser de udenlandske forbrugere om, at dyret er slagtet  

 efter halalmetoden, mens den danske forbruger ikke får nogen oplysning om  

 slagtemetoden.
Hvad mon DANPO ville gøre, hvis danske forbrugere boykottede disse rituelt  

 slagtede kyllinger, indtil der tydeligt på dansk var påsat mærkning, der  

 oplyste om slagtemetoden, så den danske forbruger selv kunne vurdere, om man  

 ville spise en kylling, der har fået halsen skåret over for at dø ved  

 forblødning efter at have været i et svagt strømbad? Helt grotesk bliver det, når det tilmed oplyses, at slagterier herhjemme,  

 der udfører halalslagtning, skal godkendes af Islamisk Center i Brønshøj, og  

 at man for at få denne godkendelse skal betale noget, der ligner bestikkelse  

 til centret.
Det bliver til millionbeløb, som danske slagterier skal betale til disse  

 fremmede kulturer for at opfylde deres aparte ønsker om slagtemetoder.
Det  

 ville være mere logisk, hvis de herboende muslimer selv måtte betale for at  

 få deres specielt slagtede kød importeret her til landet, og at danske  

 virksomheder nægtede at betale disse muslimer en eneste krone.
 Dansk Folkeparti ønsker, at justitsministeren undersøger lovligheden af  

 disse godkendelsespenge, og hvorfor det skal være et islamisk center i  

 Danmark, der skal udstede godkendelser, og ikke danske myndigheder.
Dansk Varefakta Nævn har udgivet en pjece, der hedder »Hvad skal jeg  

 vælge?» Den omhandler levnedsmidler.
I pjecen er der et eksempel på  

 varefakta for forloren skildpadde, som uddybes på forskellig vis vedrørende  

 pakkedato, holdbarhed, antal portioner, næringsindhold og fyld.
I det nævnte  

 eksempel er fyld okse- og flæskekød, men der nævnes ikke noget om  

 slagtemetoden på disse dyr.
Forslagsstillerne ønsker, indtil et forbud imod rituelle slagtninger er  

 vedtaget, at oplysning om slagtemetoden skal fremgå af varedeklarationerne på  

 levnedsmidler.
Hidtil har der ikke været interesse for en sådan vigtig  

 information hos landbrugs- og fiskeriminister Henrik Dam Kristensen, der  

 senest den 18. juli 1996 i et skriftligt svar på et § 20-spørgsmål stillet af  

 Pia Kjærsgaard oplyste, at han ikke ser nogen grund til at give forbrugerne  

 denne oplysning.
Ministeren støtter således ved sin passivitet, at der gives  

 utilstrækkelig oplysning om produkterne.
Hvorfor mon, kan man spørge med  

 rette.
 Essensen i de rituelle slagtninger er religion, og uanset om det er  

 muslimer eller jøder, der skal slagte dyr, så skal det efter deres ønske ske  

 efter en bestemt metode, der strider imod dansk lovtradition, og som ikke er  

 indeholdt i kristendommen, der er den danske befolknings religion.
 Der er altså tale om en positiv særbehandling af en minoritet, der ikke  

 vil rette sig efter dansk lovgivning og derfor har fået tilladelse til at få  

 flyttet deres traditioner og religiøse slagtemetoder her til landet.
 Moderne slagtemetoder under fuld bedøvelse eller med boltpistol til  

 øjeblikkelig aflivning er ikke beskrevet i Koranen eller i de gamle jødiske  

 bøger, og det har selvfølgelig med ældgamle traditioner og ikke med  

 virkelighedens og realiteternes verden at gøre.
 At et dyr aflives ved at blive lukket inde i en boks og låst fast med  

 løftet hoved, inden en kniv skærer halsen over, så dyret kan stå og svuppe i  

 sit eget blod, inden benene giver efter og dyret forbløder til døde, er efter  

 forslagsstillernes mening ikke en aflivningsmetode, der skal fortsætte.
 Den bedste aflivningsmetode er selvfølgelig den øjeblikkeligt dræbende  

 metode, og den bør være den eneste slagtemetode herhjemme, således at Danmark  

 kommer på lige fod med de andre skandinaviske lande, der ikke tillader  

 rituelle slagtninger.
Ingen har kunne dokumentere, at metoden med at slagte dyr ved langsom  

 forblødning er den mest humane.
Mange strides om spørgsmålet, men de strides  

 ikke om aflivning med boltpistol, og derfor skal halalslagtninger eller  

 schæchtning ikke lovligt kunne fortsætte.
Skriftlig fremsættelse Pia Kjærsgaard (DF):
 Som ordfører for forslagsstillerne tillader jeg mig herved at fremsætte:
Forslag til folketingsbeslutning om forbud mod rituelle slagtninger.
(Beslutningsforslag nr.
B 54).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
