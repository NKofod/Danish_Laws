Nr BTL 205 Betænkning over Forslag til lov om ændring af lov om leje, lov om  

 midlertidig regulering af boligforholdene og lov om retsafgifter  

 (Tilbudspligt, forhåndsgodkendelse, gebyr, retsafgift m.v.)   

 Nr L 205 1990-91, 2. samling Afgivet af Boligudvalget Afgivet: 19910524 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret dels skriftligt, dels i samråd.
Et af udvalgets spørgsmål og boligministerens besvarelse heraf optrykkes som bilag til betænkningen.
 Endvidere har udvalget modtaget skriftlige henvendelser fra:
Andelsboligforeningernes Fællesrepræsentation, Foreningen af Formænd og Sekretærer for Huslejenævn i Danmark og Landsforeningen for Ejere af Udlejningsejendomme.
 Boligministeren har tilkendegivet, at det i den generelle vejledning til  

 byfornyelses- og huslejenævn vedrørende beskrivelse af  

 forhåndsgodkendelsesordningen vil blive præciseret, at der ved  

 forhåndsgodkendelsen skal foretages en vurdering af, om lejen efter  

 forbedringsforhøjelsen væsentligt vil overstige det lejedes værdi.
 Der er af boligministeren og af nogle mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 af boligministeren stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de af boligministeren og de  

 af mindretallet stillede ændringsforslag.
Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
Mindretallet finder det uacceptabelt, at der stadig ikke  

 gennemføres langsigtede forslag, der kan liberalisere de urimelige  

 reguleringer, der hindrer mobiliteten og medfører, at ejere af  

 udlejningsejendomme ikke økonomisk kan magte vedligeholdelsen af deres  

 ejendomme, og at kapitalafkast stadig beregnes som 7 pct. af en 18 år gammel  

 vurdering.
 Et tredje mindretal (Det Radikale Venstres medlem af udvalget) vil  

 redegøre for sin stilling til lovforslaget og til de stillede ændringsforslag  

 ved 2. behandling.
Ændringsforslag Af boligministeren, tiltrådt af et flertal (S, KF, V, SF, CD  

 og KRF):
Til titlen 1) Titlen affattes således:
»Forslag til Lov om ændring af lov om leje og lov om midlertidig regulering af  

 boligforholdene (Tilbudspligt og forhåndsgodkendelse)».
Til § 1 2) I den under nr. 2 foreslåede § 59 a udgår stk.  

 5.
 Af et mindretal (FP):
 3) I det under nr. 2 foreslåede § 59 a, stk. 5,  

 affattes 1. pkt. således:
»For behandling af sager indbragt efter stk. 1 opkræves hos udlejeren  

 et gebyr på 500 kr. pr. lejemål, som sagen omfatter.« 4) I det under nr. 2 foreslåede § 59 a, stk. 5,  

 indsættes efter 1. pkt. som nyt punktum:
»For behandling af sager indbragt efter stk. 3 opkræves det i 1. pkt.  

 nævnte gebyr hos lejeren.« 5) I det under nr. 2 foreslåede § 59 a, stk. 5, 3.  

 pkt., der bliver 4. pkt., ændres »udlejeren« til:  

 »lejeren«.
 6) I den under nr. 2 foreslåede § 59 a indsættes  

 efter stk. 5 som nyt stykke:
»Stk. 6. Boligministeren kan fastsætte nærmere regler om det  

 i stk. 5 nævnte gebyr.« 7) Nr. 3 udgår.
 8) Nr. 6 udgår.
Til § 2 Af et mindretal (SF):
 9) Nr. 1 udgår.
 10) Nr. 2 udgår.
 11) Nr. 4 udgår.
 12) Nr. 5 udgår.
 Af boligministeren, tiltrådt af et flertal (S, KF, V, SF, CD  

 og KRF):
 13) Nr. 7 udgår.
 Af et mindretal (FP):
 14) I det under nr. 7 foreslåede § 39, stk. 3,  

 affattes 1. pkt. således:
»Den, der indbringer en sag for nævnet, eller den, på hvis vegne  

 sagen indbringes, afkræves et gebyr på 500 kr. for hvert lejemål, som sagen  

 omfatter.« 15) Efter det under nr. 7 foreslåede § 39, stk. 3,  

 indsættes som nyt stykke:
»Stk. 4. Boligministeren kan fastsætte nærmere regler om det  

 i stk. 3 nævnte gebyr.« 16) Efter nr. 9 indsættes som nyt nummer:
 »01. § 44, stk. 5, affattes således:
»Stk. 5. Reglerne i § 38, § 39, stk. 1 og 2, og §§ 40-42  

 finder anvendelse.«» Til § 3 Af boligministeren, tiltrådt af et flertal (S, KF, V, SF, CD  

 og KRF):
 17) Paragraffen udgår.
 Af et mindretal (FP):
 18) Nr. 2 affattes således:
»2. § 12, stk. 2, ophæves.« Bemærkninger Til nr. 1-2, 13 og 17 Efter fornyet overvejelse har forligspartierne fundet, at virkningen af  

 gebyrordningen i den foreslåede form ikke står mål med de administrative  

 omkostninger, hvilket bekræftes af en henvendelse fra Foreningen af Formænd  

 og Sekretærer for Huslejenævn i Danmark.
 Forligspartierne er på denne baggrund enige om ikke at gennemføre  

 gebyrordninger for klager vedrørende erhvervs- og beboelseslejemål og på det  

 foreliggende grundlag gebyr for forhåndsgodkendelser.
Til nr. 3-6 og 14-16 Ved ændringsforslagene hæves gebyrerne til 500 kr.
 Endvidere indebærer ændringsforslagene, at det præciseres, at det er den  

 egentlige klager, i visse tilfælde lejeren, på hvis vegne udlejer indbringer  

 sagen, f.eks. efter boligreguleringslovens §§ 12 og 13, der skal betale  

 gebyret til henholdsvis byfornyelsesnævn og huslejenævn.
Til nr. 7-8 Forslagsstilleren finder ikke, at der bør indføres ændringer af så  

 vidtrækkende karakter uden en grundig forbehandling.
Dette særligt, fordi små  

 praktiske ændringsforslag, der kunne løse allerede kendte problemer, afvises.
Til nr. 9-12 Ændringsforslagene skal sikre, at der ikke sker nogen forringelse af  

 lejernes rettigheder.
Til nr. 18 Ved ændringsforslaget opnås ligestilling mellem udlejere og lejere i  

 relation til betaling af retsafgifter, idet sådanne sager herefter alle er  

 afgiftsbelagte.
Baadsgaard (S) fmd.
Pia Gjellerup (S) Lissa Mathiasen (S) Jørn  

 Pedersen (S) Grete Schødts (S) Else Marie Mortensen (S) Holger K.
Nielsen  

 (SF) Pelle Voigt (SF) Sonja Albrink (CD) Pernille Sams (KF) Aagaard (KF) Eva  

 Møller (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Bilag Et af udvalgets spørgsmål til boligministeren og dennes svar herpå Spørgsmål 12:
»Ministerens kommentarer udbedes til henvendelsen af 23. maj 1991  

 fra Foreningen af Formænd og Sekretærer for Huslejenævn i Danmark, jf. bilag  

 10.« Svar:
 Jeg har følgende kommentarer til foreningens henvendelse af 23/5 1991:
Ad lejelovens § 59 a, stk. 1 Foreningen mener, at den foreslåede kompetencefordeling mellem  

 huslejenævnene og byfornyelsesnævnene med hensyn til at forhåndsgodkende  

 lejeforhøjelser for forbedringer er både besværlig og ulogisk.
Foreningen  

 nævner som eksempel herpå den situation, at en udlejer, der i en blandet  

 ejendom i en reguleret kommune ønsker at installere centralvarme, må med  

 projektet til huslejenævnet for så vidt angår boliglejemålene og til  

 byfornyelsesnævnet for så vidt angår erhvervslejemålene.
 Endvidere er det foreningens opfattelse, at den foreslåede § 59 a bør  

 begrænses til kun at omfatte lejemål, der helt eller delvis anvendes til  

 beboelse, idet foreningen mener, at forhåndsgodkendelse af  

 forbedringsforhøjelser for erhvervslejemål vil frembyde store tekniske  

 vanskeligheder.
Jeg mener, at det er godt at give udlejere af alle typer lejemål mulighed  

 for at opnå en forhåndsvurdering af en forbedringsforhøjelse, og derfor er  

 erhvervslejemålene medtaget.
Der er jo tale om en helt frivillig ordning for  

 disses vedkommende.
Endvidere indebærer den foreslåede ordning, at der ikke  

 ændres ved det bestående system for så vidt angår huslejenævnenes kompetence.
Det er jo sådan allerede i dag, at beboelses- og erhvervslejemål i  

 blandede ejendomme bahandles forskelligt ved gennemførelse af forbedringer.  

 For beboelseslejemål er huslejenævnet kompetent til at vurdere såvel  

 hensigtsmæssighed som efterfølgende lejeforhøjelser.
For erhvervslejemålene  

 behandles alle konflikter ved boligretten.
Det betyder, at en fælles  

 lejeforhøjelse som følge af forbedringer behandles af to forskellige  

 instanser.
Det er naturligvis indgået i mine overvejelser, at den foreslåede ordning  

 kan indebære visse administrative skævheder som følge af huslejenævnenes  

 begrænsede kompetence, men jeg mener, de vil blive beskedne.
Hvis man skulle  

 følge foreningens forslag om at begrænse ordningen til kun at gælde for  

 beboelseslejemål (herunder blandede lejemål) og dermed blive nødt til at  

 ændre i boligreguleringslovens § 4, stk. 2, nr. 2, for at gøre huslejenævnet  

 kompetent i »80 pct.-ejendommene«, ville man bryde med et system,  

 som er godt indarbejdet, og der ville jo i givet fald blive tale om i § 4,  

 stk. 2, at indføre en undtagelse til undtagelsen, hvilket ikke ville fremme  

 overskueligheden.
Jeg er umiddelbart heller ikke begejstret ved tanken om at  

 udvide huslejenævnets kompetence.
 Herudover må jeg anføre, at jeg har fuld tillid til, at  

 byfornyelsesnævnene - som jo i forvejen tager stilling til lejeforhøjelser  

 efter byfornyelses- og boligforbedringsarbejder - også vil kunne klare denne  

 nye opgave, herunder lejeforhøjelser i forbindelse med forhåndsgodkendelser  

 for erhvervslejemål.
Endelig har jeg svært ved at se det problematiske i det eksempel,  

 foreningen nævner med en blandet ejendom i en reguleret kommune.
En udlejer  

 af en sådan ejendom kan jo vælge udelukkende at søge om forhåndsgodkendelse  

 for beboelseslejemålene, idet boligretten - hvis lejerne gør indsigelse mod  

 forhøjelsen - sandsynligvis ikke vil fastsætte et lavere beløb for  

 erhvervslejemålene end de af huslejenævnet godkendte beløb for  

 beboelseslejemålene.
Ad lejelovens § 59 a, stk. 3, sidste punktum, og  

 boligreguleringslovens § 27, stk. 5, 4. punktum Foreningen rejser spørgsmål om forståelsen af »ændrede forhold«  

 i relation til, at det i forslaget vedrørende forhåndsgodkendelse er bestemt,  

 at huslejenævnet efterfølgende kun kan ændre den ved forhåndsgodkendelsen  

 fastsatte lejeforhøjelse, hvis der er tale om ændrede forhold.
 Foreningen spørger i denne forbindelse, hvorledes der skal forholdes, hvis  

 der, efter at forhåndsgodkendelse er givet, og inden  

 forbedringslejeforhøjelse er gennemført, varsles omkostningsbestemt  

 lejeforhøjelse.
 Jeg skal hertil først bemærke, at der i bemærkningerne til lovforslaget er  

 givet eksempler på, hvad der vil kunne anses at være »ændrede  

 forhold«.
 Jeg har på ingen måde anset, at disse eksempler skulle være en udtømmende  

 fastlæggelse af begrebet, men alene en angivelse af, på hvilket niveau  

 »ændrede forhold« skal betragtes.
 Jeg mener da også, at dette med størst mulig tydelighed fremgår af den  

 anvendte formulering.
 I den række af forhold, som ikke er nævnt blandt eksemplerne, er det min  

 opfattelse at et forhold som en »mellemliggende« lejeforhøjelse i  

 vid udstrækning vil indgå.
Det er således i forslaget bestemt, at huslejenævnet skal tage stilling  

 til »størrelsen af den lejeforhøjelse, der vil kunne gennemføres«.  

 Det er således udtrykkeligt fastsat, at det ikke alene er lejeforhøjelsens  

 størrelse, der skal vurderes, men i høj grad også størrelsen af den  

 lejeforhøjelse, der vil kunne gennemføres.
Hermed forstås -  

 naturligvis - i forhold til lejelovgivningens lejereguleringsbestemmelser i  

 deres helhed.
 Dette er uddybet i bemærkningerne til lovforslaget.
 Samtidig bygger ordningen på det princip, at det er ved  

 forhåndsgodkendelsen, den egentlige afgørelse træffes.
 Grundlaget for en efterfølgende vurdering må derfor i sagens natur være  

 identisk med det grundlag, hvorpå forhåndsgodkendelse blev givet, og dermed  

 også omfatte en vurdering af lejeforhøjelsen i forhold til det lejedes værdi.
 Jeg mener således, at det er en konsekvens af ovennævnte, at såfremt der  

 gennemføres en »mellemliggende« omkostningsbestemt lejeforhøjelse,  

 som bringer lejeniveauet tættere på det lejedes værdi og dermed maksimum, vil  

 en sådan ændring af lejen være et ændret forhold, som vil kunne begrunde  

 nedsættelse af den samlede lejeforhøjelse, i det omfang lejen ved den  

 kommende forbedringsforhøjelse vil overstige det lejedes værdi.
 Spørgsmålet om, i hvilket omfang huslejenævnene skal påse, om lejen efter  

 forhøjelsen overstiger det lejedes værdi, mener jeg således er løst allerede  

 ved den foreslåede formulering.
Ad bestemmelsen om forhåndsgodkendelse af forbedringsforhøjelser  

 sammenholdt med lovforslag nr.
L 206 om statstilskud til forbedringsarbejder Det fremgår, at foreningen er lidt usikker på, hvorledes en  

 forbedringsforhøjelse skal beregnes, hvis det fremsatte lovforslag om  

 statstilskud til forbedringsarbejder m.v. i helårsboliger (L 206) bliver  

 vedtaget.
Hertil kan jeg oplyse, at efter den foreslåede § 2, nr. 3, i L 206 er det  

 den enkelte lejer selv, der har ansvaret for at søge om tilskud til sin  

 lejlighed.
Meningen er, at forbedringsudgiften skal reduceres for den enkelte  

 lejlighed med det bevilgede tilskud til netop denne lejlighed, således at kun  

 de lejere, der søger og får tilskud, får en reduceret lejeforhøjelse.
Herved  

 motiveres alle ejendommens lejere til at søge om tilskud.
 Jeg mener, at denne ordning fremgår tilstrækkelig tydeligt af de  

 foreslåede bestemmelser i § 2, nr. 3, og § 4 i L 206, og finder således ikke  

 behov for at præcisere den i nærværende forslag.
 For så vidt angår spørgsmålet om, hvorvidt en udlejer skal være forpligtet  

 til at ansøge om tilskud, må det i henvendelsen anførte bero på en  

 misforståelse.
 Jeg kan således, jf. det ovenfor anførte, oplyse, at tilskudsordningen  

 efter det foreslåede bygger på, at tilskud til forbedringsarbejder m.v. i  

 udlejningsejendomme ansøges af og bevilges til lejeren og ikke udlejeren.
 I det omfang lejeren ønsker at anvende sit tilskud til  

 forbedringsarbejder, som udlejeren gennemfører på lejerens vegne,  

 tiltransporterer lejeren sit opnåede tilsagn om tilskud til udlejeren.
 Det påhviler herefter udlejeren, jf. forslagets § 4, stk. 2, at sikre, at  

 lejeforhøjelsen beregnes under hensyntagen til det bevilgede tilskud til hver  

 enkelt beboelseslejlighed.
Ad boligreguleringslovens § 39, stk. 3, om betaling af begyr For så vidt angår kommentarerne fra Fællesforeningen vedrørende  

 gebyrordningen henvises til mit samtidig fremsendte ændringsforslag,  

 hvorefter gebyrordningen udgår af L 205.
Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i 2 møder.
 Udvalget har modtaget skriftlig henvendelse fra Advokatfirmaet Storm  

 Mortensen.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget ved 3. behandling.
