Bekendtgørelse  

 om Havarikommissionen for større hændelser på offshoreanlæg I medfør af § 3, stk. 5, og § 60, stk. 2, i lov nr. 1424  

 af 21. december 2005 om sikkerhed m.v. for offshoreanlæg til efterforskning,  

 produktion og transport af kulbrinter (offshoresikkerhedslov) fastsættes:
 § 1.  

  

 Denne bekendtgørelse finder anvendelse på offshoreanlæg som defineret i  

 offshoresikkerhedslovens § 2, stk. 1.
 Stk. 2.  

  

 Bekendtgørelsen  

 finder tillige anvendelse på rørledninger, jf. offshoresikkerhedslovens § 3,  

 stk. 2.
 Stk. 3.  

  

 Bekendtgørelsen  

 finder endvidere anvendelse på skibe og andre indretninger, for de  

 aktiviteter  

 der udføres herfra samt for det udstyr, der anvendes, i den udstrækning  

 aktiviteterne eller udstyret indvirker på sikkerheds- og sundhedsforholdene  

 på  

 det tilknyttede offshoreanlæg, jf. offshoresikkerhedslovens § 3, stk. 4.
§ 2.  

  

 Undersøgelse ved Havarikommissionen finder sted ved større ulykker eller  

 hændelser, der kunne have medført sådanne, hidrørende fra offhoreanlægget,  

 dettes udstyr eller udefrakommende påvirkninger, der har forårsaget dødsfald,  

 alvorlige skader på personer eller anlæg.
Ved alvorlige skader på personer  

 forstås i denne sammenhæng skader, der giver varigt mén samt skader, der  

 medfører sygefravær på over 5 uger.
 § 3.  

  

 Havarikommissionens undersøgelser efter § 2 har til formål at klarlægge  

 hændelsens opståen, udvikling, omfang og skadevirkninger, herunder såvel  

 tekniske som organisatoriske forhold, som kan have haft betydning for  

 hændelsen.
 § 4.  

  

 Når  

 Havarikommissionen har afsluttet sin undersøgelse, udarbejder den en rapport  

 om  

 undersøgelsens resultater og kommissionens vurderinger til transport- og  

 energiministeren.
 § 5.  

  

 Havarikommissionen kan forlange retsligt forhør efter reglerne i  

 retsplejelovens  

 § 1018.
 § 6.  

  

 Havarikommissionens medlemmer, tilkaldte sagkyndige og andre, der medvirker i  

 en undersøgelse, som foretages af kommissionen, er under ansvar efter  

 straffelovens §§ 152 og 152 a-e forpligtet til over for uvedkommende at  

 hemmeligholde, hvad de bliver vidende om i forbindelse med undersøgelsen.
 Stk. 2.  

  

 Havarikommissionens medlemmer, tilkaldte sagkyndige og andre der medvirker i  

 en  

 undersøgelse, som foretages af kommissionen, skal være uvildige i deres  

 undersøgelse af anlægget.
 § 7.  

  

 Energistyrelsen  

 yder Havarikommissionen sekretariatsbistand.
 § 8.  

  

 Bekendtgørelsen  

 træder i kraft den 1. juli 2006.
