(Godkendelse af lastbiler med en  

 tilladt totalvægt på højst 6000 kg.) Godkendelse af lastbiler med en tilladt totalvægt på højst 6.000 kg.
 Ved Trafikministeriets bekendtgørelse af 18. januar 1995 om godskørsel,  

 der trådte i kraft den 1. februar 1995, blev der indført begrænsninger i  

 mulighederne for nedsættelse af tilladt totalvægt for visse køretøjer til  

 godstransport.
Bekendtgørelsens § 1, stk. 1 lyder: »Den, der udfører godskørsel for  

 fremmed regning med et dansk indregistreret motorkøretøj eller vogntog med en  

 samlet tilladt totalvægt på mere end 6 tons, skal have tilladelse hertil af  

 Vejtransportrådet.
Tilladt totalvægt for et motorkøretøj eller vogntog må  

 ikke nedsættes til 6 tons eller derunder.« Ved meddelelse nr. 1672 af 27. januar 1995 blev der udsendt regler om  

 administrationen af de ny bestemmelser.
 Reglerne justeres hermed for så vidt angår lastbiler, der har en  

 typegodkendt totalvægt på netop 6.000 kg, således at, hvis lastbilens  

 garanterede teknisk tilladte totalvægt er over 6.000 kg, kan der ikke  

 foretages ny registreringer på en sådan typegodkendelse.
 Endvidere gives der dispensation for lastbiler, der er bestilt ved  

 bindende ordre til fabrikken inden de ny reglers ikrafttræden.
 Ved typegodkendelse i denne meddelelse forstås standardtypegodkendelse,  

 typegodkendelse eller godkendelseserklæring.
 Ændringer i forhold til meddelelse nr. 1672 er angivet ved en lodret streg  

 i margenen.
 1. Ved syn hos Statens Bilinspektion.
Lastbil med en typegodkendt totalvægt på mere end 6.000 kg må ikke  

 nedsættes til en lavere tilladt totalvægt end 6.025 kg.
Det vil således ikke  

 i alle tilfælde være muligt at nedsætte tilladt totalvægt med de i meddelelse  

 nr. 1566 af 23. februar 1990 nævnte 30%.
 Vogntog bestående af vare-/lastbil i bestemte kombinationer (fast eller  

 variabel kombination) med påhængs-/sættevogn, der tilsammen har en  

 typegodkendt totalvægt på over 6.000 kg, må ikke godkendes i ny kombination  

 med eller nedsættes til en samlet tilladt totalvægt, der er lavere end 6.025  

 kg.
Lastbiler, der - ønskes godkendt for første gang her i landet, - har en typegodkendelse udstedt før den 1. februar 1995, og - har en typegodkendt totalvægt på netop 6.000 kg, kan kun godkendes og registreres, hvis der er tale om een af følgende  

 typegodkendelser (der omfatter lastbiler, der blot har en typegodkendt  

 totalvægt på 6.000 kg, men hvor også den garanterede teknisk tilladte  

 totalvægt er 6.000 kg).
 Lastbiler, der er typegodkendt med en tilladt totalvægt på 6.000 kg (eller  

 derunder) efter den 1. februar 1995, er kontrolleret for, om den garanterede  

 teknisk tilladte totalvægt kun er 6.000 kg (eller derunder) jf. pkt. 2. Alle  

 disse typegodkendelser kan således også benyttes til registrering.
 2. Ved ansøgning om typegodkendelser.
Såfremt den af bilfabrikanten garanterede, teknisk tilladte totalvægt  

 overstiger 6.000 kg, vil typegodkendelse med en typegodkendt totalvægt på  

 under 6.025 kg ikke kunne udstedes.
I forbindelse med ansøgning om  

 typegodkendelse af lastbiler med en typegodkendt totalvægt på højst 6.000 kg  

 skal der derfor indsendes oplysning om den af bilfabrikanten garanterede,  

 teknisk tilladte totalvægt i form af original fabriksdokumentation samt  

 EF-bremsegodkendelse (eller anden EF-godkendelse, der indeholder oplysning om  

 teknisk tilladt totalvægt).
 3. Dispensationer.
 Lastbiler, der er bestilt ved bindende ordre (hos fabrik, importør eller  

 forhandler/sælger) inden den 1. februar 1995, vil ved ansøgning til  

 Færdselsstyrelsen, Postboks 9039, 1304 København K. få dispensation, således  

 at lastbilens tilladte totalvægt kan nedsættes efter hidtidige regler.
 Lastbiler, der er bestilt ved bindende ordre inden den 8. marts 1995, og  

 som er omfattet af en typegodkendelse på 6.000 kg, der ikke  fremgår  

 af ovenstående liste, vil på tilsvarende vis kunne søge dispensation.
4. Ikrafttræden Meddelelsen træder i kraft straks.
