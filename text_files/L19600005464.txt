 Ved kgl. resolution af 31. december 1955 har Danmark ratificeret  

 ovennævnte konvention, hvis franske og engelske tekst lyder som følger (den  

 spanske tekst udelades her):
KONVENTION OM STATSLØSE PERSONERS RETSSTILLING Præambel.
De høje kontraherende parter er, I betragtning af, at De forenede Nationers pagt og den af De  

 forenede Nationers plenarforsamling den 10. december 1948 vedtagne  

 verdenserklæring om menneskerettighederne har fastslået den grundsætning, at  

 mennesker uden forskel skal nyde fundamentale rettigheder og friheder, I betragtning af, at De forenede Nationer ved flere lejligheder  

 har tilkendegivet sin dybe interesse for statsløse personer og bestræbt sig  

 for at sikre dem udøvelse i videst mulig udstrækning af disse grundlæggende  

 rettigheder og friheder, I betragtning af, at kun sådanne statsløse personer, som tillige  

 er flygtninge, er omfattet af konventionen af 28. juli 1951 om flygtninges  

 retsstilling, og at der findes talrige statsløse personer, på hvem denne  

 konvention ikke finder anvendelse, I betragtning af, at det er ønskeligt ved en mellemfolkelig  

 overenskomst at ordne og forbedre statsløse personers retsstilling, Blevet enige om følgende:
 Almindelige bestemmelser.
 Artikel 1.
 Bestemmelse af udtrykket »statsløs person«.
 1. For denne konventions vedkommende betyder udtrykket  

 »statsløs person« en person, som ingen stat i medfør af sin  

 lovgivning anser som sin statsborger.
 2. Denne konvention skal ikke finde anvendelse på:
 Artikel 2.
 Almindelige forpligtelser.
 Der påhviler enhver statsløs person forpligtelser overfor det land, i  

 hvilket han befinder sig, herunder navnlig pligt til at rette sig efter dets  

 love og bestemmelser såvel som efter forholdsregler truffet til opretholdelse  

 af den offentlige orden.
 Artikel 3.
 Forskelsfri behandling.
 De kontraherende stater skal anvende denne konventions bestemmelser på  

 statsløse personer uden forskelsbehandling med hensyn til race, religion  

 eller oprindelsesland.
 Artikel 4.
 Religion.
 De kontraherende stater skal tilstå statsløse personer indenfor deres  

 område en mindst ligeså gunstig behandling som den, der tilstås deres egne  

 statsborgere, i henseende til frihed til religionsudøvelse og til deres børns  

 religiøse opdragelse.
 Artikel 5.
 Rettigheder, tilstået uafhængigt af denne konvention.
 Ingen bestemmelse i denne konvention skal anses at berøre nogen rettighed  

 eller fordel, tilstået statsløse personer af en kontraherende stat uafhængigt  

 af denne konvention.
 Artikel 6.
 Udtrykket »under samme forhold«.
 For denne konventions vedkommende skal udtrykket »under samme  

 forhold« forstås således, at en person skal opfylde alle sådanne  

 betingelser (herunder dem, der angår varigheden af og betingelserne for  

 ophold eller bopæl), som han skulle have opfyldt for at nyde den pågældende  

 ret, såfremt han ikke havde været statsløs, undtagen for så vidt angår  

 betingelser, som efter deres natur ikke kan opfyldes af en statsløs person.
 Artikel 7.
 Fritagelse for gensidighed.
 1. Bortset fra gunstige bestemmelser i denne  

 konvention skal en kontraherende stat indrømme statsløse personer samme  

 behandling som den, der indrømmes udlændinge i almindelighed.
 2. Efter tre års bosættelse skal alle statsløse  

 personer inden for de kontraherende staters område være undtaget fra de i  

 lovgivningen opstillede gensidighedsbetingelser.
 3. Hver kontraherende stat skal fortsat indrømme  

 statsløse personer de rettigheder og fordele, hvortil de allerede var  

 berettiget, uden at der forelå gensidighed, på dagen for denne konventions  

 ikrafttræden for den pågældende stats vedkommende.
 4. De kontraherende stater skal velvilligt overveje  

 muligheden for, hvor gensidighed ikke foreligger, at indrømme statsløse  

 personer rettigheder og fordele udover sådanne, til hvilke de i medfør af  

 stk. 2 og 3 er berettiget, og for også at lade statsløse personer, som ikke  

 opfylder de i stk. 2 og 3 fastsatte vilkår, nyde undtagelse fra  

 gensidighedsbetingelser.
 5. Bestemmelserne i stk. 2 og 3 finder anvendelse  

 såvel på de i denne konventions artikler 13, 18, 19, 21 og 22 omhandlede  

 rettigheder og fordele som på rettigheder og fordele, der ikke er hjemlet ved  

 denne konvention.
 Artikel 8.
 Fritagelse for undtagelsesforanstaltninger.
De kontraherende stater vil ikke anvende undtagelsesforanstaltninger, som  

 i forhold til en fremmed stats borgere eller tidligere borgere måtte blive  

 truffet mod disses person, ejendom eller interesser, overfor en statsløs  

 person alene på grund af, at han tidligere har haft statsborgerret i den  

 pågældende fremmede stat.
Kontraherende stater, som efter deres lovgivning  

 ikke kan anvende den i denne artikel fastsatte almindelige grundsætning, skal  

 i egnede tilfælde indrømme sådanne statsløse personer fritagelse fra  

 foranstaltninger af den omhandlede art.
 Artikel 9.
 Midlertidige foranstaltninger.
 Intet i denne konvention skal være til hinder for, at en kontraherende  

 stat i krigstid eller under andre alvorlige og undtagelsesvis forekommende  

 forhold over for en bestemt person træffer midlertidige foranstaltninger, som  

 den anser af væsentlig betydning af hensyn til den nationale sikkerhed,  

 indtil det af den kontraherende stat kan afgøres, om vedkommende person  

 virkelig er statsløs, og om opretholdelsen af de pågældende foranstaltninger  

 for hans vedkommende er nødvendig af hensyn til den nationale sikkerhed.
 Artikel 10.
 Uafbrudt bopæl.
 1. Er en statsløs person under den anden verdenskrig  

 med magt blevet bortflyttet og bragt til en kontraherende stats område, og er  

 han bosat der, skal varigheden af et sådant tvungent ophold medregnes som  

 lovlig bopæl inden for dette område.
 2. Er en statsløs person under den anden verdenskrig  

 med magt blevet bortflyttet fra en kontraherende stats område, og er han  

 inden denne konventions ikrafttræden vendt tilbage dertil for at bosætte sig  

 der, skal tiden før og efter sådan tvungen bortflytning betragtes som een  

 sammenhængende periode i alle relationer, hvor uafbrudt bopæl er opstillet  

 som et krav.
 Artikel 11.
 Søfarende statsløse personer.
 For statsløse personer, som er regelmæssigt beskæftiget som  

 besætningsmedlemmer om bord i et skib, der sejler under en kontraherende  

 stats flag, skal denne stat velvilligt overveje muligheden for at indrømme  

 dem adgang til bosættelse på sit område, og for at udstede rejsedokumenter  

 til dem eller for at give dem midlertidig adgang til sit område, navnlig med  

 henblik på at lette dem bosættelse i et andet land.
 Kapital II.
 Retlig status.
 Artikel 12.
 Personalstatut.
 1. En statsløs persons personalstatut skal bestemmes  

 ved lovgivningen i det land, hvor han har sit hjemsted, eller, hvis han intet  

 hjemsted har, ved lovgivningen i det land, hvor han er bosat.
 2. En kontraherende stat skal anerkende de af en  

 statsløs person tidligere erhvervede og af hans personalstatut bestemte  

 rettigheder, herunder særlig rettigheder knyttet til ægteskab, forudsat i  

 påkommende tilfælde, at de i denne stats lovgivning foreskrevne former er  

 iagttaget; det er dog en forudsætning, at den pågældende rettighed ville være  

 blevet anerkendt efter denne stats lovgivning, selv om den pågældende ikke  

 var blevet statsløs.
 Artikel 13.
 Løsøre og fast ejendom.
 Med hensyn til erhvervelse af ejendomsret til rørlig og fast ejendom og  

 andre rettigheder vedrørende sådan ejendom samt lejemål og andre aftaler  

 vedrørende rørlig og fast ejendom skal de kontraherende stater tilstå en  

 statsløs person den gunstigst mulige behandling og i hvert fald en  

 behandling, der ikke er mindre gunstig end den, der under samme forhold  

 indrømmes udlændinge i almindelighed.
 Artikel 14.
 Kunstnerisk og industriel ejendomsret.
 Med hensyn til beskyttelse af industriel ejendomsret såsom retten til  

 opfindelser, mønstre, modeller, varemærker, firmanavne, og med hensyn til  

 beskyttelse af rettigheder vedrørende litterære, kunstneriske og  

 videnskabelige værker skal en statsløs person i det land, hvor han er fast  

 bosat, nyde samme beskyttelse som den, der ydes dette lands statsborgere.  

 Indenfor enhver anden kontraherende stats område skal han nyde samme  

 beskyttelse som den, der indenfor dette område ydes statsborgere i det land,  

 hvor han er fast bosat.
 Artikel 15.
 Foreningsret.
 Med hensyn til upolitiske og ikke-erhvervsdrivende sammenslutninger og  

 fagforeninger skal de kontraherende stater indrømme statsløse personer, der  

 lovligt bor indenfor deres område, den gunstigst mulige behandling og i hvert  

 fald en behandling, der ikke er mindre gunstig end den, der under samme  

 forhold indrømmes udlændinge i almindelighed.
 Artikel 16.
 Adgang til domstolene.
 1. En statsløs person skal inden for alle  

 kontraherende staters område have fri og uhindret adgang til domstolene.
 2. En statsløs person skal i den kontraherende stat,  

 hvor han er fast bosat, nyde samme behandling som dennes statsborgere i  

 forhold, der vedrører adgangen til domstolene, herunder gratis retshjælp og  

 fritagelse for at stille sikkerhed for sagsomkostninger.
 3. I andre lande end det, hvor en statsløs person er  

 fast bosat, skal der med hensyn til de i stk. 2 omhandlede forhold indrømmes  

 ham samme behandling som den, der indrømmes statsborgere i det land, hvor han  

 er fast bosat.
 Erhvervsmæssig beskæftigelse.
 Artikel 17.
 Lønnet beskæftigelse.
 1. Med hensyn til adgang til lønnet beskæftigelse skal  

 de kontraherende stater indrømme statsløse personer, der lovligt bor inden  

 for deres område, den gunstigst mulige behandling og i hvert fald en  

 behandling, der ikke er mindre gunstig end den, der under samme forhold  

 indrømmes udlændinge i almindelighed.
 2. De kontraherende stater skal i henseende til  

 adgangen til lønnet beskæftigelse tage under velvillig overvejelse at  

 ligestille alle statsløse personer med deres egne statsborgere, især for så  

 vidt angår statsløse personer, der har fået adgang til deres område i henhold  

 til arrangementer for tilvejebringelse af arbejdskraft eller som led i  

 indvandringsplaner.
 Artikel 18.
 Selvstændig virksomhed.
 Med hensyn til adgang til for egen regning at udøve virksomhed inden for  

 landbrug, industri, håndværk og handel og til at stifte handels- og  

 industriselskaber skal de kontraherende stater indrømme statsløse personer,  

 der lovligt befinder sig inden for deres område, den gunstigst mulige  

 behandling og i hvert fald en behandling, der ikke er mindre gunstig end den,  

 der under samme forhold indrømmes udlændinge i almindelighed.
 Artikel 19.
 Liberale erhverv.
 Hver kontraherende stat skal indrømme statsløse personer, som lovligt bor  

 inden for deres område, og som er i besiddelse af et af statens kompetente  

 myndigheder anerkendt diplom og ønsker at udøve et liberalt erhverv, den  

 gunstigst mulige behandling og i hvert fald en behandling, der ikke er mindre  

 gunstig end den, der under samme forhold indrømmes udlændinge i  

 almindelighed.
 Velfærdsforanstaltninger.
 Artikel 20.
 Rationering.
 Hvor der består et rationeringssystem, som finder anvendelse på  

 befolkningen som helhed, og som regulerer den almindelige fordeling af  

 mangelvarer, skal der indrømmes statsløse personer samme behandling som egne  

 statsborgere.
 Artikel 21.
 Bolig.
 I den udstrækning, hvori boligforhold ordnes ved love eller bestemmelser  

 eller er undergivet offentlige myndigheders kontrol, skal de kontraherende  

 stater indrømme statsløse personer, der lovligt bor inden for deres område,  

 den gunstigst mulige behandling og i hvert fald en behandling, der ikke er  

 mindre gunstig end den, der under samme forhold indrømmes udlændinge i  

 almindelighed.
 Artikel 22.
 Offentlig undervisning.
 1. Med hensyn til elementær undervisning skal de  

 kontraherende stater indrømme statsløse personer samme behandling som den, er  

 tilkommer deres egne statsborgere.
 2. Med hensyn til anden undervisning end elementær  

 undervisning og navnlig med hensyn til adgang til studier, anerkendelse af  

 eksamensbeviser, diplomer og akademiske grader fra udenlandske læreanstalter,  

 fritagelse for gebyrer og afgifter samt tildeling af stipendier skal de  

 kontraherende stater indrømme statsløse personer den gunstigst mulige  

 behandling og i hvert fald en behandling, der ikke er mindre gunstig end den,  

 der under samme forhold indrømmes udlændinge i almindelighed.
 Artikel 23.
 Offentlig understøttelse.
 Med hensyn til offentlig hjælp og understøttelse skal de kontraherende  

 stater indrømme statsløse personer, der lovligt bor inden for deres område,  

 samme behandling som deres egne statsborgere.
 Artikel 24.
 Arbejderlovgivning og social tryghed.
 1. De kontraherende stater skal indrømme statsløse  

 personer, der lovligt bor inden for deres område, samme behandling som deres  

 egne statsborgere, i følgende henseender:
 2. Er en statsløs person afgået ved døden som følge af  

 en ulykke indtruffet under hans arbejde eller af en erhvervssygdom, skal  

 retten til erstatning i anledning af hans død ikke berøres af, at den  

 erstatningsberettigede er bosat uden for den kontraherende stats område.
 3. De kontraherende stater skal lade statsløse  

 personer nyde godt af de overenskomster, der er eller i fremtiden måtte blive  

 afsluttet mellem dem angående bevarelsen af sådanne rettigheder i henseende  

 til social tryghed, som er erhvervet eller er under erhvervelse, på samme  

 betingelser, som gælder for statsborgere i de stater, der har afsluttet de  

 pågældende overenskomster.
 4. De kontraherende stater vil velvilligt overveje  

 spørgsmålet om såvidt muligt at lade statsløse personer nyde godt af lignende  

 overenskomster, som til enhver tid måtte være i kraft mellem de pågældende  

 kontraherende stater og ikke-kontraherende stater.
 Administrative foranstaltninger.
 Artikel 25.
 Administrativ bistand.
 1. I tilfælde, hvor en statsløs persons udøvelse af en  

 ret normalt ville kræve bistand fra udenlandske myndigheder, til hvilke han  

 ikke kan rette henvendelse, skal den kontraherende stat, inden for hvis  

 område han er bosat, drage omsorg for, at denne bistand ydes ham af dens egne  

 myndigheder.
 2. Den eller de i stk. 1 omhandlede myndigheder skal  

 til statsløse personer udstede eller foranledige udstedt, under deres tilsyn,  

 sådanne dokumenter eller attester, som normalt udstedes til udlændinge af  

 eller gennem deres hjemlands myndigheder.
 3. Således udstedte dokumenter eller attester skal  

 træde i stedet for de officielle dokumenter, som udstedes til udlændinge af  

 eller gennem deres hjemlands myndigheder, og skal nyde tiltro, medmindre der  

 foreligger bevisligheder, som afkræfter dem.
 4. Med forbehold af sådanne fritagelser, som kan  

 indrømmes ubemidlede, skal det være tilladt at opkræve afgifter for de i  

 denne artikel omhandlede bistandsydelser, men sådanne afgifter skal være af  

 rimelig størrelse og svare til dem, som afkræves landets egne statsborgere  

 for tilsvarende ydelser.
 5. Bestemmelserne i denne artikel udelukker ikke  

 anvendelsen af artiklerne 27 og 28.
 Artikel 26.
 Bevægelsesfrihed.
 Hver kontraherende stat skal indrømme statsløse personer, der lovligt  

 befinder sig inden for dens område, ret til at vælge deres bopæl og til frit  

 at bevæge sig inden for dens område med forbehold af sådanne bestemmelser,  

 som under samme forhold måtte finde anvendelse på udlændinge i almindelighed.
 Artikel 27.
 Identitetspapirer.
 De kontraherende stater skal udstede identitetspapirer til enhver statsløs  

 person inden for deres område, som ikke er i besiddelse af et gyldigt  

 rejsedokument.
 Artikel 28.
 Rejsedokumenter.
De kontraherende stater skal til statsløse personer, der lovligt bor inden  

 for deres område, udstede rejsedokumenter i det øjemed at sætte dem i stand  

 til at rejse uden for det pågældende område, medmindre tvingende hensyn til  

 den nationale sikkerhed eller den offentlige orden tilsiger andet; på sådanne  

 dokumenter skal bestemmelserne i tillægget til denne konvention finde  

 anvendelse.
De kontraherende stater kan udstede sådant rejsedokument til  

 enhver anden statsløs person inden for deres område; de skal navnlig  

 velvilligt overveje muligheden for at udstede sådant rejsedokument til  

 statsløse personer inden for deres område, som ikke er i stand til at opnå et  

 rejsedokument fra det land, i hvilket de har lovlig bopæl.
 Artikel 29.
 Offentlige afgifter.
 1. De kontraherende stater må ikke pålægge statsløse  

 personer andre eller højere afgifter, gebyrer eller skatter af nogensomhelst  

 art end sådanne, som under tilsvarende forhold påhviler eller måtte blive  

 pålagt deres egne statsborgere.
 2. Foranstående stykke skal ikke være til hinder for,  

 at love og bestemmelser vedrørende afgifter for udstedelse af administrative  

 dokumenter, herunder identitetspapirer, til udlændinge finder anvendelse på  

 statsløse personer.
 Artikel 30.
 Formueoverførsel.
 1. Enhver kontraherende stat skal i overensstemmelse  

 med sine love og bestemmelser tillade statsløse personer at overføre  

 formueværdier, som de har indbragt til dens område, til et andet land, til  

 hvilket de har fået adgang med endelig bosættelse for øje.
 2. Enhver kontraherende stat skal velvilligt overveje  

 ansøgninger fra statsløse personer om tilladelse til at overføre alle  

 formueværdier, hvor disse end måtte forefindes, som er nødvendige for deres  

 endelige bosættelse i et andet land, til hvilket de har fået adgang.
 Artikel 31.
 Udvisning.
 1. De kontraherende stater må ikke udvise en statsløs  

 person, der lovligt befinder sig inden for deres område, undtagen af hensyn  

 til den nationale sikkerhed eller den offentlige orden.
2. En sådan statsløs person må alene udvises på  

 grundlag af en afgørelse, der er truffet under iagttagelse af den ved  

 gældende lov foreskrevne formelle fremgangsmåde.
Medmindre tvingende hensyn  

 til statens egen sikkerhed tilsiger andet, skal der gives den statsløse  

 person adgang til at fremlægge bevisligheder for at rense sig og i dette  

 øjemed at appellere til og lade give møde for vedkommende myndighed eller for  

 en eller flere af vedkommende myndighed særligt udpegede personer.
3. De kontraherende stater skal give en sådan statsløs  

 person en rimelig frist til at søge lovlig adgang til et andet land.
De  

 kontraherende stater forbeholder sig retten til inden for dette tidsrum at  

 anvende sådanne interne foranstaltninger, som de måtte finde nødvendige.
 Artikel 32.
 Naturalisation.
De kontraherende stater skal såvidt muligt lette statsløse personers  

 optagelse i samfundet og naturalisation.
De skal navnlig på enhver måde  

 bestræbe sig for at fremskynde behandlingen af naturalisationssager og  

 nedsætte afgifterne for og omkostningerne ved sagernes behandling til det  

 mindst mulige.
 Slutbestemmelser.
 Artikel 33.
 Oplysning om national lovgivning.
 De kontraherende stater skal til De forenede Nationers generalsekretær  

 fremsende de love og bestemmelser, som de måtte vedtage for at sikre  

 gennemførelsen af denne konvention.
 Artikel 34.
 Bilæggelse af tvistigheder.
 Enhver tvist mellem deltagerne i denne konvention vedrørende dens  

 fortolkning eller anvendelse, som ikke kan bilægges ved andre midler, skal på  

 forlangende af en af parterne i tvisten henvises til Den mellemfolkelige  

 Domstol.
 Artikel 35.
 Undertegnelse, ratifikation og tiltrædelse.
 1. Denne konvention skal være åben for undertegnelse i  

 De forenede Nationers hovedsæde til den 31. december 1955.
2. Den skal kunne undertegnes af 3. Den skal ratificeres, og  

 ratifikationsinstrumenterne skal deponeres hos De forenede Nationers  

 generalsekretær.
4. Den skal kunne tiltrædes af de i denne artikels  

 stk. 2 omhandlede stater.
Tiltrædelse sker ved deponering af et  

 tiltrædelsesinstrument hos De forenede Nationers generalsekretær.
 Artikel 36.
 Territorial anvendelse.
1. Enhver stat kan samtidig med undertegnelsen,  

 ratifikationen eller tiltrædelsen erklære, at denne konvention skal udvides  

 til at gælde for alle eller nogle af de områder, for hvis mellemfolkelige  

 forhold den er ansvarlig.
En sådan erklæring bliver virksom, når konventionen  

 træder i kraft for den pågældende stats vedkommende.
 2. På et hvilketsomhelst senere tidspunkt skal en  

 sådan udvidelse ske ved en til De forenede Nationers generalsekretær rettet  

 meddelelse og blive virksom fra og med den halvfemsindstyvende dag, efter at  

 meddelelsen er modtaget af De forenede Nationers generalsekretær, eller fra  

 og med den dag, da konventionen træder i kraft for den pågældende stats  

 vedkommende, såfremt denne dato er senere.
 3. Med hensyn til de områder, til hvilke konventionen  

 ikke udvides samtidig med undertegnelse, ratifikation eller tiltrædelse, skal  

 hver af de pågældende stater overveje muligheden for at tage de nødvendige  

 skridt med henblik på at udvide konventionens anvendelse til sådanne områder,  

 alt under forbehold af samtykke fra de pågældende områders regeringer, hvor  

 et sådant samtykke af forfatningsmæssige grunde er nødvendigt.
 Artikel 37.
 Anvendelse på forbundsstater.
 For forbundsstater eller stater, der ikke er enhedsstater, gælder følgende  

 bestemmelser:
 Artikel 38.
 Forbehold.
 1. Enhver stat kan samtidig med undertegnelse,  

 ratifikation eller tiltrædelse tage forbehold over for konventionens  

 artikler, undtagen for så vidt angår artiklerne 1, 3, 4, 16 (1) og 33 til 42.
 2. Enhver stat, som tager forbehold i overensstemmelse  

 med denne artikels stk. 1, kan når som helst tilbagekalde forbeholdet ved en  

 meddelelse herom til De forende Nationers generalsekretær.
 Artikel 39.
 ikrafttrædelse.
 1. Denne konvention skal træde i kraft på den  

 halvfemsindstyvende dag efter deponeringen af det sjette ratifikations- eller  

 tiltrædelsesinstrument.
 2. For enhver stat, der ratificerer eller tiltræder  

 konventionen, efter at det sjette ratifikations- eller tiltrædelsesinstrument  

 er deponeret, skal konventionen træde i kraft på den halvfemsindstyvende dag  

 efter, at den pågældende stat har deponeret sit ratifikations- eller  

 tiltrædelsesinstrument.
 Artikel 40.
 Opsigelse.
 1. Enhver kontraherende stat kan når som helst opsige  

 denne konvention ved en til De forenede Nationers generalsekretær rettet  

 meddelelse.
 2. En sådan opsigelse skal blive virksom for den  

 pågældende kontraherende stat eet år efter den dag, på hvilken den blev  

 modtaget af De forenede Nationers generalsekretær.
 3. Enhver stat, som har afgivet en erklæring eller  

 meddelelse i medfør af artikel 36, kan på et hvilket som helst senere  

 tidspunkt ved en meddelelse til De forenede Nationers generalsekretær  

 erklære, at konventionen skal ophøre på det pågældende område eet år efter  

 den dag, på hvilken meddelelsen modtages af generalsekretæren.
 Artikel 41.
 Revision.
 1. Enhver kontraherende stat kan når som helst ved en  

 til De forenede Nationers generalsekretær rettet meddelelse anmode om  

 revision af denne konvention.
 2. De forenede Nationers plenarforsamling skal i givet  

 fald anbefale de skridt, der måtte være at tage i anledning af en sådan  

 anmodning.
 Artikel 42.
 Meddelelser fra De forenede Nationers generalsekretær.
 De forenede Nationers generalsekretær skal underrette alle medlemmer af De  

 forenede Nationer og de i artikel 35 omhandlede ikke-medlemsstater om:
 Til bekræftelse heraf har de undertegnede, behørigt  

 befuldmægtigede, undertegnet denne konvention på deres respektive regeringers  

 vegne.
 Udfærdiget i New York den otteogtyvende september 1954 i et enkelt  

 eksemplar, hvis engelske, franske og spanske tekster skal have samme  

 gyldighed, og som skal forblive deponeret i De forenede Nationers arkiv, og  

 hvoraf bekræftede kopier skal tilstilles alle medlemmer af De forenede  

 Nationer og de i artikel 35 omhandlede ikkemedlemsstater.
 Tillæg.
§ 1 1. Det i denne konventions artikel 28 omhandlede  

 rejsedokument skal angive, at indehaveren er en statsløs person i den i  

 konventionen af 28. september 1954 angivne betydning.
 2. Dokumentet skal udfærdiges på mindst to sprog,  

 hvoraf det ene skal være engelsk eller fransk.
 3. De kontraherende stater vil overveje det ønskelige  

 i at anvende den her vedføjede formular til et rejsedokument.
§ 2 Med forbehold af de i udstedelseslandet gældende forskrifter skal børn  

 kunne optages i det for en af forældrene eller under ganske særlige  

 omstændigheder i det for en anden voksen person udstedte rejsedokument.
§ 3 De afgifter, som pålægges for udstedelse af dokumentet, må ikke overstige  

 den laveste afgiftssats for udstedelse af nationalitetspas.
§ 4 Bortset fra særlige tilfælde eller undtagelsestilfælde skal dokumentet  

 være gyldigt for det størst mulige antal lande.
§ 5 Dokumentet skal være gyldigt i mindst tre måneder og i højst to år.
§ 6 1. Fornyelse af dokumentet eller forlængelse af dets  

 gyldighed tilkommer den udstedende myndighed, sålænge indehaveren ikke  

 lovligt har bosat sig indenfor et andet område og lovligt er bosat inden for  

 nævnte myndigheds område.
Udstedelse af et nyt dokument tilkommer under samme  

 betingelser den myndighed, som har udstedt det tidligere dokument.
 2. Diplomatiske eller konsulære myndigheder kan  

 bemyndiges til at forlænge gyldigheden af de af deres regeringer udstedte  

 rejsedokumenter for et tidsrum af ikke over seks måneder.
 3. De kontraherende stater skal velvilligt overveje  

 spørgsmålet om fornyelse eller forlængelse af rejsedokumenters gyldighed  

 eller om udstedelse af nye dokumenter til statsløse personer, som ikke  

 længere lovligt er bosat inden for deres område, men som er ude af stand til  

 at opnå et rejsedokument fra det land, i hvilket de har deres lovlige bopæl.
§ 7 De kontraherende stater skal anerkende gyldigheden af de dokumenter, der  

 er udstedt i henhold til denne konventions artikel 28.
§ 8 De kompetente myndigheder i det land, hvortil en statsløs person ønsker at  

 begive sig, skal, hvis de er villige til at give ham adgang, forsyne hans  

 rejsedokument med visum, hvis et sådant er påkrævet.
§ 9 1. De kontraherende stater påtager sig at meddele  

 gennemrejsevisa til statsløse personer, som har opnået visum til et område,  

 der er deres endelige bestemmelsessted.
 2. Meddelelse af sådanne visa kan nægtes af grunde,  

 som ville berettige nægtelse af visum til enhver udlænding.
§ 10 Afgifterne for meddelelse af udrejse-, indrejse- eller gennemrejsevisa må  

 ikke overstige den laveste afgiftssats for visering af udenlandske pas.
§ 11 Når en statsløs person lovligt har bosat sig inden for en anden  

 kontraherende stats område, skal ansvaret for udstedelsen af et nyt dokument  

 i henhold til bestemmelserne i artikel 28 og under de der angivne vilkår  

 påhvile dette områdes kompetente myndighed, til hvilken den statsløse person  

 skal have ret til at indgive sin ansøgning.
§ 12 Den myndighed, der udsteder et nyt dokument, skal inddrage det gamle  

 dokument og sende det tilbage til det land, der har udstedt det, såfremt det  

 i dokumentet er angivet, at sådan tilbagesendelse skal ske; i modsat fald  

 skal den inddrage og annullere dokumentet.
§ 13 1. Et i henhold til denne konventions artikel 28  

 udstedt rejsedokument skal, medmindre det modsatte deri er anført, berettige  

 indehaveren til på et hvilket som helst tidspunkt inden for dokumentets  

 gyldighedstid at genindrejse til den udstedende stats område.
Det tidsrum,  

 inden for hvilket indehaveren kan genindrejse til det land, som har udstedt  

 dokumentet, må i intet tilfælde være kortere end tre måneder, medmindre det  

 land, til hvilket den statsløse person agter at begive sig, giver afkald på,  

 at rejsedokumentet giver adgang til genindrejse.
 2. med forbehold af bestemmelserne i foregående stykke  

 kan en kontraherende stat forlange, at dokumentets indehaver opfylder de  

 formaliteter, som måtte være foreskrevet med hensyn til udrejse fra eller  

 genindrejse i dens område.
§ 14 Alene med forbehold af reglerne i § 13 skal bestemmelserne i dette tillæg  

 ikke på nogen måde berøre de ved love og forordninger fastsatte betingelser  

 vedrørende adgang til, gennemrejse gennem, ophold og bosættelse i og udrejse  

 fra de kontraherende staters områder.
§ 15 Hverken udstedelsen af dokumentet eller de deri foretagne påtegninger er  

 afgørende for eller berører indehaverens retsstilling, navnlig for så vidt  

 angår statsborgerforholdet.
§ 16 Udstedelsen af dokumentet giver ikke indehaveren nogen som helst ret til  

 at nyde beskyttelse fra udstedelseslandets diplomatiske eller konsulære  

 myndigheder og hjemler ikke i sig selv disse myndigheder nogen ret til at  

 udøve beskyttelse.
FORMULAR TIL REJSEDOKUMENT Det anbefales, at dokumentet udfærdiges i form af et hefte (ca. 15 X 10  

 centimeter), at det trykkes således, at enhver radering eller rettelse med  

 kemiske eller andre midler let kan opdages, og at gentage ordene  

 »Konventionen af 28. september 1954« på hver side på  

 udstedelseslandets sprog.
--------------------------------------------------------------------- REJSEDOKUMENT (Konvention af 28. september 1954) --------------------------------------------------------------------- REJSEDOKUMENT (Konvention af 28. september 1954) Dette dokument er gyldigt indtil den ..............., medmindre det  

 forlænges eller fornyes.
 Navn ................................................................
 Ledsaget af ........................... barn (børn).
1. Dette dokument er alene udstedt for at forsyne  

 indehaveren med en rejselegitimation, som kan anvendes i stedet for  

 nationalitetspas.
Dokumentet tager ikke stilling til og berører ikke på nogen  

 måde indehaverens statsborgerforhold.
 2. Indehaveren er berettiget til at vende tilbage til  

 ........... (her anføres udstedelseslandet) indtil den .............,  

 medmindre en senere dato er anført herefter. (Tidsrummet, inden for hvilket  

 indehaveren er berettiget til at vende tilbage, må ikke være kortere end 3  

 måneder, medmindre det land, til hvilket indehaveren agter at rejse, giver  

 afkald på, at rejsedokumentet berettiger til genindrejse).
 3. Såfremt indehaveren bosætter sig i et andet land  

 end det, der har udstedt nærværende rejsedokument, skal han, hvis han påny  

 ønsker at rejse, ansøge myndighederne i bosættelseslandet om udstedelse af  

 nyt rejsedokument. (Den myndighed, som udsteder det nye rejsedokument, skal  

 inddrage det gamle rejsedokument og tilbagesende det til den udstedende  

 myndighed)(* 1).
(Dette dokument indeholder 32 sider foruden omslaget) --------------------------------------------------------------------- Fødested og fødselsdato .............................................
 Stilling ............................................................
 Nuværende bopæl .....................................................
 Signalement.
 Højde ...............................
 Hår .................................
 Øjenfarve ...........................
 Næse ................................
 Ansigtsform .........................
 Hudfarve ............................
 Særlige kendetegn ...................
 Indehaveren ledsages af følgende børn:
 * Det ikke benyttede udstreges.
(Dette dokument indeholder 32 sider foruden omslaget) --------------------------------------------------------------------- Indehaverens fotografi og den udstedende myndigheds stempel.
Indehaverens  

 fingeraftryk (hvor sådant kræves).
 Indehaverens underskrift ............................................
(Dette dokument indeholder 32 sider foruden omslaget) --------------------------------------------------------------------- 1. Dette dokument er gyldigt for rejser til følgende  

 lande: ..................................................................  

 ..................................................................  

 ..................................................................  

 ..................................................................
 2. Dette dokument er udstedt på grundlag af følgende  

 bevisligheder:  

 ..................................................................  

 ..................................................................  

 .................................................................. Udstedt i  

 ........................................................  

 Dato..............................................................
 Erlagt afgift:
(Dette dokument indeholder 32 sider foruden omslaget) --------------------------------------------------------------------- Forlængelse eller fornyelse af gyldigheden.
 Udfærdiget i ...................... dato ............................
 Den udstedende myndigheds underskrift og stempel:
-------------------- Forlængelse eller fornyelse af gyldigheden.
 Udfærdiget i ..................... dato .............................
 Den udstedende myndigheds underskrift og stempel:
(Dette dokument indeholder 32 sider foruden omslaget) Forlængelse eller fornyelse af gyldigheden.
 Udfærdiget i ...................... dato ............................
 Den udstedende myndigheds underskrift og stempel:
-------------------- Forlængelse eller fornyelse af gyldigheden.
 Udfærdiget i ...................... dato ............................
 Den udstedende myndigheds underskrift og stempel:
(Dette dokument indeholder 32 sider foruden omslaget) --------------------------------------------------------------------- Viseringer Indehaverens navn skal gentages i hvert visum.
(Dette dokument indeholder 32 sider foruden omslaget) --------------------------------------------------------------------- Ved deponeringen af ratifikationsinstrumentet hos De forenede Nationers  

 generalsekretær den 17. januar 1956 tog Danmark i medfør af konventionens  

 artikel 38 følgende forbehold:
 »Artikel 14 er ikke forpligtende for Danmark, for så vidt angår  

 beskyttelse af den litterære, kunstneriske og videnskabelige ejendomsret.
 Artikel 24, stk. 3, er ikke forpligtende for Danmark.
 Bestemmelserne i artikel 24, stk. 1, der i visse tilfælde ligestiller  

 statsløse personer med egne statsborgere, forpligter ikke Danmark til i alle  

 disse tilfælde at tilstå statsløse personer nøjagtig samme ydelser som de for  

 egne statsborgere ved lovgivningen foreskrevne, men kun til at yde dem  

 nødvendigt underhold.
 Bestemmelsen i samme artikel, stk. 2, er kun forpligtende for Danmark,  

 såfremt den erstatningsberettigede er statsborger i et land, der indrømmer  

 danske statsborgere samme behandling som dets egne statsborgere i henseende  

 til de ved dets tilsvarende lovgivning foreskrevne ydelser.
 Artikel 31 forpligter ikke Danmark til at give statsløse personer en  

 gunstigere stilling end den, der i almindelighed indrømmes udlændinge«.
 Konventionen er undertegnet for følgende lande (datoen angiver tidspunktet  

 for undertegnelsen):
 Konventionen er foruden af Danmark ratificeret eller tiltrådt af Belgien,  

 Frankrig, Israel, Jugoslavien, Norge og Det forenede Kongerige Storbritannien  

 og Nordirland.
 Endvidere har Frankrig og Storbritannien i medfør af konventionens artikel  

 36 notificeret, at konventionens gyldighed er udvidet til at omfatte visse  

 landområder, for hvis udenrigske anliggender de er ansvarlige.
 Frankrig og Storbritannien har i medfør af konventionens artikel 38 taget  

 forbehold med hensyn til nogle af konventionens bestemmelser, for  

 Storbritanniens vedkommende også for visse landområder, for hvis udenrigske  

 anliggender det er ansvarligt.
 Ifølge notifikation fra de forenede Nationers generalsekretær i  

 konventionen i medfør af artikel 39, stk. 1, trådt i kraft den 6. juni 1960.
 Udenrigsministeriet, den 7. juli 1960.
J.O.
Krag.
 (* 1) Den i parentes angivne sætning indføjes af de stater, som måtte  

 ønske det.
