 I medfør af §§ 14, 15 og 19 i lov om mål og vægt (metrologi) jf.  

 lovbekendtgørelse nr. 139 af 15. marts 1988 samt med henvisning til samme  

 lovs §§ 17 og 18 fastlægges:
Beskikkelsesbetingelser og ansøgning § 1.  Beskikkelse som statsautoriset vejer og måler  

 kan meddeles personer, der Stk. 2.  De i § 1, stk. 1, nr. 8, krævede vejeredskaber  

 skal opfylde gældende bestemmelser, herunder EØF-tolerancer, og have været  

 underkastet måleteknisk kontrol (verifikation) inden for det sidste år før  

 ansøgningstidspunktet.
§ 2.  Statens Metrologiråd kan dispensere fra  

 betingelserne i § 1, stk. 1, nr. 3, 5 og 8, hvis særlige forhold taler for  

 det.
Der kan også dispenseres fra kravet om deltagelse i kursus (§ 1, stk 1,  

 nr. 6).
 Stk. 2.  Hvis ansøger endnu ikke opfylder betingelserne  

 i § 1, stk. 1, nr. 6, kan Statens Metrologiråd udstede en midlertidig  

 beskikkelse for højst 1 år, såfremt ansøger opfylder betingelsen i § 1, stk.  

 1, nr. 7.
§ 3.  Den, der er bruger af autoriseret vejning og  

 måling, kan ikke beskikkes som statsautoriseret vejer og måler, idet bruger  

 her defineres som Stk. 2.  Beskikkelse kan nægtes under de omstændigheder,  

 der er nævnt i straffelovens § 78, stk. 2.
§ 4.  Ansøgning indsendes til Industri- og  

 Handelsstyrelsen, 9. kontor, Måleteknik.
Ansøgningsskema og  

 ansøgningsvejledning kan rekvireres samme sted.
 Stk. 2.  For beskikkelsen betales et gebyr, hvis  

 størrelse fastsættes af Statens Metrologiråd.
Statsautoriserede vejere og måleres  

 virksomhed Pligter § 5.  Statsautoriserede vejere og målere er beskikkede  

 og forpligtede til efter anmodning at udføre vejning, længdemåling og tælling  

 af varer samt prøveudtagning af korn, foderstoffer og andre varer.
Stk. 2.  De har dog ikke pligt til at udføre opgaver på  

 steder, der er fjernere end 25 km fra deres forretningssted.
Tilsvarende  

 gælder opgaver, hvortil de ikke har tilstrækkeligt udstyr, erfaring eller  

 uddannelse.
 § 6.  Alle statsautoriserede vejere og målere skal  

 have gennemført et måleteknisk kursus, der er godkendt af Statens  

 Metrologiråd.
 Stk. 2.  Den statsautoriserede vejer og måler skal påse,  

 at de personer, der er ansat, er uddannet og instrueret således, at de kan  

 udføre de under beskikkelsen hørende opgaver, som måtte blive dem pålagt.
 Stk. 3.  I de tilfælde hvor en vejer og måler ikke kan  

 have fuldt opsyn med en ansat, eksempelvis en stedfortræder eller en  

 filialbestyrer som foretager autoriseret vejning og måling eller  

 prøveudtagning, skal denne ansatte opfylde samtlige de betingelser, der er  

 nødvendige for at opnå beskikkelse, jf. § 1, stk. 1, nr. 1-7.
 Stk. 4.  Det påhviler de statsautoriserede vejere og  

 målere at udføre rekvirerede opgaver med omhu og nøjagtighed og uden unødig  

 forsinkelse for rekvirenten.
§ 7.  Den statsautoriserede vejer og måler skal  

 opretholde et fast forretningssted, hvor opgaver kan udføres eller  

 rekvireres.
Forretningens åbningstid fastlægges således, at behovet hos  

 sædvanlige rekvirenter på stedet tilgodeses.
 Stk. 2.  Ændres forretningsstedets adresse eller  

 oprettes en filial på en ny adresse, skal det straks meddeles til Industri-  

 og Handelsstyrelsen.
 Stk. 3.  Hvis en vejer og måler i en kortere periode  

 ikke ser sig i stand til at opretholde sine forpligtelser, kan Statens  

 Metrologiråd beslutte, at en beskikkelse efter ansøgning kan deponeres i op  

 til 1 år.
 § 8.  Statsautoriserede vejere og målere eller disses  

 ansatte må ikke som sådanne udføre opgaver, hvis de har en interesse i  

 omsætning af den vare, det drejer sig om, eller er ansat i det firma, der  

 omsætter varen.
§ 9.  Til de opgaver, der er omfattet af beskikkelsen,  

 må kun anvendes egnede redskaber.
De redskaber, som den statsautoriserede  

 vejer og måler ejer eller har fast rådighed over, skal være registreret i  

 forretningen, og meddelt Industri- og Handelsstyrelsen, og skal mindst være  

 de i § 1, stk. 1, nr. 8, anførte vejeredskaber.
 Stk. 2.  Sker der ændringer i redskabsbeholdningen, skal  

 dette straks registreres og Industri- og Handelsstyrelsen underrettes herom.
§ 10.  Det påhviler den statsautoriserede vejer og  

 måler til stadighed at sørge for, at de registrerede redskaber er godt  

 vedligeholdt, og at redskaber, der er særlige forskrifter for, til stadighed  

 opfylder disse.
De sidstnævnte redskaber, skal underkastes måleteknisk  

 kontrol efter gældende regler af et hertil bemyndiget laboratorium.
Stk. 2.  Bliver den autoriserede vejer og måler bekendt  

 med eller får formodning om, at et redskab ikke overholder de for dette  

 gældende forskrifter, skal det omgående repareres.
Efter reparationen skal  

 redskabet underkastes reverifikation efter gældende forskrifter.
 § 11.  Anvendes ikke-registrerede instrumenter, der  

 tilhører andre, skal den statsautoriserede vejer og måler inden brug sikre  

 sig, at redskabet er ordentligt vedligeholdt og sikre sig dokumentation for,  

 at redskabet overholder gældende forskrifter, på samme måde som de redskaber,  

 der er registreret i forretningen, jf. § 10, stk. 1.
§ 12.  Brovægte, der anvendes til autoriseret vejning,  

 skal verificeres mindst hvert 5. kvartal.
Andre vægte i tilsvarende  

 anvendelse skal verificeres mindst hvert 4. år.
 Stk. 2.  Autoriseret vejning må kun foretages på vægte,  

 som mindst opfylder bestemmelserne i Statens Metrologiråds bekendtgørelse nr.  

 28 af 12. januar 1989 om måletekniske kontrolbestemmelser for måling af masse  

 (»vægt«). For vægte med systembetegnelse VII A.1, VII A.2, VII A.3  

 og VII B gælder yderligere det krav, at de kun må anvendes til autoriseret  

 vejning, hvis de er verificeret i henhold til verifikationstolerancerne i  

 måleteknisk direktiv TDIR 24.11.1-01.
Udfærdigelse af vejesedler og attester § 13.  Når opgaven er fuldført, udleveres de fornødne  

 vejesedler m.v.
De skal angive måleresultat, dato, evt. klokkeslæt for  

 opgavens udførelse og den pågældende vejer og målers navn eller firmanavn.
Stk. 2.  På rekvirentens forlangende udfærdiges attest  

 for resultatet af opgaven.
Attesten underskrives af den statsautoriserede  

 vejer og måler eller af den medarbejder, der har fuldmagt til det.
På  

 attesten skal fremgå navn eller firmanavn for den pågældende vejer og måler.
 § 14.  En statsautoriseret vejer og måler har pligt  

 til at føre selvstændigt regnskab og anvende brevpapir, fakturaer og  

 vejeattester med eget navn.
§ 15.  Den statsautoriserede vejer og måler har pligt  

 til i protokol, ved maskinstempling eller på anden måde at sikre sig  

 dokumentation for måleresultatet.
Sådan dokumentation opbevares i mindst 5  

 år.
 § 16.  Foretages en opdelt vejning, hvorved forstås en  

 vejning, hvorunder ikke samtlige køretøjets eller vogntogets aksler befinder  

 sig samtidig på vejeladdet, skal dette klart fremgå af vejesedlen.
Stk. 2.  Opdelt vejning må kun foretages på den del af  

 brovægtsarealet, som er opmålt og afmærket i henhold til måleteknisk direktiv  

 MDIR 24.25-01 om bestemmelser for opmåling og afmærkning af tilkørselsarealer  

 ved brovægte.
Denne bestemmelse sikrer, at et vogntogs hældning under vejning  

 er så lav, at vejeresultatet ikke påvirkes i nævneværdig grad.
§ 17.  Attester må kun udstedes til rekvirenten.
Efter  

 tilladelse fra rekvirenten må kopi af attesten dog udleveres til køber,  

 sælger eller fragtfører.
 § 18.  Den statsautoriserede vejer og måler må kun  

 henvise til sin beskikkelse ved udstedelse af vejesedler, attester m.v. for  

 opgaver, som beskikkelsen omfatter jf. § 5, stk. 1, og som er udført ved  

 hjælp af redskaber, der er registreret i forretningen jf. § 9, eller hvis  

 tilstand er kontrolleret i henhold til § 11 og § 12.
§ 19.  En statsautoriseret vejer og måler er pligtig  

 til at indsende en årsrapport til Industri- og Handelsstyrelsen.
Nærmere  

 regler herfor fastsættes af Industri- og Handelsstyrelsen.
 § 20.  En statsautoriseret vejer og måler skal til  

 dækning af erstatningspligt, som en statsautoriseret vejer og måler måtte  

 ifalde i henhold til almindelige erstatningsregler i forbindelse med såvel  

 produktansvar som erhvervsansvar, tegne en forsikring eller på anden måde  

 dokumentere en forsikringsmæssig dækning af en størrelse, som kan godkendes  

 af Statens Metrologiråd.
Bortfald af beskikkelse § 21.  Beskikkelse som statsautoriseret vejer og måler  

 bortfalder, når vedkommende dør, eller ved udgangen af det år, vedkommende  

 fylder 70 år.
Det samme gælder, hvis den statsautoriserede vejer og måler  

 ophører med at opfylde betingelserne i § 1, stk. 1, nr. 1, 2 og 4.
 Stk. 2.  Statens Metrologiråd kan tilbagekalde  

 beskikkelse som statsautoriseret vejer og måler, hvis vedkommende ophører med  

 at opfylde en i medfør af § 1, stk. 1, nr. 8 og 9, stillet betingelse eller i  

 tilfælde af grov eller oftere gentagen overtrædelse af reglerne i kapitel 2  

 eller hvis vedkommende får ansættelse i stillinger og erhverv, som ikke er  

 forenelige med beskikkelsen som statsautoriseret vejer og måler, jf. § 3 stk.  

 1.
 Stk. 3.  Er en beskikkelse som statsautoriseret vejer og  

 måler bortfaldet, tilbagekaldt eller frakendt efter borgerlig straffelovs §  

 79, skal den straks tilbageleveres til Industri- og Handelsstyrelsen.
 § 22.  Metrologirådets afgørelser efter § 21, stk. 2,  

 kan ikke indbringes for anden administrativ myndighed.
Stk. 2.  Afgørelser om tilbagekaldelse efter § 21, stk.  

 2, kan af den person, afgørelsen vedrører, forlanges indbragt for domstolene.  

 Begæring herom fremsættes over for Metrologirådet inden 4 uger efter, at  

 afgørelsen er meddelt vedkommende.
Afgørelsen skal indeholde oplysning om  

 adgangen til domstolsprøvelse og om fristen herfor.
Metrologirådet anlægger  

 sag mod vedkommende i den borgerlige retsplejes former.
Stk. 3.  Begæring om sagsanlæg har opsættende virkning,  

 men retten kan ved kendelse bestemme, at den pågældende under sagens  

 behandling ikke må virke som statsautoriseret vejer og måler.
Såfremt rådets  

 afgørelse findes lovlig ved dommen, kan det i denne bestemmes, at anke ikke  

 har opsættende virkning.
Straf § 23.  Den, der i ansøgning om beskikkelse som  

 statsautoriseret vejer og måler giver urigtige oplysninger, kan straffes med  

 bøde, med mindre højere straf er forskyldt efter straffeloven.
 Stk. 2.  Straffelovens §§ 144, 150-152, 152 b og 154-157  

 finder tilsvarende anvendelse på statsautoriserede vejere og målere.
Overgangsbestemmelser og ikrafttræden § 24.  Inden 1 år efter denne bekendtgørelses  

 ikrafttræden skal allerede beskikkede statsautoriserede vejere og målere, som  

 ikke tidligere har gennemført et af Statens Metrologiråd godkendt måleteknisk  

 kursus, være tilmeldt et sådant kursus, og inden 5 år efter bekendtgørelsens  

 ikrafttrædelse have gennemført dette kursus.
 Stk. 2.  Det i § 12 stillede krav om at autoriseret  

 vejning på vægte godkendt under systembetegnelse VII A.1, VII A.2. VII A.3  

 eller VII B kun må foretages, hvis disse vægte er verificeret i henhold til  

 verifikationstolerancerne i MDIR 24.11.1-01, træder i kraft den 1. marts  

 1992.
 Stk. 3.  Det i § 20 stillede krav om forsikringsmæssig  

 dækning træder i kraft den 1. marts 1990.
 Stk. 4.  Det i § 16, stk. 2, stillede krav om opmåling  

 og afmærkning af brovægtsarealet træder i kraft den 1. juni 1990.
 § 25.  Denne bekendtgørelse træder i kraft den 1.  

 marts 1989. Samtidig ophæves Statens Metrologiråds bekendtgørelse nr. 110 af  

 24. februar 1983.
 § 26.  De med henvisning til tidligere bekendtgørelser  

 udstedte beskikkelser vedbliver at have gyldighed, indtil de udløber, såfremt  

 bestemmelserne i denne bekendtgørelse opfyldes.
