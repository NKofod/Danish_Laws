INDHOLDSFORTEGNELSE 1. Ordningens formål 2. Målgruppe 3. Ret og pligt Efter 18 måneders uddannelse er gennemført Ophør af ret og pligt 4. Dagpengeretten Før ret og pligt er indtrådt Efter ret og pligt er indtrådt Genindtræden i dagpengeretten efter de almindelige regler 5. Uddannelsernes prioritering 6. Forsørgelsesgrundlaget under uddannelsen Befordringsgodtgørelse Bevilling af uddannelsesgodtgørelse 7. Opgørelse af uddannelsesperioden 8. Afbrydelse af uddannelse Afbrydelse af uddannelse efter aftale med Arbejdsformidlingen Ophør i tilbud Afslag på tilbud 9. Uddannelsesplanen Individuel uddannelsesplan Krav til uddannelsesplanen 10. Jobtræning Betingelser Vilkår 11. Tidspunkt for påbegyndelse og afgivelse af tilbud 12. Ret og pligt i forhold til minimumsrettigheder og  

 overgang til aktivperioden 13. Ret og pligt i forhold til tilbud afgivet før  

 retten og pligtens indtræden Etableringsydelse Tidlig fleksibel indsats 14. Ret og pligt i forhold til ordinær  

 deltidsbeskæftigelse 15. Rådighedsforpligtelsen under uddannelse 16. Afmeldeprocedurer 17. De regionale arbejdsmarkedsråds rolle 18. Vejledningsindsatsen 19. Indfasningen 20. Løbende indberetninger Arbejdsløshedskassernes indberetning og Arbejdsformidlingens opfølgning Opgørelse af ledighed Stikordsregister Vejledning om ret og pligt til uddannelse for unge under 25 år Vejledning til Arbejdsmarkedsstyrelsens bekendtgørelse nr. 1185 af 22.  

 december 1995 om en aktiv arbejdsmarkedsindsats om administration af  

 rettigheder og tilbud til unge ledige medlemmer af en arbejdsløshedskasse  

 jvf. kapitel 15a.
1. Ordningens formål Med henblik på at styrke den aktive arbejdsmarkedsindsats, herunder  

 forbedre uddannelsesmulighederne for unge, er det besluttet at iværksætte en  

 særlig og fremrykket indsats over for dagpengeberettigede ledige under 25 år,  

 der ikke har en erhvervskompetencegivende uddannelse.
 Den forstærkede indsats over for de unge har virkning fra et halvt år  

 efter lovforslagets fremsættelse den 4. oktober 1995, altså fra den 4. april  

 1996. Af tekniske årsager regnes ledigheden dog først fra den 9. oktober 1995  

 - det vil sige, at de unge tidligst kan blive omfattet af retten og pligten  

 til uddannelse den 9. april, 1996.
 Denne vejledning uddyber Arbejdsformidlingens, de regionale  

 arbejdsmarkedsråds og arbejdsløshedskassernes opgaver, tilbuddene til de unge  

 samt de rettigheder og pligter, som unge ledige medlemmer af en  

 arbejdsløshedskasse har i henhold til bekendtgørelse om en aktiv  

 arbejdsmarkedsindsats.
2. Målgruppe  (§ 139a, stk.1) Reglerne omfatter unge, der opfylder følgende betingelser:
Aldersbetingelsen skal være opfyldt på tidspunktet for retten og pligtens  

 indtræden.
Hvis den unge fylder 25 år efter retten og pligtens indtræden, er  

 den unge fortsat omfattet af retten og pligten til tilbud, uanset om  

 tilbuddet er påbegyndt.
Eksempel: En ung ledig under 25 år, der er omfattet af retten og  

 pligten til uddannelse, starter i uddannelsestilbud, men holder op efter 3  

 måneder, fordi pågældende får ordinær beskæftigelse.
Denne varer i 4 måneder  

 (hvilket ikke er nok til at kunne påbegynde en ny dagpengeperiode). Ved ophør  

 med den ordinære beskæftigelse, genindtræder pligten straks for den unge -  

 der skal altså ikke påny gå 6 måneder.
I denne situation skal  

 arbejdsløshedskassen ikke indberette den unge påny, jvf. afsnittet om løbende  

 indberetninger side 11, og Arbejdsformidlingen skal således selv sørge for at  

 »holde snor« i den unge.
De 3 måneders uddannelse, den unge  

 allerede har deltaget i, trækker fra, hvilket vil sige, at der er 15 måneders  

 uddannelse tilbage.
Dette forløb kan gentage sig flere gange, indtil pligten  

 om 18 måneders uddannelse er opfyldt, uanset om den unge efterfølgende er  

 fyldt 25 år.
 Det er arbejdsløshedskassen, der undersøger, om den unge har en  

 erhvervskompetencegivende uddannelse (det vil sige en uddannelse, der giver  

 ret til optagelse i en arbejdsløshedskasse på dimittendbetingelser), samt  

 indberetter de unge med den forudsatte ledighed til Arbejdsformidlingen.  

 Indberetning sker efter 4 måneders ledighed inden for de seneste 7 måneder  

 (se afsnittet om løbende indberetninger side 11). Ledigheden regnes fra den  

 9. oktober 1995 - det vil sige, at de unge tidligst kan blive omfattet af  

 retten og pligten til uddannelse den 9. april, 1996. Unge, der har været  

 ledige siden 9. oktober 1995, bliver således omfattet af ret og pligt den 9.  

 april 1996.
 Både fuldtidsforsikrede og deltidsforsikrede er omfattet af reglerne om  

 pligt til 18 måneders uddannelse.
3. Ret og pligt  (§ 139a, stk. 1 og stk. 2) Unge i målgruppen har ret og pligt til uddannelse på fuld tid i mindst 18  

 måneder.
Betingelsen om fuld tid er opfyldt, hvis Det samlede forløb skal vare mindst 18 måneder.
Hvis den unge for eksempel  

 går på et kursus af en kortere varighed end 18 måneder, skal der fyldes op  

 med anden uddannelse, så det samlede uddannelsesforløb bliver mindst 18  

 måneder.
Retten og pligten er en minimumsret- og pligt for den ledige.
Det betyder,  

 at Arbejdsformidlingen ikke har pligt til at give tilbud af en længere  

 varighed end 18 måneder.
Da det overordnede formål imidlertid er, at unge  

 skal gennemføre en uddannelse i det ordinære uddannelsessystem, vil  

 uddannelsesforløbet kunne have en længere varighed end 18 måneder.
Efter 18 måneders uddannelse er gennemført Efter gennemførelse af 18-måneders perioden, er den unge ikke længere  

 omfattet af de særlige regler om ungeindsatsen.
Hvis den unge for eksempel  

 påbegynder en længerevarende uddannelse og afbryder uddannelsen efter 18  

 måneder, er pligten opfyldt, selv om uddannelsen ikke er afsluttet med et  

 eksamensbevis.
Den unge vil således have ret til normal ydelse ved deltagelse  

 i en AMU-uddannelse.
 Derimod vil gennemførelsen af 18-måneders perioden ikke have nogen  

 betydning for uddannelsesgodtgørelsens størrelse, medmindre den unge er fyldt  

 25 år, idet der i forvejen gælder en regel om, at uddannelsesgodtgørelse til  

 alle unge under 25 år svarer til halvdelen af dagpengenes højeste beløb, jvf.  

 § 97, stk. 2.
 Selv om den unge har gennemført 18 måneders uddannelse kan det dog få  

 konsekvenser for den unge at ophøre med uddannelsen, da reglerne om ophør i  

 »almindelige« tilbud så finder anvendelse - se afsnittet om  

 afbrydelse af uddannelse side 7.
Ophør af ret og pligt Der er to måder, hvorpå en ung kan ophøre med at være omfattet af ret og  

 pligt til uddannelse:
Eksempel: En ung, der er omfattet af målgruppen, bliver omfattet  

 af ret og pligt og påbegynder herefter et uddannelsesforløb.
Efter 4 måneders  

 forløb ophører den unge i uddannelsen for at påbegynde ustøttet arbejde.
Den  

 unge har herefter fuldtidsarbejde i 8 måneder og bliver så ledig.
Den unge  

 opfylder hermed det særlige arbejdskrav, der bringer den unge ud af ret- og  

 pligtsituationen og får herefter dagpenge efter de almindelige regler.  

 Imidlertid opnår den unge, der stadig er under 25 år, igen 6 måneders  

 ledighed inden for 9 måneder og bliver således påny omfattet af ret og pligt.  

 De 4 måneders uddannelse der ligger forud for de 8 måneders  

 beskæftigelse skal herefter modregnes i den genindtrådte ret og pligt,  

 således at der nu kun er ret og pligt til 14 måneders uddannelse.
4. Dagpengeretten Før ret og pligt er indtrådt En ung under 25 år, der ikke har gennemført en uddannelse, som  

 berettiger til optagelse i en arbejdsløshedskasse, har ret til dagpenge efter  

 de almindelige regler i arbejdsløshedsforsikringsloven, indtil den unge opnår  

 6 måneders ledighed inden for de seneste 9 måneder.
Efter ret og pligt er indtrådt Når den unge har 6 måneders ledighed inden for de seneste 9 måneder,  

 bortfalder retten til dagpenge efter de almindelige regler.
Dette gælder  

 også, selv om den unge er påbegyndt en ny dagpengeperiode inden for den  

 periode, hvor ledighedskravet er opfyldt (se illustrationen som  

 eksempel):
Den unge vil dog kunne få dagpenge (individuel sats) fra det tidspunkt,  

 hvor den unge har opnået 6 måneders ledighed inden for de seneste 9 måneder,  

 og til det tidspunkt, hvor den unge påbegynder eller afslår et tilbud efter  

 kapitel 15 a.
Det er en forudsætning, at den unge opfylder de almindelige  

 betingelser for ret til dagpenge, herunder betingelserne i Direktoratet for  

 Arbejdsløshedsforsikringens bekendtgørelse om rådighed og selvforskyldt  

 ledighed.
Endvidere kan en ung, der befinder sig i »venteposition« mellem  

 to tilbud eller har afbrudt et tilbud, få dagpenge, indtil den unge  

 påbegynder eller afslår et efterfølgende tilbud efter kapitel 15 a.
Hvis det  

 forudgående tilbud var uddannelse, svarer dagpengene til halvdelen af  

 dagpengenes højeste beløb, hvis tilbuddet var jobtræning svarer dagpengene  

 til individuel sats.
Dette betyder for eksempel, at en ung, der påbegynder  

 ordinært arbejde, kan få dagpenge i tilfælde af ophør i arbejdet, indtil et  

 efterfølgende tilbud påbegyndes eller afslås.
 I tilfælde, hvor den unge har afbrudt tilbuddet uden gyldig grund, kan  

 dagpenge dog først udbetales efter, at en eventuel sanktion eller et  

 eventuelt arbejdskrav efter bekendtgørelsen om rådighed og selvforskyldt  

 ledighed er udstået/opfyldt.
Genindtræden i dagpengeretten efter de almindelige regler Den unge får igen ret til dagpenge efter de almindelige regler, når den  

 unge En ung, der har gennemført et 18-måneders tilbud uden at have opnået ret  

 til en ny dagpengeperiode, vil overgå til aktivperioden, når retten til  

 ydelser i dagpengeperioden er opbrugt.
 En ung, der har gennemført et tilbud efter kap. 15a, vil ikke på ny blive  

 omfattet af ret og pligt til tilbud, selv om den unge efterfølgende igen  

 opnår 6 måneders ledighed inden for de seneste 9 måneder.
En ung, der ikke har gennemført et 18-måneders tilbud, og som påny har  

 opnået dagpengeret på baggrund af 6 måneders (fuldtidsforsikrede) eller 4  

 måneders (deltidsforsikrede) beskæftigelse inden for de seneste 9 måneder,  

 vil igen blive omfattet af ret og pligt til et tilbud efter kap. 15a, hvis  

 den unge efterfølgende påny opnår 6 måneders ledighed inden for de seneste 9  

 måneder og fortsat er under 25 år.
Den unge skal i så fald indberettes af  

 arbejdsløshedskassen påny.
5. Uddannelsernes prioritering  (§ 139a, stk.  

 3) Uddannelsestilbuddene til de unge er fastlagt i en prioriteret rækkefølge  

 i overensstemmelse med ungeindsatsens hovedformål, at så mange unge som  

 muligt skal gennemføre en ordinær uddannelse.
Prioriteringen er følgende:
 1. Ordinære ungdomsuddannelser, for eksempel:
erhvervsuddannelser landbrugsuddannelser social- og sundhedsuddannelser erhvervsgymnasiale uddannelser (HHX og HTX) alment gymnasiale uddannelser (HF og student) den fri ungdomsuddannelse (FUU) erhvervsgrunduddannelsen (EGU) Retten og pligten kan endvidere opfyldes ved deltagelse i videregående  

 uddannelser.
 2. Særligt tilrettelagte 18 måneders uddannelsesforløb på  

 erhvervsskoler og AMU.
 3. Andre uddannelser eller forløb, for eksempel:
produktionsskoler EI-forløb (erhvervsintroducerende forløb) VUC (almen voksenuddannelse og HF-enkeltfag) daghøjskoler højskoler AMU-forløb, der ikke er omfattet af nr. 2 oven for 6. Forsørgelsesgrundlaget under uddannelsen  (§ 139  

 a, stk. 4) Indkomsten under uddannelsen afhænger af uddannelsesvalget.  

 Forsørgelsesgrundlaget er følgende ved de tre kategorier af uddannelser:
 Ordinære og videregående uddannelser: Elevløn, SU, skoleydelse.
 Særligt tilrettelagte forløb: Uddannelsesgodtgørelse,  

 kursusgodtgørelse.
 Andre uddannelser og forløb: Uddannelsesgodtgørelse,  

 kursusgodtgørelse, SU, elevstøtte.
Hvis almen voksenuddannelse og HF-enkeltfag på VUC eller HF-kursus bliver  

 taget på fuld tid, modtager den unge SU.
Hvis der indgår fag fra en af de to  

 uddannelser som et element i et særligt tilrettelagt forløb i den unges  

 uddannelsesplan, modtager den unge halv uddannelsesgodtgørelse.
 Uddannelsesgodtgørelse og kursusgodtgørelse til unge i målgruppen svarer  

 til halvdelen af dagpengenes højeste beløb for henholdsvis fuldtids- og  

 deltidsforsikrede.
Befordringsgodtgørelse Hvis den unge bevilges uddannelsesgodtgørelse er der ret til  

 befordringsgodtgørelse, hvis betingelserne herfor er opfyldt jvf. § 139 e,  

 stk. 6. Hvis den unge bevilges kursusgodtgørelse, er der ret til  

 befordringsgodtgørelse efter Arbejdsmarkedsstyrelsens bekendtgørelse nr. 1155  

 af 20. december, 1995 om adgang, deltagerstøtte, depositum m.v. ved  

 deltagelse i arbejdsmarkedsuddannelser.
Bevilling af uddannelsesgodtgørelse Ved bevilling af uddannelsesgodtgørelse, finder aktivbekendtgørelsens  

 kapitel 10 om uddannelse anvendelse.
Arbejdsformidlingen skal i den  

 forbindelse være opmærksom på, at unge under 25 år ikke kan få  

 uddannelsesgodtgørelse, hvis uddannelsen er SU-berettiget, medmindre den unge  

 har opbrugt retten til SU, jvf. § 91, stk. 3. Det er en betingelse for at  

 bevilge uddannelsesgodtgørelse enten, at uddannelsen er omfattet af  

 »positivlisten«, jvf.
Arbejdsministeriets bekendtgørelse nr. 1051  

 af 17. december 1993 om uddannelser, hvortil der kan opnås  

 uddannelsesgodtgørelse og orlov til uddannelse eller at  

 Arbejdsformidlingen ud fra et konkret skøn dispenserer herfra, jvf. samme  

 bekendtgørelsens § 5.
 Hvis den unge bevilges uddannelsesgodtgørelse og undervejs i forløbet  

 fylder 25 år, overgår den ledige til uddannelsesgodtgørelse svarende til de  

 dagpenge, den ledige ellers ville være berettiget til, jvf. § 97, stk. 2 og  

 3. Hvis den unge modtager kursusgodtgørelse og undervejs i forløbet fylder 25  

 år, overgår den unge til normal sats svarende til de maksimale dagpenge.
 Unge forsørgere, der får halv uddannelsesgodtgørelse eller halv  

 kursusgodtgørelse og har hjemmeboende børn, kan søge om supplerende  

 kontanthjælp hos deres bopælskommune.
7. Opgørelse af uddannelsesperioden  (§ 139 a, stk.  

 5 og § 139 b og c) Ved beregning af 18-måneders perioden medregnes udover den  

 teoretiske del:
* Eventuelle vejledningsforløb i tilknytning til og som introduktion til  

 uddannelsen, og som påbegyndes efter retten og pligtens indtræden * Eventuelle praktikperioder som led i uddannelsen * Eventuel tidligere uddannelse i henhold til retten og pligten til 18  

 måneders uddannelse * Selvfunden ordinær uddannelse, der ligger forud for retten og pligtens  

 indtræden, såfremt følgende betingelser alle er opfyldt:
1. Uddannelsen er påbegyndt den 4. oktober 1995 eller  

 senere, 2. Uddannelsen er påbegyndt i en medlemsperiode, 3. Uddannelsen er afsluttet/afbrudt umiddelbart forud  

 for den nuværende ledighedsperiode og 4. Den ledige har modtaget SU, elevløn eller  

 skoleydelse under uddannelsen eller selv har finansieret uddannelsen uden  

 modtagelse af offentlige ydelser.
Rene afklaringsforløb med henblik på udarbejdelse af en uddannelsesplan  

 forudsættes at ligge forud for retten og pligtens indtræden og tæller således  

 ikke med som opfyldelse af pligten til 18 måneders uddannelse.
Den unge skal  

 under sådanne forløb ikke afmeldes Arbejdsformidlingen, da den unge i denne  

 periode står til rådighed for formidlet arbejde.
Den særlige modregningsadgang i § 139 b er indsat for at tilgodese unge,  

 der af sig selv påbegynder en uddannelse før rettens og pligtens  

 indtræden.
Uden denne modregningsadgang ville en sådan uddannelse ikke kunne  

 medregnes i de 18 måneder, og den unge skulle ved rettens og pligtens  

 indtræden påny have et tilbud om uddannelse, medmindre den selvfundne  

 uddannelse var erhvervskompetencegivende og herved bragte den unge ud af  

 målgruppen.
Betingelsen om, at uddannelsen skal være afsluttet eller afbrudt  

umiddelbart forud for den nuværende ledighedsperiode, er indsat for at  

 opfylde et aktualitetskrav, således at deltagelse i en uddannelse, der ligger  

 tilbage i tid, ikke kan godskrives i uddannelsespligten.
Konsekvensen heraf  

 er, at en ledig, der afbryder en selvfunden uddannelse for at påbegynde  

 ordinært arbejde, ikke vil kunne anvende uddannelsen til opfyldelse af  

 pligten til 18 måneders uddannelse.
Dette gælder uanset beskæftigelsen er af  

 kortere varighed.
 Den særlige modregningsadgang i § 139 b, gælder kun ordinære uddannelser.  

 Er betingelserne i bestemmelsen opfyldt, kan uddannelsen medregnes fra  

 starten.
 For så vidt angår ikke-ordinære uddannelser - for eksempel særligt  

 tilrettelagte 18 måneders uddannelsesforløb - medregnes disse først i 18  

 måneders-perioden fra rettens og pligtens indtræden.
Eksempel: En ung påbegynder et særligt tilrettelagt 18-måneders  

 uddannelsesforløb på AMU efter 5 måneders ledighed.
Indtil rettens og  

 pligtens indtræden (6 måneders ledighed) kan den unge oppebære fuld  

 kursusgodtgørelse.
Herefter overgår den unge til den halve sats.
Til gengæld  

 kan den første måneds uddannelse ikke medregnes i 18 månedersperioden.
Ved beregning af 18 månedersperioden medregnes endvidere * Sædvanlige ferieperioder - uanset arten af ydelse under ferien og uanset  

 opsparet feriegodtgørelse * Sygdom.
 Ved beregning af 18-måneders perioden medregnes ikke:
* Perioder med orlov til børnepasning * Perioder, hvor den unge på grund af barsel ikke har deltaget i  

 undervisningen * Perioder med støtte efter bistandsloven til pasning af handicappet barn  

 samt nærtstående, der ønsker at dø i eget hjem.
8. Afbrydelse af uddannelse Uddannelsesstederne har pligt til løbende at kontrollere, om deltagere,  

 der modtager uddannelsesgodtgørelse eller uddannelsesorlovsydelse, aktivt  

 følger uddannelsen.
Hvis dette ikke er tilfældet, skal uddannelsesstedet  

 underrette Arbejdsformidlingen herom.
Arbejdsformidlingen skal herefter  

 straks underrette deltagerens arbejdsløshedskasse om den manglende  

 studieaktivitet.
Reglerne herom findes i Arbejdsministeriets bekendtgørelse nr. 135 af 13.  

 marts 1996 om uddannelsesaktivitet og indberetningspligt i forbindelse med  

 uddannelser, der følges med uddannelsesgodtgørelse eller med  

 uddannelsesorlovsydelse m.v.
Bekendtgørelsen trådte i kraft den 15. april  

 1996.
Afbrydelse af uddannelse efter aftale med Arbejdsformidlingen Hvis det viser sig, at den unge ikke kan gennemføre uddannelsen, for  

 eksempel fordi den er »for let« eller »for svær«, kan den  

 unge efter aftale med Arbejdsformidlingen afbryde uddannelsen på betingelse  

 af, at der foreligger en forudgående aftale med Arbejdsformidlingen og  

 en revideret uddannelsesplan, før uddannelsen afbrydes.
Hvis disse  

 betingelser er opfyldt, skal arbejdsløshedskassen ikke have underretning om  

 afbrydelsen af uddannelsen.
Hvis den unge gennemgår et vejledningsforløb eller lignende af kortere  

 varighed - f.eks. nogle uger - der tæller med som uddannelse, og den unge  

 derefter påbegynder et særligt tilrettelagt 18-måneders uddannelsesforløb,  

 kan der opstå situationer, hvor 18-måneders forløbet først slutter, efter  

 retten op pligten er ophørt.
Da pligten ophører efter 18 måneders uddannelse,  

 men forløbet endnu ike er slut, vil et ophør efter 18 måneder som udgangpunkt  

 blive betragtet som ophør i tilbud efter de almindelige regler, hvilket vil  

 sige, at Arbejdsformidlingen skal underrette arbejdsløshedskassen, der  

 træffer afgørelse om eventuelle dagpengemæssige konsekvenser for den unge.
Hvis den unge i sådanne situationer henvender sig på Arbejdsformidlingen  

 med ønske om at ophøre i tilbuddet, fordi pligten til 18 måneders uddannelse  

 er opfyldt, bør Arbejdsformidlingen foretage en konkret vurdering af, om et  

 andet tilbud vil være mere relevant.
Hvis dette er tilfældet, skal  

 uddannelsesplanen revideres, og der skal ikke ske underretning af  

 arbejdsløshedskassen.
Ophør i tilbud Hvis uddannelsen afbrydes, inden der foreligger en aftale herom med  

 Arbejdsformidlingen, skal Arbejdsformidlingen underrette medlemmets  

 arbejdsløshedskasse om afbrydelsen, som da kan få dagpengemæssige  

 konsekvenser.
Ophører en ledig med et tilbud uden en gyldig grund, er pågældende  

 selvforskyldt ledig og pålægges derfor 5 ugers effektiv karantæne.
Bliver den  

 ledige selvforskyldt ledig 2 gange inden for 12 måneder, mister den  

 pågældende retten til dagpenge.
I dette tilfælde kan den ledige først få  

 dagpenge igen, når den ledige inden for en periode på 10 uger har haft mere  

 end 300 timers ustøttet arbejde (fuldtidsforsikrede) eller mindst 150 timers  

 ustøttet arbejde (deltidsforsikrede).
 Der henvises i øvrigt til Direktoratet for Arbejdsløshedsforsikringens  

 bekendtgørelse om rådighed og selvforskyldt ledighed.
Afslag på tilbud Afslag på tilbud uden en særlig grund medfører, at dagpengeretten  

 bortfalder.
Den unge kan i dette tilfælde først få dagpenge igen, når den  

 unge har haft arbejde af en varighed, der for fuldtidsforsikrede svarer til  

 52 ugers fuldtidsarbejde og for deltidsforsikrede 34 ugers fuldtidsarbejde  

 inden for de seneste 3 år (indtil 1. januar 1997 er arbejdskravet for  

 fuldtidsforsikrede og deltidsforsikrede dog henholdsvis 26 og 17 ugers  

 fuldtidsarbejde inden for de seneste 3 år).
9. Uddannelsesplanen  (§ 139 e) Individuel uddannelsesplan (IUP) Forud for afgivelse af tilbud om uddannelse skal der som udgangspunkt  

 udarbejdes en individuel uddannelsesplan, der træder i stedet for en  

 individuel handlingsplan:
 * Unge, der påbegynder ordinære ungdomsuddannelser eller  

videregående uddannelser, skal ikke have udarbejdet en  

 uddannelsesplan.
* Unge, der ønsker at påbegynde et særligt tilrettelagt 18 måneders  

 forløb, skal have udarbejdet en uddannelsesplan.
De enkelte moduler i  

 uddannelsen behøver ikke være konkretiseret i uddannelsesplanen.  

 Arbejdsformidlingen skal godkende uddannelsen, dog skal den unges ønsker  

 normalt følges, medmindre særlige omstændigheder gør sig gældende, idet disse  

 forløb generelt vurderes at være arbejdsmarkedspolitisk relevante.
* Unge, der ønsker at påbegynde andre uddannelser eller forløb,  

 skal have udarbejdet en uddannelsesplan.
Her vil Arbejdsformidlingen i højere  

 grad skulle vurdere arbejdsmarkedets behov, hvilket kan betyde, at den unges  

 ønsker ikke kan imødekommes.
Krav til uddannelsesplanen Uddannelsesplanen følger det samme koncept som handlingsplanen, hvilket  

 vil sige, at uddannelsesplanen:
- udarbejdes med udgangspunkt i den unges ønsker og forudsætninger samt  

 arbejdsmarkedets behov - skal underskrives af begge parter - kan indeholde aktiviteter, som fastsættes af Arbejdsformidlingen under  

 hensyn til konkrete behov på arbejdsmarkedet - skal indeholde oplysninger om den unges uddannelsesmål, eventuelt  

 beskæftigelsesmål, aftalte tilbud m.v.
 - skal revideres, hvis den unge skal have et tilbud, som ikke indgår heri.
 Hvis den unge ikke vil medvirke til at få udarbejdet eller revideret en  

 uddannelsesplan, eller den unge ikke overholder uddannelsesplanen, skal  

 Arbejdsformidlingen underrette den lediges arbejdsløshedskasse herom.
10. Jobtræning  (§ 139 g-i) Betingelser Den unge kan i stedet for uddannelse vælge jobtræning, hvis den unge i  

 medlemsperioden har haft mindst 24 måneders beskæftigelse inden for 36  

 måneder, deltidsforsikrede dog mindst 16 måneders beskæftigelse inden for 36  

 måneder.
Forud for afgivelse af tilbud om jobtræning, udarbejdes en  

 individuel handlingsplan.
Den beskæftigelse, der kan godkendes, svarer til den beskæftigelse, der  

 kan medregnes til opnåelse af dagpengeret.
Således kan for eksempel medregnes  

 ustøttet lønarbejde, aftjent værnepligt og lønnet praktik i forbindelse med  

 uddannelse.
Tilbud om jobtræning gives på grundlag af en erklæring til  

 Arbejdsformidlingen fra den ledige om forudgående beskæftigelse.
Hvis  

 Arbejdsformidlingen har grund til at betvivle oplysningerne, kan  

 Arbejdsformidlingen kræve dokumentation for beskæftigelsen, for eksempel i  

 tilfælde, hvor der er uoverensstemmelse mellem oplysningerne i AF-MATCH og  

 den unges oplysninger.
Tilbud om jobtræning kan udelukkende gives hos offentlige arbejdsgivere.  

 Tilbuddet kan gives i op til 18 måneder.
Hvis jobtræningsperioden er af  

 kortere varighed end 18 måneder, skal der gives supplerende tilbud om  

 uddannelse, således at det samlede forløb bliver på 18 måneder.
Vilkår Der gælder særlige vilkår ved tilbud om jobtræning til unge:
* Indkomstgaranti.
Der er ret til en samlet indtægt, der efter fradrag af  

 arbejdsmarkedsbidrag svarer til dagpengenes højeste beløb for henholdsvis  

 fuldtids- og deltidsforsikrede, jvf. arbejdsløshedsforsikringsloven § 52d.
* Indkomstloft på dagpengenes højeste beløb for henholdsvis fuldtids- og  

 deltidsforsikrede, jvf. § 139g, stk. 2 * Lønnen pr. arbejdstime kan maksimalt udgøre kr. 84,45 (april 1996), jvf.  

 § 139g, stk. 5 jvf. § 48, stk. 2 * Arbejdstiden fastsættes under hensyn til indkomstloftet og timelønnen,  

 jvf. § 139g, stk. 3 og 4 * Hvis arbejdstiden bliver mindre end 37 timer for fuldtidsforsikrede og  

 30 timer for deltidsforsikrede, kan der gives supplerende tilbud * Der er forbud mod jobtræning hos samme arbejdsgiver, hvor den ledige  

 samtidig har ordinær beskæftigelse Jobtræningstilbuddet skal være på fuld tid med den nedsætttelse af  

 arbejdstiden, der følger af indkomstloftet for henholdsvis fuldtids- og  

 deltidsforsikrede.
Der er ikke hjemmel til at nedsætte arbejdstiden i  

 jobtræningstilbuddet yderligere.
11. Tidspunkt for påbegyndelse og afgivelse af tilbud  

(§ 139 j) Tilbud skal påbegyndes samtidigt med retten og pligtens indtræden.
Hvis  

 dette ikke er muligt, skal tilbud påbegyndes senest 5 uger efter  

 retten og pligtens indtræden.
Denne »elastik« tager højde for, at  

 der kan gå en vis tid, fra retten og pligten er indtrådt, til den valgte  

 uddannelse starter, fordi optag på uddannelsesinstitutionerne ikke er muligt,  

 hvis Arbejdsformidlingen samtidigt skal tilgodese den unges valgfrihed.
Hvis den valgte uddannelse starter senere end 5 uger fra retten og  

 pligtens indtræden, skal Arbejdsformidlingen tilvejebringe et andet  

 uddannelsestilbud, som den unge har pligt til at følge, indtil den valgte  

 uddannelse kan påbegyndes.
Der skal i disse tilfælde udarbejdes en individuel  

 uddannelsesplan.
Et eventuelt »ventetilbud« skal så vidt muligt  

 forberede den unge til den valgte uddannelse. 5-ugers-»elastikken«  

 gælder ikke for unge i indfasningsgruppen, jvf. afsnittet om indfasning side  

 11.
12. Ret og pligt i forhold til minimumsrettig-heder og  

 overgang til aktivperioden  (§ 139 k) Tilbud efter kapitel 15 a går forud for minimumsretten i dagpengeperioden  

 i henhold til § 130 samt rettigheder og tilbud i aktivperioden, jvf. kap. 16.
 En ung ledig, der bliver omfattet af kap. 15a, kan således ikke gøre sin  

 ret til et rimeligt forløb gældende, før retten og pligten efter kap. 15a er  

 opfyldt - altså efter gennemførelse af et 18-måneders uddannelses- eller  

 jobtræningsforløb.
 Ligeledes vil en ung ledig, der påbegynder et uddannelsestilbud på 18  

 måneder, som afsluttes i aktivperioden, først blive omfattet af  

 indkomstgaranti og muligheden for andre tilbud, når uddannelsestilbuddet er  

 afsluttet.
13. Ret og pligt i forhold til tilbud afgivet før  

 retten og pligtens indtræden Unge ledige, der inden den 1. januar 1996 har påbegyndt eller har  

 fået afgivet et konkret tilbud kan gennemføre aktiviteten efter de hidtidige  

 regler, hvis tilbuddet er påbegyndt senest den 1. marts 1996. Disse unge  

 omfattes af retten og pligten til 18 måneders uddannelse, når de har haft 6  

 måneders ledighed inden for 9 måneder efter tilbuddets afslutning.
Tilbud, der afgives efter 1. januar 1996 tæller med i opgørelsen af  

 de 6 måneders ledighed.
En ung, der er i gang med et tilbud afgivet efter 1.  

 januar 1996 kan derfor blive omfattet af retten og pligten, mens den  

 pågældende er i gang med tilbuddet.
Hvis dette sker, vil den unge skulle  

 ophøre i tilbuddet og gå i gang med uddannelse.
Etableringsydelse Etableringsydelse er et tilbud, der tæller med i opgørelsen af ledigheden  

 jvf. § 125, og det medregnes derfor i opgørelsen af de 6 måneders ledighed.  

 Den unge vil således blive omfattet af retten og pligten, uanset den  

 unge har startet selvstændig virksomhed og i den forbindelse har haft  

 etableringsomkostninger.
Der kan derfor ikke bevilges etableringsydelse til  

 en ung, der er omfattet af målgruppen, hvorfor Arbejdsformidlingen skal være  

 opmærksom på, om den unge er indberettet (dette sker efter 4 måneders  

 ledighed).
Tidlig fleksibel indsats En tidlig fleksibel indsats iværksat efter § 6 viger for ret og pligt til  

 uddannelse.
Hvis tilbud er i gang, skal dette afbrydes, og et 18-måneders  

 uddannelsesforløb skal påbegyndes.
 Hvis det igangværende tilbud er uddannelse, og Arbejdsformidlingen  

 vurderer, at tilbuddet fortsat er relevant, kan tilbuddet dog fortsættes og  

 indgå i retten og pligten til 18 måneders uddannelse for så vidt angår den  

 del af tilbuddet, der ligger efter tidspunktet for retten og pligtens  

 indtræden.
14. Ret og pligt i forhold til ordinær  

 deltidsbeskæftigelse Unge, der bliver indberettet af arbejdsløshedskassen til  

 Arbejdsformidlingen med 4 måneders ledighed inden for de seneste 7 måneder og  

 arbejder på deltid og modtager supplerende dagpenge, er også omfattet af  

 retten og pligten til uddannelse.
Hvis de når op på 6 måneders ledighed inden  

 for de seneste 9 måneder, ophører dagpengeretten og dermed også retten til  

 supplerende dagpenge.
Dog bevares dagpengeretten og retten til supplerende  

 dagpenge, indtil den unge afslår eller påbegynder et tilbud.
Dette gælder  

 både unge i indfasningsgruppen og unge, der bliver indberettet løbende.
 Hvis deltidsbeskæftigelsen ikke kan gennemføres sideløbende med tilbuddet,  

 må den unge enten opsige deltidsbeskæftigelsen og gå i gang med  

 tilbuddet eller bevare deltidsbeskæftigelsen uden mulighed for at  

 modtage supplerende dagpenge.
Arbejdsformidlingen skal være opmærksom på, at den frigørelsesattest, der  

 er en forudsætning for at modtage supplerende dagpenge, ikke gælder i  

 forhold til påbegyndelse af tilbud.
Det betyder, at et eventuelt  

 opsigelsesvarsel skal respekteres, og tilbud kan derfor først påbegyndes, når  

 opsigelsesperioden er udløbet.
Arbejdsformidlingen skal derfor i god tid  

 orientere den ledige om forestående aktiviteter.
15. Rådighedsforpligtelsen under uddannelse (§ 128 a) Unge, der deltager i tilbud om uddannelse efter kapitel 15 a, skal ikke  

 stå til rådighed for formidlet arbejde, det vil sige, de har ikke pligt til  

 at søge arbejde eller overtage formidlet arbejde.
 Unge, der deltager i tilbud om jobtræning efter kapitel 15a, står passivt  

 til rådighed for formidlet arbejde, det vil sige, de har ikke pligt til at  

 søge arbejde, men de har pligt til at overtage formidlet arbejde.
16. Afmeldeprocedurer Da de unge ikke står til rådighed under uddannelse, skal de afmeldes på  

 Arbejdsformidlingen.
Ved uddannelser, hvor der bliver lagt en individuel  

 uddannelsesplan, giver dette ikke anledning til problemer, da  

 Arbejdsformidlingen kan se af den unges uddannelsesplan, at den unge skal  

 afmeldes.
 Ved ordinære uddannelser lægges der ingen individuel uddannelsesplan, og  

 der sker derfor ingen automatisk afmelding hos Arbejdsformidlingen.  

 Arbejdsformidlingen skal i disse tilfælde sørge for, at det i AF-MATCH  

 registreres, hvornår den ordinære uddannelse påbegyndes, således at afmelding  

 kan ske på dette tidspunkt.
Arbejdsformidlingen skal oplyse de unge, der påbegynder ordinær  

 uddannelse, om, at de bliver afmeldt den første dag i uddannelsen.
Dette sker  

 ved en kontaktkode med et tilknyttet AF-MATCH-brev.
Når afmelding sker,  

 sendes sædvanligt afmeldebrev.
 Regionerne bør i den forbindelse etablere rutiner, der:
- opfanger den gruppe unge, der påbegynder, men afbryder den ordinære  

 uddannelse, inden de 18 måneder og efterfølgende tilmelder sig  

 Arbejdsformidlingen.
For denne gruppe skal Arbejdsformidlingen have  

 dokumentation for, hvor meget uddannelse, der er gennemført.
Derefter skal de  

 unge aktiveres resten af de 18 måneder.
- opfanger den gruppe unge, der henvender sig til Arbejdsformidlingen,  

 fordi de alligevel ikke påbegynder den ordinære uddannelse.
Denne gruppe skal  

 aktiveres.
17. De regionale arbejdsmarkedsråds rolle De regionale arbejdsmarkedsråds mulighed for at prioritere  

 uddannelsesindsatsen overfor de unge er begrænset af den høje grad af frihed  

 for den unge i valg af uddannelse (jvf. afsnittet om uddannelsesplanen).  

 Rådenes primære opgave er at overvåge indsatsen.
Ved andre tilbud end de ordinære uddannelser og de særlige 18-måneders  

 forløb kan de regionale arbejdsmarkedsråd udstikke retningslinjer for  

 Arbejdsformidlingens prioriteringer.
Arbejdsformidlingen kan på baggrund  

 heraf og på baggrund af arbejdsmarkedets behov give afslag på den unges  

 ønske.
18. Vejledningsindsatsen Arbejdsformidlingen har vejledningsansvaret, indtil den unge starter i  

 tilbud, mens uddannelsesinstitutionerne har vejledningsansvaret under  

 tilbuddet.
For så vidt angår arbejdsløshedsforsikringsloven skal arbejdsløshedskassen  

 vejlede de unge om rettigheder og pligter.
Arbejdsløshedskassen skal også ved  

 ledighed informere unge, der hører til målgruppen, om retten og pligten til  

 et tilbud som led i den arbejdsmarkedspolitiske indsats over for unge  

 dagpengemodtagere.
Arbejdsløshedskassen skal herunder vejlede den ledige unge  

 om konsekvenserne af at afslå et tilbud eller af ikke at ville medvirke til  

 at få udarbejdet eller revideret en uddannelsesplan samt af at ophøre i et  

 tilbud.
Inden den unge får udarbejdet en uddannelsesplan, kan Arbejdsformidlingen  

 vælge at sende den unge videre til en mere konkret vejledning på  

 uddannelsesinstitutionerne.
Der skal efterfølgende udarbejdes en individuel  

 uddannelsesplan på Arbejdsformidlingen, såfremt den unge ikke vælger en  

 ordinær uddannelse.
 Erhvervsskolerne har i den forbindelse oprettet en særlig modtagefunktion,  

 hvortil Arbejdsformidlingen kan henvise den unge, hvis der er behov for en  

 mere detaljeret vejledning om de forskellige tilbud på erhvervsskolerne.
19. Indfasningen Af hensyn til Arbejdsformidlingens administration af ordningen og  

 uddannelsesinstitutionernes kapacitet er der fastlagt en indfasning frem til  

 1. april 1997 af alle unge i den umiddelbare målgruppe, indberettet af  

 arbejdsløshedskasserne til Arbejdsformidlingen den 10. januar 1996.  

 Indfasningsgruppen omfatter de unge, der den 9. april 1996 har opnået 6  

 måneders ledighed inden for de seneste 9 måneder.
Indfasningen omfatter  

 således kun de unge, der den 9. april 1996 opfylder ledighedskravet.
Arbejdsformidlingen tilrettelægger selv indfasningen regionalt, således at  

 der er mulighed for at tage hensyn til regionale forskelle.
Dog forudsættes  

 indfasningen at ske inden for følgende rammer:
 * Minimum 1/3 af indfasningsgruppen skal påbegynde i tilbud i 2. kvartal  

 1996.
 * Minimum 1/3 af indfasningsgruppen skal påbegynde i tilbud i 3. kvartal  

 1996.
 * Minimum 1/6 af indfasningsgruppen skal påbegynde i tilbud i 4 kvartal  

 1996.
 * Den resterende 1/6 af indfasningsgruppen skal påbegynde i tilbud i 1.  

 kvartal 1997.
 Unge, der efter 9. april 1996 opfylder ledighedskravet om 6 måneders  

 ledighed inden for 9 måneder, skal sideløbende med indfasningen placeres i  

 tilbud af Arbejdsformidlingen.
 For så vidt angår de unge i indfasningsgruppen, som bliver indfaset i 2.  

 kvartal 1996, skal Arbejdsformidlingen inden den 9. april 1996 sammen med de  

 unge udarbejde individuelle uddannelsesplaner i et sådant omfang, at så mange  

 unge som muligt kan påbegynde uddannelse eller jobtræning straks efter den 9.  

 april.
20. Løbende indberetninger Arbejdsløshedskasserne skal løbende give Arbejdsformidlingen indberetning  

 om unge, der må forventes at blive omfattet af den forstærkede  

 ungdomsindsats, således at Arbejdsformidlingen kan forberede afgivelsen af  

 tilbud.
Indberetningen skal foregå elektronisk.
 Arbejdsløshedskasserne skal derfor indberette de unge, der har haft mindst  

 4 måneders ledighed inden for de seneste 7 måneder, til Arbejdsformidlingen.
Arbejdsløshedskassernes indberetning og Arbejdsformidlingens  

 opfølgning Arbejdsløshedskassserne skal hver måned, i den uge (mandag-søndag), hvor  

 den 10. falder, give Arbejdsformidlingen indberetning om de unge, der på  

 baggrund af seneste dagpengekørsel har opnået 4 måneders ledighed inden for  

 de seneste 7 måneder.
Arbejdsløshedskasserne angiver i indberetningen det  

 forventede tidspunkt for indtræden af de 6 måneders ledighed.
 Arbejdsløshedskasserne skal genindberette unge, som efter at have været  

 omfattet af ret og pligt til tilbud efter kapitel 15a, og som uden at  

 gennemføre tilbuddet har opnået dagpengeret på baggrund af 6 måneders/4  

 måneders beskæftigelse inden for 9 måneder, hvis den unge efterfølgende påny  

 opnår 4 måneders ledighed inden for de seneste 7 måneder.
 Arbejdsformidlingen skal være opmærksom på, at der blandt de indberettede  

 unge kan være personer, som ifølge overgangsreglerne i bekendtgørelse nr.  

 1184 af 22.12.1995 har fået afgivet et tilbud forud for 1. januar 1996 og  

 påbegynder tilbuddet inden den 1. marts 1996. Disse unge omfattes først af  

 retten og pligten, når de har været ledige i 6 måneder inden for de seneste 9  

 måneder efter tilbuddets afslutning (se neden for om opgørelse af ledighed).  

 Arbejdsformidlingen skal i disse tilfælde meddele arbejdsløshedskassen, at  

 den unge er under aktivering efter overgangsreglerne, og arbejdsløshedskassen  

 skal derfor indberette den unge påny ved 4 inden for 7 måneders ledighed  

 efter tilbuddets afslutning.
Udover de månedlige indberetninger sender arbejdsløshedskasserne en  

 indberetning til Arbejdsformidlingen, når den unge har været ledig i 6  

 måneder inden for de seneste 9 måneder.
Der kan dog blive tale om, at  

 Arbejdsformidlingen i konkrete sager retter individuel henvendelse til en  

 arbejdsløshedskasse for at få oplysninger om en ungs ledighed efter  

 indberetningen.
Dette kan for eksempel blive aktuelt, når unge, der efter at  

 være indberettet med 4 måneders ledighed inden for de seneste 7 måneder,  

 afmelder sig på Arbejdsformidlingen, før ret og pligt indtræder.
Når disse  

 unge atter gentilmelder sig, har Arbejdsformidlingen således behov for at  

 kende de unges aktuelle ledighed.
Opgørelse af ledighed Det er arbejdsløshedskassen, der opgør ledigheden i henhold til §§ 125 og  

 126. Der skal dog ikke medregnes ledighed forud for den 9. oktober  

 1995. For unge, som efter den 9. oktober 1995 har deltaget eller deltager i  

 et tilbud, som er afgivet før 1. januar 1996 og påbegyndt senest den 1. marts  

 1996, regnes de 4 måneders ledighed inden for de seneste 7 måneder fra  

 tilbuddets afslutning - dette gælder dog ikke unge, der har fået tilbud på  

 dagpenge efter arbejdsløshedsforsikringslovens § 62a, da dette tæller som  

 ledighed i forhold til 4/7 måneders ledighedskravet, uanset om tilbuddet  

 indgår i en handlingsplan, hvor Arbejdsformidlingen har bidraget økonomisk -  

 for eksempel i form af befordringsgodtgørelse eller betaling af kursusafgift.
