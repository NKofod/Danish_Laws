 Landsskatteretskendelse af 1/3 2002 vedr. salg af  

 labotorieundersøgelser.
 Klagen vedrører told- og skatteregionens afgørelse om, at  

 Statens Serum Instituts salg af laboratorieundersøgelser, såkaldt human  

 diagnostik, er momsfritaget efter momslovens § 13, stk.1, nr.1.
 Det fremgår, at Statens Serum Institut (SSI) er en  

 statsvirksomhed.
Det følger af fremlagte kontraktstyringsaftale mellem  

 Sundhedsministeriet og SSI, at SSI er det danske sundhedsvæsens  

 centrallaboratorium og center for forebyggelse og bekæmpelse af smitsomme  

 sygdomme.
På basis af SSIs kernekompetencer indenfor mikrobiologi og  

 immunologi samt særlige ekspertise inden for epidemiologi og farmaceutisk  

 produktion er det SSIs overordnede idégrundlag at forebygge og bekæmpe  

 smitsomme sygdomme og medførte lidelser, til gavn for patienterne og borgerne  

 i  

 Danmark som det internationale samfund.
Hovedparten af SSIs produkter og ydelser sælges på et  

 forretningsmæssigt grundlag.
Det drejer sig om de diagnostiske ydelser og  

 produktionen af vacciner, blodprodukter og mikrobiologiske substrater, medier  

 og kits.
SSIs ydelser som overvågning, rådgivning, undervisning,  

 kontrol- og  

 referencefunktioner samt grundforskning betales af staten gennem  

 nettobevilling  

 på finansloven.
Det fremgår af organisationsbeskrivelsen for SSI, at sektor for  

 diagnostik udfører diagnostiske undersøgelser på patientprøver, herunder  

 undersøgelser for hormoner, tumormarkører, misdannelser og sygdomme hos  

 fostre  

 og nyfødte, tuberkulose, parasitter, virus, autoimmunsygdomme og en række  

 bakterier m.v.
Af bekendtgørelse nr. 800 af 15. december 1988 fra  

 Sundhedsministeriet  

 om præparater og undersøgelser m.m. ved SSI fremgår det af § 2, at  

 undersøgelser m.m. kun foretages for læger, sygehuse og lignende, udlevering  

 af  

 præparater tillige til apoteker.
Salget af de nævnte forskellige  

 laboratorieundersøgelser, såkaldt human diagnostik, retter sig mod  

 sundhedssektoren og præsteres som altovervejende hovedregel over for sygehuse  

 og praktiserende læger.
Salget er hidtil blevet anset for momsfritaget efter  

 momslovens § 13, stk. 1, nr. 1, i henhold til afgørelse nr. 13 truffet af  

 Momsnævnet i juni 1967. I henhold til afgørelsen er SSIs  

 laboratorieundersøgelser med påvisning af bakterier, svampe m.v.  

 resistensbestemmelse af bakterier, serologiske undersøgelser ved  

 infektionssygdomme, blodtypeundersøgelser, bestemmelse af  

 blodkoalugationsfaktorer,  

 hormonundersøgelser, bakteriologiske undersøgelser af blodbanksblod samt  

 toxitetsundersøgelser fritaget for afgift efter momslovens § 13, stk. 1, nr.  

 1.
 SSIs salg af varer som f.eks. sera, vacciner, substrater og  

 blodprodukter er momspligtigt.
Det fremgår endvidere, at de omhandlede undersøgelser på  

 patientprøver foretages på baggrund af en henvendelse fra et hospital eller  

 en  

 praktiserende læge, hvorefter svarene sendes direkte til den pågældende  

 afdeling/læge med henblik på en klinisk diagnose.
SSI har ingen direkte  

 kontakt  

 med patienten.
 SSI har anmodet den stedlige told- og skatteregion om at blive  

 anset som momspligtig vedrørende salg af laboratorieundersøgelser, såkaldt  

 human diagnostik.
Told- og skatteregionen har ved den påklagede afgørelse fundet,  

 at salg af laboratorieundersøgelser er momsfritaget efter momslovens § 13,  

 stk.  

 1, nr. 1. Regionen har som begrundelse herfor anført, at  

 fritagelsesbestemmelserne i momslovens § 13, stk. 1, nr. 1, ikke skal  

 fortolkes  

 snævert som alene omfattende den egentlige hospitalsbehandling og  

 lægevirksomhed.
Også ydelser, der må anses som en integreret del af denne  

 behandling, er omfattet af bestemmelserne og dermed fritaget for moms.  

 Bestemmelserne må som momslovens øvrige bestemmelser fortolkes i  

 overensstemmelse med 6. momsdirektivs tilsvarende bestemmelser.
Efter 6.  

 momsdirektivs artikel 13, punkt A, stk. 1, litra b, er der fritagelse for  

 hospitalsbehandling og pleje samt transaktioner i nær tilknytning  

 hertil,  

 udført af offentligretlige organer, eller under sociale betingelser svarende  

 til dem, der gælder for sådanne organer, af hospitaler, centre for  

 lægebehandling og diagnostik og andre lignende behørigt anerkendte  

 institutioner.
Regionen har herved anført, at SSIs leverancer af  

 human  

 diagnostik må anses som transaktioner i nær tilknytning til  

 hospitalsbehandling.
Regionen har endvidere anført, at det følger af 6. momsdirektivs  

 artikel 13, punkt A, stk.1, litra c, at der er fritagelse for  

 behandling af  

 personer som led i udøvelse af lægegerning og dertil knyttede erhverv, som  

 fastsat af den pågældende medlemsstat.
I de tilfælde, hvor SSIs  

 ydelser  

 leveres til privat praktiserende læger, må ydelserne anses for at blive  

 leveret  

 som led i udøvelsen af lægegerning og dertil knyttede erhverv.
 Endelig har regionen anført, at SSIs levering af human  

 diagnostik ikke kan anses som en underleverance, der momsmæssigt skal  

 behandles  

 selvstændigt og uafhængigt af den momsfri hospitalsbehandling og  

 lægebehandling, idet human diagnostik må anses for at være direkte omfattet  

 af  

 fritagelsesbestemmelsen i momslovens § 13, stk. 1, nr. 1.
 SSIs repræsentanter har overfor Landsskatteretten nedlagt  

 påstand om, at det anerkendes, at SSIs levering af ydelser inden for  

 human  

 diagnostik er momspligtig.
Repræsentanterne har til støtte for påstanden bl.a. gjort  

 gældende, at SSI i perioden fra 1967 har undergået så betydelige og  

 økonomiske  

 forandringer, at forudsætningerne for afgørelsen fra 1967 ikke længere er til  

 stede.
Det fremgår således af Momsnævnets afgørelse af 23. juni 1967, at  

 nævnet  

 lagde vægt på, at de på instituttet udførte undersøgelser ikke i det  

 væsentlige  

 foretages andre steder, at instituttet var den både teknisk, videnskabeligt  

 og  

 sikkerhedsmæssigt på daværende tidspunkt samlede faktor i det danske  

 sundhedsvæsen på laboratorieområdet.
Reelt var der tale om, at instituttet  

 udøvede en virksomhed, der kan karakteriseres som en form for statsligt  

 monopol.
Repræsentanterne har anført, at der er sket to markante ændringer i  

 instituttets forhold.
Således blev den samlede opgavefordeling inden for  

 sundhedssektoren gennemgået og omfordelt mellem de eksisterende enheder i  

 1983.  

 Instituttets afdelinger på de enkelte hospitaler overgik på denne baggrund  

 til  

 de stedlige amter, hvorved en lang række af de analyser, SSI hidtil havde  

 foretaget, overgik til de enkelte hospitaler.
Fra 1990 har SSI endvidere selv  

 forestået prisfastsættelsen af de produkter, der sælges, og instituttet kan  

 afstå fra at udbyde en analyse, hvis udførelsen af den ikke er rentabel.
Repræsentanterne har endvidere gjort gældende, at ordet  

 behandling i 6. momsdirektivs artikel 13, punkt A, stk. 1, litra  

 b, og  

 momslovens § 13, stk. 1, nr. 1, ud fra en naturlig forståelse som  

 udgangspunkt  

 indeholder et krav om fysisk kontakt mellem patient og behandler.
Dette  

 gælder  

 især, når behandleren skal stille en diagnose for patienten.
Lægelig diagnose  

 kræver fysisk kontakt mellem behandler og patient, og til dette brug har  

 behandleren en række værktøjer, herunder analyse af prøver taget fra  

 patienten.  

 SSI udfører en analyse af en given prøve uden direkte kontakt til patienten,  

 og  

 uden at stille en diagnose.
Det er behandleren, lægen, der stiller den  

 kliniske  

 diagnose på baggrund af analyseresultatet.
Repræsentanterne har videre  

 anført,  

 at SSI således leverer en underleverance til hospitalet eller den  

 praktiserende  

 læge til brug for dennes samlede ydelse over for patienten, og at denne  

 underleverance skal behandles særskilt og uafhængigt af den endelige ydelse.  

 Repræsentanterne har i denne forbindelse henvist til TfS 2000.361, hvor  

 speciallægers udstedelse af lægeerklæringer ansås for momspligtige.
Ydelsen  

 ansås ikke for omfattet af fritagelsen, da speciallægerne ikke tilså  

 patienten  

 som led i en behandling.
Endvidere er der henvist til Momsvejledningen 1998,  

 side 47 nederst, hvoraf følger, at laboratorieundersøgelser er momspligtige,  

 medmindre undersøgelsen sker efter henvisning fra læge eller hospital.  

 Repræsentanterne har videre anført, at ordet henvisning skal forstås på den  

 måde, at patienten på lægens foranledning får en direkte kontakt med  

 laboratoriet ved personligt fremmøde for at afgive prøver mv., hvorefter der  

 er  

 tale om en direkte leverance fra laboratoriet til patienten omfattet af  

 begrebet anden egentlig sundhedspleje.
Begrebet anden egentlig  

 sundhedspleje  

 skal også fortolkes indskrænkende, hvilket følger af Landsskatterettens  

 kendelse offentliggjort i TfS 2000.367.
 Endelig har repræsentanterne anført, at den forskel på 6.  

 momsdirektivs artikel 13, punkt A, stk.1, litra b, og momslovens § 13, stk.1,  

 nr.1, der består i, at 6.momsdirektiv nævner hvilke organer der kan blive  

 fritaget for moms, medfører, at SSI ikke kan anses for at være et sådant  

 organ,  

 idet SSI ikke udfører lægebehandling eller diagnostik, men alene foretager  

 analyser.
Repræsentanterne har endvidere anført, at det følger af præmis  

 23 i EF-domstolens sag C-76/99, at de omhandlede fritagelser ikke skal  

 fortolkes særligt indskrænkende under hensyn til, at formålet med  

 fritagelserne  

 er af sundhedsmæssig karakter.
Repræsentanterne har videre anført, at  

 momsfritagelsen i den her omhandlede situation medfører en  

 omkostningsforøgelse  

 hos SSI, og derfor bevirker dyrere ydelser.
Således må præmis 23 medføre, at  

 SSIs ydelser skal pålægges moms under hensyntagen til, at dette  

 medfører de  

 billigste ydelser.
 Repræsentanterne har endvidere anført, at konsekvensen af, at  

 ydelserne ikke anses for momspligtige, vil være konkurrenceforvridning i  

 forhold til hospitalernes egne laboratorier, der er omfattet af kommunernes  

 momsudligningsordning.
Told- og Skattestyrelsen har under sagens behandling ved  

 Landsskatteretten indstillet afgørelsen stadfæstet og herved anført, at det  

 følger af EF-domstolens afgørelse i sag C-76/99, at overførsel og udtagelsen  

 af  

 analysen var omfattet af momsfritagelsen.
Styrelsen har ligeledes henvist til  

 EF-domstolens afgørelse i sag C-384/98, hvoraf følger, at formålet med  

 ydelsen  

 er afgørende for fritagelsen.
 Landsskatteretten  

 udtaler:
 Det følger af momslovens § 13, stk. 1, nr. 1, at  

 hospitalsbehandling og lægevirksomhed, herunder kiropraktik, fysioterapi og  

 anden egentlig sundhedspleje samt tandlæge- og anden dentalvirksomhed er  

 fritaget for afgift.
 De tilsvarende bestemmelser i 6. momsdirektiv findes i artikel  

 13, punkt A, stk.1, litra b, hvoraf følger, at hospitalsbehandling og pleje  

 samt transaktioner i nær tilknytning hertil, udført af offentligretlige  

 organer, eller under sociale betingelser svarende til dem, der gælder for  

 sådanne organer, af hospitaler, centre for lægebehandling og diagnostik og  

 andre lignende behørigt anerkendte institutioner, er fritaget for afgift, og  

 i  

 artikel 13, punkt A stk. 1, litra c, hvoraf følger, at behandling af personer  

 som led i udøvelse af lægegerning og dertil knyttede erhverv, som fastsat af  

 den pågældende medlemsstat, er fritaget for afgift.
 Landsskatteretten finder, at de diagnostiske undersøgelser på  

 patientprøver, herunder undersøgelser for hormoner, tumormarkører,  

 misdannelser  

 og sygdomme hos fostre og nyfødte, tuberkulose, parasitter, virus,  

 autoimmunsygdomme og en række bakterier m.v., som SSI foretager, må betegnes  

 som analysearbejde.
 I EF-domstolens dom af 11. januar 2001, sag C-76/99, præmis 23,  

 er det fastslået, at transaktioner i nær tilknytning til hospitalsbehandling  

 og  

 pleje i 6. momsdirektivs, artikel 13, Punkt A, stk. 1, litra b, ikke skal  

 fortolkes særligt indskrænkende, da denne fritagelse skal sikre, at det ikke  

 bliver uforholdsmæssigt dyrt at opnå pleje og hospitalsbehandling på grund af  

 de forøgede omkostninger til sådan pleje, hvis de selv eller transaktioner i  

 nær tilknytning hertil var pålagt moms.
 Landsskatteretten finder på baggrund heraf, at den danske  

 momslovs § 13, stk. 1, nr. 1, ikke skal fortolkes særligt indskrænkende, idet  

 retten bemærker, at den omstændighed, at SSIs ydelser efter det  

 foreliggende  

 indirekte bliver dyrere som følge af en momsfritagelse, ikke kan føre til, at  

 der skal anvendes et andet fortolkningsprincip end det af EF-domstolen  

 anviste.
Landsskatteretten finder herefter, at en formålsfortolkning af  

 den danske momslovs § 13, stk. 1, nr. 1 fører til, at det omhandlede  

 analysearbejde er omfattet af momsfritagelsen for hospitalsbehandling og  

 lægevirksomhed.
Der er herved henset til, at formålet med at foretage  

 analyserne er, at lægen (hospitalet) skal diagnosticere, behandle og så vidt  

 muligt helbrede sygdomme eller sundhedsmæssige uregelmæssigheder, jf.  

 EF-domstolens afgørelse af 14. oktober 2000, sag C-384/98.  

    

  

 Analyseydelserne må derfor anses som en sådan  

 integreret del af hospitals- og lægeydelserne, at fritagelsen også omfatter  

 disse ydelser.
 Den påklagede afgørelse stadfæstes derfor.
