 1. Generelt.
Fremover vil oplysninger om ejerforhold i BBR ajourføres ved overførsel af  

 oplysninger herom fra ESR.
Ajourføringen af ESR foretages ud fra de  

 oplysninger, der afgives i forbindelse med overdragelse af fast ejendom (jfr.  

 bilaget) - og må derfor som udgangspunkt være mere systematisk og korrekt end  

 de oplysninger om ejerforhold, som BBR-registerføreren får kendskab til.
Fra januar-ajourføringen 1988 af BBR vil blive etableret en løbende  

 ajourføring af felt 102 (ejerforholdskoden) i BBR.
Ajourføringen vil ske på  

 grundlag af en automatisk overførsel af oplysninger om hovedejerens  

 ejerforhold fra ESR til BBR.
En konsekvens heraf er, at det fremover kun vil  

 være muligt at foretage rettelser af forkerte ejerforholdskoder direkte til  

 ESR og ikke - som det hidtil har været muligt - til BBR.
2. Etablering af edb-mæssig overførsel af ejerforholdsoplysninger.  

  Ved den første overførsel af oplysninger fra ESR til BBR foretages  

 ajourføring af ejerforholdskoderne i stamregistret, således at samtlige  

 ejerforholdskoder i BBR herefter vil være i overensstemmelse med  

 ejerforholdskoderne i ESR.
Der vil herved ske en opretning af  

 ejerforholdskoder, der hidtil har været registreret med en anden  

 ejerforholdskode i BBR.
Der vil dog være tilfælde, hvor eksempelvis byggesagsbehandleren har  

 foranlediget rettelse direkte til BBR af ejerforholdskoder, der er afvigende  

 registreret i ESR.
Ved ovennævnte ajourføring vil disse blive erstattet af  

 ejerforholdskoden i ESR.
Der vil derfor i forbindelse med overførslen blive udskrevet afvigelseslister for såvel BBR's stamregister som BBR's ændringsregister.  

 På grundlag af disse afvigelseslister bør BBR-registerføreren i kommunen tage  

 stilling til, hvorvidt BBR's eller ESR's oplysninger er korrekte.
Ved  

 konstatering af formodede fejl i ESR's oplysninger skal dette snarest  

 meddeles ESR-registerføreren, som undersøger sagen og foretager de fornødne  

 rettelser af oplysningerne i ESR.
Sådanne rettelser vil herefter blive  

 overført til BBR ved den næste månedlige ajourføring (jfr. nedenstående).
 Førstegangsoverførslen udløser ikke udskrivning af ejermeddelelser.
 3. Månedsvis automatisk ajourføring.
Efter førstegangsoverførslen af oplysninger fra ESR vil der hver måned ske ajourføring af ejerforholdskoderne for de ejendomme, hvor der  

 er sket ændringer i ESR.
Ved disse månedlige ajourføringer vil der kun ske  

 ajourføring af oplysningerne i BBR's stamregister, og der vil blive udskrevet  

 transaktionslister i overensstemmelse hermed.
Disse lister kan anvendes af BBR-registerføreren til kontrol af, om de  

 foretagne ændringer i ejerforholdskoderne er korrekte.
Ved formodede fejl  

 gives meddelelse herom til ESR-registerføreren.
Etableringen af denne procedure får konsekvenser for nogle af de hidtidige  

 ajourføringsprocedurer, idet 1. der ikke længere vil blive overført oplysninger om  

 ejerforhold fra ændringsregisteret til stamregisteret ved byggesagens  

 afslutning.
En undtagelse vil dog være nyopståede ejendomme, for hvilke der  

 fortsat opretholdes en overførsel af oplysninger fra ændringsregisteret til  

 stamregisteret.
2. der ikke længere vil kunne indberettes manuelt til  

 felt 102 i stamregisteret.
Der vil dog fortsat kunne indberettes manuelt til  

 felt 102 i ændringsregisteret, således at det hermed sikres, at den korrekte  

 ejerforholdskode er tilgængelig under byggesagen.
Der skal dog samtidig ske  

 meddelelse til ESR-registerføreren om uoverensstemmelsen, således at denne  

 kan undersøge sagen og foretage rettelse i ESR.
