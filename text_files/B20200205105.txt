Bekendtgørelse om ændring af bekendtgørelse om fortsat delvis suspension af tilbud om danskuddannelse til voksne udlændinge m.fl. i forbindelse med håndtering af Coronavirussygdom 2019 (COVID-19) § 1 I bekendtgørelse nr. 684 af 24. maj 2020 om fortsat delvis suspension af tilbud om danskuddannelse til voksne udlændinge m.fl. i forbindelse med håndtering af Coronavirussygdom 2019 (COVID-19), foretages følgende ændring:
 1. I § 1, stk. 4, ændres »til og med den 30. juni 2020« til: »fra den 21. december 2020 til og med den 31. januar 2021«.
§ 2 Bekendtgørelsen træder i kraft den 21. december 2020.
