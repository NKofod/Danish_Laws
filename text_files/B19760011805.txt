 I medfør af § 1, stk. 4, i lov nr. 311 af 9. juni 1971 om offentlig  

 sygesikring, som ændret senest ved lov nr. 240 af 12. juni 1975, fastsættes  

 følgende:
 § 1.  Personer, der har bopæl på Færøerne eller i  

 Grønland,har under midlertidigt ophold her i landet ret til lovens ydelser i  

 tilfælde af pludselig opstået eller forværret sygdom, ulykkestilfælde og  

 lign.
 Stk. 2.  Opholder de pågældende sig her i landet på  

 skoleophold eller i uddannelsesøjemed, har de dog ret til lovens ydelser og  

 forsynes med sygesikringsbevis, som om de havde taget bopæl her i landet.
 Stk. 3.  Det er en betingelse for retten til sygehjælp  

 m.v., at personer med bopæl på Færøerne er nydeberettigede medlemmer (eller  

 for børn under 16 år omfattet af forældrenes medlemsskab) af en færøsk  

 sygekasse, og at personer med bopæl i Grønland er berettiget til sygehjælp  

 m.v. i medfør af de regler, der er fastsat herom af ministeriet for Grønland.
§ 2.  Den pågældende må snarest muligt, og senest 14  

 dage efter at han har søgt læge, anmelde sygdommen til det sociale udvalg på  

 opholdsstedet.
Senere anmeldelse kan dog godkendes, såfremt det godtgøres, at  

 pågældende ikke har været i stand til at foretage anmeldelse tidligere.
 § 3.  Til medlemmer af færøsk sygekasse gruppe A ydes  

 hjælpen på samme vilkår, som for herboende personer, der er gruppe 1-sikrede.  

 Til medlemmer af færøsk sygekasse gruppe B ydes hjælpen på samme vilkår som  

 for herboende personer, der er gruppe 2-sikrede.
 Stk. 2.  Til personer fra Grønland ydes hjælpen på samme  

 vilkår som for herboende personer, der er gruppe 1-sikrede.
Stk. 3.  Såfremt betalingen for den ydede sygehjælp ikke  

 afregnes efter overenskomst indgået i henhold til lovens § 26, må patienten  

 selv betale hjælpen.
Ved aflevering af kvitteret regning til det sociale  

 udvalg i den midlertidige opholdskommune udbetales tilskud som for herboende  

 gruppe 2-sikrede.
 § 4.  Sygehjælpen ydes ikke ud over det tidspunkt, da  

 den pågældendes tilstand tillader rejse tilbage til Færøerne/Grønland.  

 Sygehjælp bør dog ikke nægtes, når det under hensyn til de foreliggende  

 omstændigheder ikke skønnes rimeligt at henvise pågældende til sygehjælp på  

 Færøerne/Grønland.
 § 5.  Bekendtgørelsen træder i kraft den 1. april  

 1976. Samtidig ophæves socialministeriets bekendtgørelse nr. 146 af 21. marts  

 1973.
 SOCIALMINISTERIET, DEN 17. MARTS 1976.
 Eva Gredal.
 /Vibeke Lomholt.
