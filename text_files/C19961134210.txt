(Til samtlige adoptionssamråd og  

 amtskommunale socialforvaltninger (i København Magistraten og på  

 Frederiksberg Det sociale udvalg, Rigsombudsmanden på Færøerne,  

 Adoptionssamrådet på Færøerne, Rigsombudsmanden i Grønland,  

 Socialdirektoratet i Grønland, Adoptionsnævnet, Adoption Center,  

 DanAdopt og Terre des Hommes) Til orientering skal Civilretsdirektoratet oplyse, at Terre des Hommes har  

 givet direktoratet tilsagn om, at der i alle verserende og fremtidige sager  

 om adoption af rumænske børn opfyldes følgende forhold:
- at "medical og social report for adoption in Denmark"  

 udfærdiges af henholdsvis en læge og en ledende ansat på det børnehjem eller  

 institution, hvor barnet opholder sig, eller af de lokale sociale  

 myndigheder, således som det også fremgår af skemaet, - at organisationens rumænske kontakt Domnita Gavenea eller andre  

 ikke-kompetente personer ikke afgiver erklæringer og oplysninger om  

 medicinske eller sociale forhold til adoptionssagerne, - at den rumænske medicinske rapport til brug for retssagen (fisa de  

 adoptie) samt en oversættelse heraf vedlægges i alle sager, - at organisationen i videst muligt omfang vedlægger eventuelle yderligere  

 eksisterende erklæringer og oplysninger om foreslåede børns medicinske og  

 sociale forhold med tydelig angivelse af den erklærendes myndighed myndighed  

 og kompetence, - at organisationen i videst muligt omfang og ved besøg på det børnehjem  

 eller institution, der har anvist et barn til adoption, sikrer sig, at de  

 afgivne oplysninger om barnet er korrekte.
