På grundlag af en indstilling fra Lovtidendeudvalget, som  

 justitsministeriet nedsatte den 22. marts 1965, angives nedenfor nogle  

 retningslinjer for udarbejdelsen af forslag til love, der ændrer tidligere  

 love.
Disse retningslinjer kan også følges ved ændring af andre  

 retsforskrifter, herunder cirkulærer, der er inddelt i paragraffer.
 I.
 Almindelige bemærkninger.
1. Når en lov skal ændres, overvejes det, om dette  

 bedst kan ske ved en ændringslov eller ved en helt ny lov, der afløser den  

 gældende lov.
Den sidstnævnte fremgangsmåde bør foretrækkes, hvis ændringerne  

 er af væsentligt omfang og principiel betydning.
Det samme gælder, hvis der  

 er behov for også på andre punkter at revidere lovteksten under hensyn til  

 anden lovgivning og til praksis eller for at forbedre lovens sprog og  

 systematik.
2. Der bør i almindelighed ikke ved et enkelt  

 lovforslag foreslås ændring af flere love.
Hvis bestemmelser i flere love  

 ophæves som følge af nye bestemmelser, kan det dog ske ved den lov, der  

 indeholder de nye bestemmelser.
Hvis en ny lov eller ændring af en bestående  

 lov gør det nødvendigt at foretage en mindre ændring af en anden lov, kan det  

 også i visse tilfælde være hensigtsmæssigt at medtage denne ændring i den  

 førstnævnte lov eller ændringslov.
Bliver der tale om ensartede ændringer af  

 en række andre love, er det ofte praktisk at samle alle disse ændringer i en  

 særlig lov.
I så fald anbringes ændringerne af de enkelte love eller  

 ændringerne inden for de enkelte lovgivningsområder i hver sin paragraf i  

 ændringsloven. (Eks.:lov nr. 247 af 9. juni 1967, lov nr. 175 af 30. april  

 1969 og lov nr. 333 af 18. juni 1969).
3. Der bør ikke foreslås ændring af en allerede  

 vedtaget ændringslov, selv om denne endnu ikke er trådt i kraft.
I stedet  

 formuleres det nye ændringsforslag som et forslag til lov om ændring af  

 hovedloven, som denne er ændret ved den allerede vedtagne ændringslov.
 II.
 Forslagets titel.
 1. Forslagets titel indledes således: »Forslag  

 til lov om ændring af lov om...«.
 Denne formulering anvendes, uanset om der foreslås en eller flere  

 ændringer af loven.
2. Den gældende lovs nummer og dato medtages ikke i  

 ændringslovens titel.
Derimod gengives som hovedregel hele den gældende lovs  

 titel.
Findes der en almindeligt anvendt forkortelse af denne titel, kan den  

 dog benyttes, hvis det ikke medfører fare for forveksling. (Eks.:»Lov om  

 ændring af myndighedsloven«).
 3. Det vil ofte, især ved ændring af mere omfattende  

 love eller ved flere ændringer af een lov i samme folketingsår, være  

 hensigtsmæssigt at anføre en undertitel, som angiver ændringens hovedindhold,  

 f.eks. således: »Lov om ændring af lov om rettens pleje. (Nævningers og  

 domsmænds udtagelse)».
 4. Hvis hele den gældende lov foreslås ophævet,  

 indledes forslagets titel således: »Forslag til lov om ophævelse af lov  

 om....«.
 III.
 Forslagets opbygning.
 1. Forslaget opbygges efter følgende systematik:
§ 1 Samtlige ændringer, opstillet i numre.
§ 2 Bestemmelser om ikrafttræden samt eventuelle overgangsregler, de sidste i  

 et eller flere selvstændige stykker.
Ofte er det dog mere hensigtsmæssigt at  

 udskille overgangsreglerne til en eller flere selvstændige paragraffer, der  

 følger umiddelbart efter bestemmelsen om lovens ikrafttræden.
§ 3 Eventuelle bestemmelser om lovens gyldighed og ikraftsættelse for Færøerne  

 og Grønland.
2. Paragraftegn og -nummer anbringes i ændringslove på  

 en selvstændig linje over paragraffens tekst og ikke som i andre love til  

 venstre for tekstens 1. linje.
Er § 2 eller senere paragraffer opdelt i flere  

 stykker, forsynes også stk. 1 med stykkebetegnelse.
 3. Tilsigter forslaget alene at ophæve den gældende  

 lov eller enkelte bestemmelser i denne, kan en inddeling af forslaget i  

 paragraffer ofte undværes, f.eks. ved følgende formulering:
»Lov nr.....af....(dato)....om....ophæves med virkning fra den  

 ....«.
Der henvises ikke til love,der har ændret den lov, som nu  

 foreslås ophævet.
Derimod henvises til en eventuel lovbekendtgørelse, jfr.  

 nedenfor under IV, 2.
 IV.
 Forslagets indledning.
 1. I indledningen til § 1 angives den lov, der skal  

 ændres, med fuldstændig titel, nummer og dato: »I lov  

 nr.....af....(dato)....om....foretages følgende ændringer:.....«.
 2. Er loven med senere ændringer udfærdiget som  

 lovbekendtgørelse, angives alene lovens titel, hvorefter lovbekendtgørelsen  

 anføres med nummer og dato:
 »I lov om..., jfr. lovbekendtgørelse nr. ... af .... (dato) ....,  

 foretages følgende ændringer:......«.
 3. Er der tidligere foretaget ændringer af loven, uden  

 at der derefter er udfærdiget lovbekendtgørelse, bør der foruden til loven  

 henvises til ændringslovene:
»I lov nr.....af....(dato)....om....som ændret ved lov  

 nr....af....(dato)....foretages følgende ændringer:......«.
Det er dog  

 ikke nødvendigt at henvise til ændringslove, der har mistet deres betydning  

 som følge af senere ændringslove.
Er en af de tidligere ændringer indeholdt i  

 en lov, der ikke er udformet som en ændringslov, eller i en lov, der ændrer  

 flere love, jfr. ovenfor under I, 2, bør den paragraf, hvor ændringen findes,  

 nævnes.
 4. Der bør på samme måde henvises til ændringslove,  

 der er gennemført efter udfærdigelse af en lovbekendtgørelse:
 »I lov om....., jfr. lovbekendtgørelse nr......af.....(dato)...., som  

 ændret ved lov nr....af....(dato) .... og § ...i lov  

 nr......af.....(dato)....foretages....«.
5. Er der i de tilfælde, som nævnes under 3 og 4, et  

 større antal mellemliggende ændringslove, kan opregningen af disse gøre  

 formuleringen for tung.
I stedet kan da vælges formuleringen:»..... som  

 ændret senest ved lov nr....af....(dato)....«.
Medfører lovforslaget  

 ændring af bestemmelser i loven, som i den gældende affattelse hidrører fra  

 en mellemliggende ændringslov, bør denne dog altid nævnes, og følgende  

 formulering kan da anvendes:».....som ændret bl.a. ved lov  

 nr....af....(dato)....og senest ved lov nr....af....(dato)....«.
 6. Foretages der kun en enkelt ændring, kan der  

 anvendes en forenklet formulering, f.eks. således:
 »I lov nr....af....(dato)....om....som ændret ved....affattes §2,  

 stk. 1, således:».
 V.
 Udformningen af de enkelte ændringer.
 1. Skal der ske mere omfattende ændringer af en  

 paragraf eller af flere på hinanden følgende paragraffer, eventuelt et  

 kapitel, må det i almindelighed foretrækkes at formulere ændringerne som en  

 enkelt ændring, d.v.s. som en ny samlet affattelse af paragraffen,  

 paragrafrækken eller kapitlet.
 2. Ændringerne opstilles i samme rækkefølge som de  

 bestemmelser, der skal ændres, jfr. dog nedenfor under 5.
 3. Skal der foretages flere ændringer i en enkelt  

 paragraf, nummereres hver ændring selvstændigt, medmindre de vedrører samme  

 spørgsmål og hensigtsmæssigt kan sammenfattes i et enkelt led, f.eks.  

 således:
 »I § 8 udgår i stk. 1«.....(citeret passus)....'og stk. 2  

 ophæves.'.
 4. Skal flere paragraffer ophæves, og skal  

 mellemliggende paragraffer ikke ændres, samles ophævelserne under et enkelt  

 nummer, f.eks. således:
 »§§ 7, 9 og 13 ophæves.« Eller'§ 5 og § 7, stk. 3, ophæves.'.
 5. Hvis et enkelt ord eller udtryk ændres på ganske  

 samme måde i flere paragraffer, samles ændringerne under et enkelt nummer ved  

 den paragraf, hvor ordet eller udtrykket først forekommer, selv om der sker  

 ændring af mellemliggende paragraffer.
 6. Den bestemmelse, ændringen vedrører, bør præciseres  

 mest muligt.
Forkortelsen »pkt.« anvendes kun for ordet punktum.
Er den  

 ændrede bestemmelse inddelt ved hjælp af tal, anvendes forkortelsen  

 »nr.«.
Er den inddelt ved hjælp af bogstaver, anvendes betegnelsen  

 »litra«.
7. Skal der indsættes nye paragraffer, stykker, numre,  

 litra eller sætninger, bør det af teksten klart fremgå, om de nye  

 bestemmelser erstatter eller supplerer den gældende tekst.
Tvetydigt vil det  

 således være at skrive: »I §2 indsættes som nyt stk. 3:...«, hvis  

 der i forvejen findes et 3. stykke, som skal opretholdes.
I stedet bør  

 følgende formulering anvendes:
 »I § 2 indsættes efter stk. 2 som nyt stykke:
»Stk. 3 Hvis § 2 kun består af to stykker, anvendes følgende formulering:
 »I § 2 indsættes som stk. 3:»Stk. 3......«.'.
 8. Medfører indføjelsen af nye stykker, numre eller  

 litra eller ophævelsen af hidtil gældende stykker m.v. ændringer i  

 nummerangivelsen, angives dette i slutningen af det pågældende nummer i  

 ændringsloven, f.eks. således:
 »Stk. 2  og 3 bliver herefter stk. 3 og 4.«.
 Hvis der i samme nummer sker ændring af det eller de følgende stykker, kan  

 rykningen dog indføjes i teksten, se eksemplet i § 1, nr. 6, i bilaget.
 9. Foreslås en ny affattelse af en paragraf, et  

 stykke, nummer eller litra, bør paragraf-, stykke-, nummer- eller  

 litrabetegnelsen medtages i den nye affattelse.
Omfatter den nye affattelse kun det eller de første stykker i en paragraf,  

 medtages paragrafbetegnelsen dog ikke, da den kan give anledning til den  

 misforståelse, at affattelsen omfatter hele paragraffen.
I stedet rykkes  

 begyndelsen af den nye affattelse ind på linjen, således at pladsen til  

 paragrafbetegnelsen lades åben.
Det samme gælder, hvis den nye affattelse kun  

 omfatter det eller de første punktummer i et stykke.
 10. Ophæves en eller flere paragraffer, ændres de  

 efterfølgende paragraffers nummerering som hovedregel ikke.
 11. Indføjes nye paragraffer i en ubrudt  

 paragrafrække, betegnes den eller de nye paragraffer med den forudgående  

 paragrafs nummer efterfulgt af »a«,»b« o.s.v.
 12. Indeholder den lov, som foreslås ændret,  

 henvisninger til love, der i mellemtiden er ændret eller afløst af senere  

 love, bør henvisningerne foreslås ændret i det nødvendige omfang.
 Med hensyn til den fremgangsmåde, der kan følges ved affattelsen af  

 forskellige typer af ændringer, henvises til vejledningens bilag.
 Justitsministeriet, den 18. november  

 1969.
 Knud Thestrup. /Gersing.
 Bilag til vejledning om affattelse af forslag til ændringslove m.v.
 Skematisk eksempel på forslag til en ændringslov.
Forslag til Lov om ændring af lov om . . .
§ 1 I lov nr....af....om....(eller: I lov om ...., jfr. lovbekendtgørelse nr.  

 ...af....,) som ændret ved lov nr.....af.... og § ... i lov nr.... af ....  

 foretages følgende ændringer:
 1. § 1 affattes således: »§ 1. En arveladers  

 nærmeste slægtsarvinger....«.
 2. § 5 ophæves.
3. Efter § 7 indsættes: »§ 7 a.....«. (Er §  

 7 sidste paragraf i et kapitel, angives det, om den nye bestemmelse indsættes  

 i dette eller det følgende kapitel: »Efter § 7 indsættes i kapitel  

 2:») 4. § 10, stk. 1, affattes således: »Er ægtefællen  

 under konkurs..«.
 5. § 13, stk. 2, affattes således: »Stk. 2.  

 Indgives opgørelsen ikke inden ....«.
 6. I § 14 ophæves stk. 2, og i stk. 3, der bliver stk.  

 2, udgår: »eller adoptivbørn«.
 7. § 20, stk. 2 og 3, ophæves, og i stedet indsættes:  

 »Stk. 2. Reglerne i stk. 1 anvendes dog kun ....«.
 8. § 25, stk. 1, ophæves, og i stedet indsættes:  

 »... Stk.2......«.
 Stk. 2-6 bliver herefter stk. 3-7.
 9. I § 30 (der forudsættes kun at indeholde et stykke)  

 indsættes som stk. 2:
 »Stk. 2.  En arvelader kan ved  

 testamente......«.
 10. I § 35 (flere stykker) indsættes efter stk. 1 som  

 nyt stykke: »Stk. 2. Ved indgåelse af nyt ægteskab......«.
 Stk. 2  og 3 bliver herefter stk. 3 og 4.
 11. I § 35, stk. 3, der bliver stk. 4, ændres  

 »1.000 kr.« til: 5.000 kr.'.
 12. § 37, stk. 1, 1. pkt., ophæves.
 13. I § 40, stk. 1, (kun et punktum) indsættes som 2.  

 og 3. pkt.: »......«.
 14. I § 45, stk. 1, (flere punktummer) indsættes efter  

 1. pkt.:
 »......... (et eller flere nye punktummer) .....«.
 15. I § 55, stk. 1, 1. pkt., indsættes efter  

 »ægtebørn«: »og adoptivbørn«.
 16. I § 60, stk. 1, 1. pkt., og to steder i § 62, stk.  

 3, ændres »børn« til: »livsarvinger og ægtefælle«.
§ 2 Loven træder i kraft den ...., § 1, nr. 8, dog først den .....
§ 3 Stk. 1 Stk. 2 § 4 (Færøerne, Grønland).
