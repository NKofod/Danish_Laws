Betænkning afgivet af Klima-, Energi- og Forsyningsudvalget den 27. maj 2021 Betænkning over Forslag til lov om ændring af lov om miljøvenligt design af energirelaterede produkter, produktenergimærkningsloven, lov om radioudstyr og elektromagnetiske forhold og lov om elektroniske kommunikationsnet og -tjenester (Tilpasning af kontrolbeføjelser m.v. i overensstemmelse med Europa-Parlamentets og Rådets forordning 1020/2019/EU af 20. juni 2019 om markedsovervågning og produktoverensstemmelse og om ændring af direktiv 2004/42/EF og forordning 765/2008/EF og 305/2011/EU m.v.) [af klima-, energi- og forsyningsministeren (Dan Jørgensen)]:
1. Ændringsforslag Klima-, energi- og forsyningsministeren har stillet 16 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af klima-, energi- og forsyningsministeren, tiltrådt af udvalget:
 1) I den under nr. 27 foreslåede ændring af § 10, stk. 4, indsættes efter »oplysninger om forsyningskæden,«: »nærmere detaljer for«.
[Sproglig ensretning] 2) I den under nr. 31 foreslåede affattelse af § 11 indsættes i stk. 1 efter »Hvis et produkt ikke«: »er«, og »eller som har været et led i afsætningen af et produkt, eller der erhvervsmæssigt ibrugtager produktet« ændres til: »har været et led i afsætningen af et produkt eller erhvervsmæssigt ibrugtager produktet«.
[Lovteknisk ændring] 3) Nr. 38 affattes således:
»38. I § 13, stk. 2, der bliver stk. 1, ændres i 1. pkt. »tilsyn« til: »kontrol«, og i 2. pkt. ændres »stk. 3« til: »stk. 2«.« [Konsekvensændring] Til § 2 4) Efter nr. 9 indsættes som nye numre:
 »01. I § 3, stk. 4, der bliver stk. 5, ændres »jf. stk. 1-3« til: »jf. stk. 1-4«.
02. I § 3, stk. 5, der bliver stk. 6, ændres i 1. pkt. »efter stk. 1-3« til: »efter stk. 1-4«, og i 2. pkt. ændres »jf. stk. 4« til: »jf. stk. 5«.« [Konsekvensændringer] 5) I den under nr. 12 foreslåede affattelse af § 5 ændres i stk. 1 »der har bragt et produkt i omsætning eller taget det i brug, eller som har været et led i afsætningen af et produkt« til: »der har bragt et produkt i omsætning, taget det i brug eller været et led i afsætningen af et produkt«.
[Sproglig ændring] 6) Efter nr. 13 indsættes som nyt nummer:
»03. I § 7, stk. 2, 1. pkt., udgår »tilsyn og«.« [Lovteknisk ændring] Til § 3 7) I nr. 3 ændres i rykningsklausulen »15-17« til: »15-19«, og »16-18« ændres til: »16-20«.
[Lovteknisk ændring] 8) I nr. 4 ændres »I § 2, stk. 1, indsættes efter nr. 17, som bliver nr. 18, som nyt nummer« til: »§ 2, stk. 1, nr. 18, som bliver nr. 19, affattes således«, og rykningsklausulen udgår.
[Lovteknisk ændring] 9) Nr. 14 affattes således:
 »14. I § 7 indsættes som stk. 4:
»Stk. 4. Den bemyndigede repræsentant skal 1) angive sit navn, registrerede firmanavn eller registrerede varemærke og kontaktoplysninger, herunder postadresse, på apparatet eller på dets emballage, pakken eller et medfølgende dokument, 2) opbevare den tekniske dokumentation, jf. § 4, stk. 2, og EU-overensstemmelseserklæringen, jf. § 4, stk. 3, i 10 år efter at apparatet er blevet bragt i omsætning, 3) verificere, at EU-overensstemmelseserklæringen og den tekniske dokumentation, jf. nr. 2, er udarbejdet, sørge for, at overensstemmelseserklæringen står til rådighed for Sikkerhedsstyrelsen, i 10 år efter at apparatet er blevet bragt i omsætning, og sikre, at den tekniske dokumentation i samme periode kan stilles til rådighed for Sikkerhedsstyrelsen, hvis styrelsen anmoder herom, 4) på anmodning give Sikkerhedsstyrelsen en kopi af fuldmagten på et af Sikkerhedsstyrelsen fastsat EU-sprog, 5) på grundlag af begrundet anmodning fra Sikkerhedsstyrelsen give styrelsen al information og dokumentation, der er nødvendig for at konstatere apparatets overensstemmelse med de krav, der finder anvendelse på apparatet, på et sprog, der er letforståeligt for Sikkerhedsstyrelsen, 6) underrette Sikkerhedsstyrelsen, hvis den bemyndigede repræsentant har grund til at tro, at et apparat udgør en risiko, og 7) samarbejde med Sikkerhedsstyrelsen og herunder efter en begrundet anmodning sikre, at der træffes øjeblikkelige nødvendige korrigerende tiltag for at afhjælpe eventuelle tilfælde af manglende overensstemmelse med de krav, der finder anvendelse på apparatet, og hvis dette ikke er muligt, begrænse de risici, der er forbundet med apparatet, når det påbydes af Sikkerhedsstyrelsen, eller på eget initiativ, når den bemyndigede repræsentant skønner eller har grund til at tro, at apparatet udgør en risiko.«« [Sproglig ændring] 10) I den under nr. 16 foreslåede affattelse af § 8, stk. 3, 1. og 2. pkt., ændres i 2. pkt. »medmindre det ikke muligt« til: »medmindre det ikke er muligt«.
[Sproglig rettelse] 11) Nr. 24 affattes således:
 »24. Før overskriften før § 12 indsættes:
§ 11 a.
Udbyderen af distributionstjenesters navn, registrerede firmanavn eller registrerede varemærke og kontaktoplysninger, herunder postadresse, skal være angivet på apparatet eller på dets emballage, pakken eller et medfølgende dokument.
Stk. 2. Udbyderen af distributionstjenester skal 1) verificere, at den tekniske dokumentation, jf. § 4, stk. 2, og EU-overensstemmelseserklæringen, jf. § 4, stk. 3, er udarbejdet, sørge for, at overensstemmelseserklæringen står til rådighed for Sikkerhedsstyrelsen, i 10 år efter at apparatet er blevet bragt i omsætning, og sikre, at den tekniske dokumentation i samme periode kan stilles til rådighed for Sikkerhedsstyrelsen, hvis styrelsen anmoder herom, 2) underrette Sikkerhedsstyrelsen, hvis vedkommende har grund til at tro, at et apparat, som denne har bragt i omsætning, udgør en risiko, 3) på grundlag af begrundet anmodning fra Sikkerhedsstyrelsen give styrelsen al information og dokumentation, der er nødvendig for at konstatere apparatets overensstemmelse med de krav, der finder anvendelse på apparatet, på et sprog, der er letforståeligt for Sikkerhedsstyrelsen, og 4) samarbejde med Sikkerhedsstyrelsen og herunder efter en begrundet anmodning sikre, at der træffes øjeblikkelige nødvendige korrigerende tiltag for at afhjælpe eventuelle tilfælde af manglende overensstemmelse med de krav, der finder anvendelse på apparatet, og hvis dette ikke er muligt, begrænse de risici, der er forbundet med apparatet, når det påbydes af Sikkerhedsstyrelsen, eller på eget initiativ, når udbyderen af distributionstjenester skønner eller har grund til at tro, at apparatet udgør en risiko.
§ 11 b.
Udbydere af informationssamfundstjenester skal på anmodning af Sikkerhedsstyrelsen og i særlige tilfælde samarbejde med Sikkerhedsstyrelsen med henblik på at fremme ethvert tiltag, der træffes for at eliminere eller, hvis dette ikke er muligt, begrænse de risici, der er forbundet med et apparat, der udbydes eller var udbudt til salg online gennem deres tjenester.«« [Sproglig ændring] 12) Nr. 35 affattes således:
 »35. I § 21 indsættes som stk. 4:
»Stk. 4. Den bemyndigede repræsentant skal 1) angive sit navn, registrerede firmanavn eller registrerede varemærke og kontaktoplysninger, herunder postadresse, på radioudstyret eller på dets emballage, pakken eller et medfølgende dokument, 2) opbevare den tekniske dokumentation, jf. § 18, stk. 2, og EU-overensstemmelseserklæringen, jf. § 18, stk. 3, i 10 år efter at radioudstyret er blevet bragt i omsætning, 3) verificere, at EU-overensstemmelseserklæringen og den tekniske dokumentation, jf. nr. 2, er udarbejdet, sørge for, at overensstemmelseserklæringen står til rådighed for Sikkerhedsstyrelsen, i 10 år efter at radioudstyret er blevet bragt i omsætning, og sikre, at den tekniske dokumentation i samme periode kan stilles til rådighed for Sikkerhedsstyrelsen, hvis styrelsen anmoder herom, 4) på anmodning give Sikkerhedsstyrelsen en kopi af fuldmagten på et af Sikkerhedsstyrelsen fastsat EU-sprog, 5) på grundlag af begrundet anmodning fra Sikkerhedsstyrelsen give styrelsen al information og dokumentation, der er nødvendig for at konstatere radioudstyrets overensstemmelse med de krav, der finder anvendelse på radioudstyret, på et sprog, der er letforståeligt for Sikkerhedsstyrelsen, 6) underrette Sikkerhedsstyrelsen, hvis den bemyndigede repræsentant har grund til at tro, at radioudstyret udgør en risiko, og 7) samarbejde med Sikkerhedsstyrelsen og herunder efter en begrundet anmodning sikre, at der træffes øjeblikkelige nødvendige korrigerende tiltag for at afhjælpe eventuelle tilfælde af manglende overensstemmelse med de krav, der finder anvendelse på radioudstyret, og hvis dette ikke er muligt, begrænse de risici, der er forbundet med radioudstyret, når det påbydes af Sikkerhedsstyrelsen, eller på eget initiativ, når den bemyndigede repræsentant skønner eller har grund til at tro, at radioudstyret udgør en risiko.«« [Sproglig ændring] 13) Nr. 45 affattes således:
 »45. Før overskriften før § 26 indsættes:
§ 25 a.
Udbyderen af distributionstjenesters navn, registrerede firmanavn eller registrerede varemærke og kontaktoplysninger, herunder postadresse, skal være angivet på radioudstyret eller på dets emballage, pakken eller et medfølgende dokument.
Stk. 2. Udbyderen af distributionstjenester skal 1) verificere, at den tekniske dokumentation, jf. § 18, stk. 2, og EU-overensstemmelseserklæringen, jf. § 18, stk. 3, er udarbejdet, sørge for, at overensstemmelseserklæringen står til rådighed for Sikkerhedsstyrelsen, i 10 år efter at radioudstyret er blevet bragt i omsætning, og sikre, at den tekniske dokumentation i samme periode kan stilles til rådighed for Sikkerhedsstyrelsen, hvis styrelsen anmoder herom, 2) underrette Sikkerhedsstyrelsen, hvis vedkommende har grund til at tro, at radioudstyr, som denne har bragt i omsætning, udgør en risiko, 3) på grundlag af begrundet anmodning fra Sikkerhedsstyrelsen give styrelsen al information og dokumentation, der er nødvendig for at konstatere radioudstyrets overensstemmelse med de krav, der finder anvendelse på radioudstyret, på et sprog, der er letforståeligt for Sikkerhedsstyrelsen, og 4) samarbejde med Sikkerhedsstyrelsen og herunder efter en begrundet anmodning sikre, at der træffes øjeblikkelige nødvendige korrigerende tiltag for at afhjælpe eventuelle tilfælde af manglende overensstemmelse med de krav, der finder anvendelse på radioudstyret, og hvis dette ikke er muligt, begrænse de risici, der er forbundet med radioudstyret, når det påbydes af Sikkerhedsstyrelsen, eller på eget initiativ, når udbyderen af distributionstjenester skønner eller har grund til at tro, at radioudstyret udgør en risiko.
§ 25 b.
Udbydere af informationssamfundstjenester skal på anmodning af Sikkerhedsstyrelsen og i særlige tilfælde samarbejde med Sikkerhedsstyrelsen med henblik på at fremme ethvert tiltag, der træffes for at eliminere eller, hvis dette ikke er muligt, begrænse de risici, der er forbundet med radioudstyr, der udbydes eller var udbudt til salg online gennem deres tjenester.«« [Sproglig ændring] 14) I nr. 50 ændres »I § 33 indsættes efter stk. 1 som nye stykker« til: »§ 33, stk. 2, ophæves, og i stedet indsættes«.
[Lovteknisk ændring] Til § 4 15) Før nr. 1 indsættes som nyt nummer:
»01. To steder i § 43, stk. 5, ændres »stk. 3« til: »stk. 4«.« [Konsekvensændring] Til § 5 16) I stk. 2 indsættes efter »§ 2, nr. 6, 7, 9,«: »01, 02,«.
[Konsekvensændring] Bemærkninger Til nr. 1 Den foreslåede ændring er udtryk for en sproglig ensretning.
Tilføjelsen »nærmere detaljer for« til lovforslagets § 1, nr. 27, vil bringe ecodesignlovens § 10, stk. 4, på linje med formuleringen af lovforslagets § 1, nr. 26, § 2, nr. 6 og 7, og § 3, nr. 50. Den foreslåede ændring vil sprogligt bringe lovforslagets § 1, nr. 27, i overensstemmelse med Europa-Parlamentet og Rådets forordning (EU) 2019/1020 af 20. juni 2019 om markedsovervågning og produktoverensstemmelse og om ændring af direktiv 2004/42/EF og forordning (EF) nr. 765/2008 og (EU) nr. 305/2011, artikel 14, stk. 4 b.
Til nr. 2 Den foreslåede ændring er af sproglig karakter.
Der tilføjes et manglende ord i lovforslagets § 11, stk. 1, og der sker desuden en sproglig præcisering.
Til nr. 3 Den foreslåede ændring er en konsekvensændring af henvisningen i ecodesignlovens § 13, stk. 2, til lovens § 13, stk. 3. Det foreslås i lovforslagets § 1, nr. 37, at ophæve § 13, stk. 1, hvorefter stk. 2-6 bliver stk. 1-5. Derfor skal henvisningen i ecodesignlovens § 13, stk. 2, der bliver stk. 1, til lovens § 13, stk. 3, ændres til en henvisning til lovens § 13, stk. 2.
Til nr. 4 Den foreslåede ændring i nr. 01 er en konsekvensændring af henvisningen i produktenergimærkningslovens § 3, stk. 4, til lovens § 3, stk. 1-3. Det foreslås i lovforslagets § 2, nr. 9, at indsætte et nyt § 3, stk. 3, hvorefter stk. 3-6 bliver stk. 4-7. Derfor skal henvisningen i produktenergimærkningslovens § 3, stk. 4, til lovens § 3, stk. 1-3, ændres til en henvisning til lovens § 3, stk. 1-4.
 Den foreslåede ændring i nr. 02 er en konsekvensændring af henvisningen i produktenergimærkningslovens § 3, stk. 5, til lovens § 3, stk. 1-3, og lovens § 3, stk. 4. Det foreslås i lovforslagets § 2, nr. 9, at indsætte et nyt § 3, stk. 3, hvorefter stk. 3-6 bliver stk. 4-7. Derfor skal henvisningen i produktenergimærkningslovens § 3, stk. 5, til lovens § 3, stk. 1-3, ændres til en henvisning til lovens § 3, stk. 1-4, og henvisningen til stk. 4 ændres til en henvisning til stk. 5.
Til nr. 5 Den foreslåede ændring er af sproglig karakter og forbedrer forståelsen af lovforslagets § 5, stk. 1.
Til nr. 6 Det foreslås i lovforslagets § 2, nr. 2, overalt i loven at ændre »tilsyn« til »kontrol«.
Konsekvensen af forslaget vil være, at lovens § 7, stk. 2, 1. pkt., ville få følgende ordlyd: »Erhvervsministeren kan bemyndige en sagkyndig institution, en organisation eller en virksomhed til at udøve nærmere angivne beføjelser vedrørende kontrol og kontrol af energirelaterede produkter og til at udøve sekretariatsbistand til tilsynsmyndigheden.« Det foreslås derfor at lade ordene »tilsyn og« udgå.
Til nr. 7 Den foreslåede ændring er af lovteknisk karakter.
Rykningen af numrene efter nr. 15, som er angivet i det foreslåede nr. 3, omfatter ved en fejl ikke den gældende bestemmelse i § 2, stk. 1, nr. 18, som bliver nr. 19. Med den foreslåede ændring medtages den gældende § 2, stk. 1, nr. 18, i den foreslåede bestemmelse, hvorefter bestemmelsen bliver til § 2, stk. 1, nr. 19.
 Herudover foreslås det, at rykningen af den gældende § 2, stk. 1, nr. 19, til nr. 20 medtages i denne bestemmelse i stedet for i lovforslagets § 3, nr. 4, således at rykningen af stykkerne i § 2, stk. 1, samles ét sted.
Til nr. 8 Den foreslåede ændring er af lovteknisk karakter.
Formuleringen i den foreslåede bestemmelse i nr. 4 medfører ikke en ophævelse af den gældende bestemmelse i § 2, stk. 1, nr. 18, som bliver nr. 19, som det er hensigten.
Det foreslås at ændre i formuleringen i den foreslåede bestemmelse i nr. 4, således at det gøres klart, at den gældende bestemmelse i § 2, stk. 1, nr. 18, som bliver nr. 19, ophæves og erstattes af den nyaffattede bestemmelse i § 2, stk. 1, nr. 19, jf. den foreslåede bestemmelse i nr. 4.
 Rykningsklausulen i bestemmelsen foreslås at udgå, idet rykningen af § 2, stk. 1, nr. 15-19, til nr. 16-20 i stedet foreslås omfattet af ændringsforslag nr. 7.
Til nr. 9 Den foreslåede bestemmelse er en sproglig ændring af bestemmelsen i § 7, stk. 4, i radioudstyrsloven, jf. det foreslåede nr. 14. I denne bestemmelse er den bemyndigede repræsentants pligter angivet som en opremsning i punkter med hele sætninger med punktum til sidst.
Det foreslås at ændre i formuleringen af punkterne, således at de i stedet angives i form af omløbende tekst med lille begyndelsesbogstav i punkterne og der indsættes kommaer i stedet for punktummer.
Det vil forkorte teksten i den foreslåede bestemmelse og dermed lette læsningen heraf.
Til nr. 10 Den foreslåede ændring er en sproglig rettelse af den foreslåede bestemmelse i nr. 16. I bestemmelsen i § 8, stk. 3, 2. pkt., jf. det foreslåede nr. 16, mangler ordet »er« efter »ikke« i sætningen »Kontaktoplysningerne skal som udgangspunkt angives på apparatet, medmindre det ikke muligt på grund af apparatets beskaffenhed.«.
Det foreslås med ændringen at indsætte det manglende ord i sætningen, således at sætningen bliver fuldstændig.
Til nr. 11 Den foreslåede bestemmelse er en sproglig ændring af bestemmelserne i §§ 11 a og 11 b i radioudstyrsloven, jf. det foreslåede nr. 24.
I § 11 a er udbyderen af distributionstjenesters pligter angivet som en opremsning i punkter med hele sætninger med punktum til sidst.
Det foreslås at ændre i formuleringen af punkterne, således at de i stedet angives i form af omløbende tekst med lille begyndelsesbogstav i punkterne og der indsættes kommaer i stedet for punktummer.
Det vil forkorte teksten i den foreslåede bestemmelse og dermed lette læsningen heraf.
I § 11 b er der indsat et komma inden »for at eliminere«.
Der er tale om en fejlagtig tegnsætning, hvorfor det foreslås at fjerne kommaet, således at tegnsætningen bliver korrekt.
Til nr. 12 Den foreslåede bestemmelse er en sproglig ændring af bestemmelsen i § 21, stk. 4, i radioudstyrsloven, jf. det foreslåede nr. 35. I denne bestemmelse er den bemyndigede repræsentants pligter angivet som en opremsning i punkter med hele sætninger med punktum til sidst.
Det foreslås at ændre i formuleringen af punkterne, således at de i stedet angives i form af omløbende tekst med lille begyndelsesbogstav i punkterne og der indsættes kommaer i stedet for punktummer.
Det vil forkorte teksten i den foreslåede bestemmelse og dermed lette læsningen heraf.
Til nr. 13 Den foreslåede bestemmelse er en sproglig ændring af bestemmelserne i §§ 25 a og 25 b i radioudstyrsloven, jf. det foreslåede nr. 45.
I § 25 a er udbydere af distributionstjenesters pligter angivet som en opremsning i punkter med hele sætninger med punktum til sidst.
Det foreslås at ændre i formuleringen af punkterne, således at de i stedet angives i form af omløbende tekst med lille begyndelsesbogstav i punkterne og der indsættes kommaer i stedet for punktummer.
Det vil forkorte teksten i den foreslåede bestemmelse og dermed lette læsningen heraf.
I § 25 b er der indsat et komma inden »for at eliminere«.
Der er tale om en fejlagtig tegnsætning, hvorfor det forslås at fjerne kommaet, således at tegnsætningen bliver korrekt.
Til nr. 14 Den foreslåede ændring er af lovteknisk karakter.
Formuleringen i den foreslåede bestemmelse i nr. 50 medfører ikke en ophævelse af den gældende bestemmelse i § 33, stk. 2, som det er hensigten.
Det foreslås at ændre i formuleringen i den foreslåede bestemmelse i nr. 50, således at det gøres klart, at den gældende bestemmelse i § 33, stk. 2, ophæves og erstattes af de nyaffattede bestemmelser i § 33, stk. 2-4, jf. den foreslåede bestemmelse i nr. 50.
Til nr. 15 Telelovens afsnit IV indeholder en række forpligtelser, som Erhvervsstyrelsen kan pålægge udbydere med en stærk markedsposition i forbindelse med en markedsafgørelse, jf. § 41. Det kan f.eks. omfatte en forpligtelse til ikkediskrimination, jf. § 43.
Ved lov nr. 1833 af 8. december 2020 blev dele af Europa-Parlamentet og Rådets direktiv 2018/1972/EU af 11. december 2018 om oprettelse af en europæisk kodeks for elektronisk kommunikation (teledirektivet) gennemført.
Dette omfattede bl.a., at der blev indsat et nyt stk. 3 i telelovens § 43, hvorefter lovens § 43, stk. 3 og 4, blev lovens § 43, stk. 4 og 5.
 Den foreslåede ændring er en konsekvensændring af henvisningen i telelovens § 43, stk. 5, til lovens § 43, stk. 3, idet der ved lov nr. 1833 af 8. december 2020 blev indsat et nyt stk. 3 i telelovens § 43, hvorefter lovens § 43, stk. 3 og 4, blev lovens § 43, stk. 4 og 5. Derfor skal henvisningen i telelovens § 43, stk. 5, til lovens § 43, stk. 3, ændres til en henvisning til lovens § 43, stk. 4.
Den foreslåede ændring af telelovens § 43, stk. 5, vil indebære, at der korrekt henvises til telelovens § 43, stk. 4, som omhandler en forpligtelse om dokumentation, som der henvises til i telelovens § 43, stk. 5, men vil ellers ikke have betydning for Erhvervsstyrelsen eller udbydere.
Der er således alene tale om en konsekvensændring af henvisninger.
Til nr. 16 Med ændringsforslaget sikres det, at ændringerne i ændringsforslag nr. 4 træder i kraft samtidig med § 2, nr. 9, i det fremsatte lovforslag, som ændringsforslag nr. 4 er en konsekvens af.
4. Udvalgsarbejdet Lovforslaget blev fremsat den 28. april 2021 og var til 1. behandling den 6. maj 2021. Lovforslaget blev efter 1. behandling henvist til behandling i Klima-, Energi- og Forsyningsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og klima-, energi- og forsyningsministeren sendte den 26. oktober 2020 dette udkast til udvalget, jf.
KEF alm. del  bilag 34. Den 28. april 2021 sendte klima-, energi- og forsyningsministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Spørgsmål Udvalget har under udvalgsarbejdet stillet 2 spørgsmål til klima-, energi- og forsyningsministeren til skriftlig besvarelse, som ministeren har besvaret.
Anders Kronborg (S) Bjørn Brandenborg (S) Bjarne Laustsen (S) Kasper Roug (S) Ida Auken (S) Jesper Petersen (S) Jens Joel (S) Orla Hav (S) Andreas Steenberg (RV) Zenia Stampe (RV) Rasmus Helveg Petersen (RV) fmd.
Signe Munk (SF) Torsten Gejl (ALT) Rasmus Nordqvist (SF) Søren Egge Rasmussen (EL) Peder Hvelplund (EL) Thomas Danielsen (V) nfmd.
Christoffer Aagaard Melson (V) Lars Christian Lilleholt (V) Marie Bjerre (V) Tommy Ahlers (V) Carsten Kissmeyer (V) Morten Messerschmidt (DF) Jens Henrik Thulesen Dahl (DF) Mona Juul (KF) Niels Flemming Hansen (KF) Katarina Ammitzbøll (KF) Peter Seier Christensen (NB) Alex Vanopslagh (LA) Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
