Skriftlig fremsættelse (30. marts 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af våbenloven (Våbenformidling mv.) (Lovforslag nr.
L 133).
En arbejdsgruppe under Justitsministeriet har til opgave at  

 gennemgå og vurdere de spørgsmål, som reglerne og praksis for kontrol med  

 udførsel af våben mv. giver anledning til.
Arbejdsgruppen afgav den 14.  

 december 2004 en delrapport om våbenformidling, den produktmæssige  

 afgrænsning  

 af våbeneksportkontrollen, ikke-fysisk overførsel og teknisk bistand  

 vedrørende  

 masseødelæggelsesvåben mv.
Lovforslaget bygger i vidt omfang på denne  

 rapport.
Danmark er i henhold til EUs fælles holdning af 23. juni  

 2003 om våbenmæglervirksomhed forpligtet til at indføre regler om kontrol med  

 våbenformidling, dvs. forhandling eller arrangering af våbenoverførsler fra  

 ét  

 land til et andet.
Lovforslaget har til formål at gennemføre disse regler.
Lovforslaget har endvidere til formål at opdatere  

 våbenlovens definition af de våben mv., som er omfattet af våbenlovens  

 eksportkontrolregler, så definitionen også efter en naturlig sproglig  

 forståelse dækker de lister over militære produkter, som Danmark i EU og  

 andre  

 internationale fora har forpligtet sig til at underlægge eksportkontrol.
Der  

 foreslås fortsat anvendelse af brede kategorier, som sikrer, at også våben og  

 krigsmateriel uden for listerne som hidtil er omfattet af våbenlovens  

 eksportkontrolregler.
 Herudover har lovforslaget til formål at sikre, at ikke kun  

 fysisk flytning af våben mv., herunder våbenrelateret software og teknologi,  

 ud  

 fra dansk område, men også ikke-fysisk overførsel til udlandet ved hjælp af  

 fax, telefon eller andet elektronisk medie er omfattet af  

 eksportkontrolreglerne.
Endelig har lovforslaget til formål at gennemføre den del af  

 EUs fælles aktion af 22. juni 2000 om teknisk bistand i forbindelse med  

 visse  

 former for militær endelig anvendelse, som hører under Justitsministeriets  

 ressort.
Den fælles aktion pålægger medlemsstaterne at føre kontrol med  

 teknisk  

 bistand vedrørende masseødelæggelsesvåben og fremføringsmidler hertil, som  

 ydes  

 uden for EU.
Lovforslaget indeholder regler om kontrol med teknisk bistand  

 vedrørende produkter, der alene kan anvendes som masseødelæggelsesvåben, og  

 missiler, der er specielt konstrueret eller modificeret til fremføring af  

 masseødelæggelsesvåben. Økonomi- og erhvervsministeren har med henblik på  

 gennemførelse af den fælles aktion for så vidt angår teknisk bistand  

 vedrørende  

 såkaldte dual-use produkter, som i det konkrete tilfælde skal anvendes i  

 forbindelse med masseødelæggelsesvåben, den 23. februar 2005 fremsat  

 lovforslag  

 nr.
L 41 om ændring af lov om anvendelsen af visse af De europæiske  

 Fællesskabers retsakter om økonomiske forbindelser til tredjelande.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
