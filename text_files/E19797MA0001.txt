Der var rejst spørgsmål om den afgiftsmæssige stilling for et instituts  

 forsknings- og servicevirksomhed.
Instituttet beskæftiger sig primært med  

 forskning, rådgivning og vejledning mv. inden for det sociale område.
 Hovedparten af instituttets indtægter bevilges på de årlige finanslove.  

 Herudover har det en lovhjemlet adgang til at tilvejebringe midler til  

 direkte finansiering af dets forsknings- og servicevirksomhed.
 Den af instituttet udøvede forsknings- og servicevirksomhed omfattes af  

 afgiftspligten efter lovens § 2, stk. 2, men Ministeriet for Skatter og  

 Afgifter har udtalt, at der i medfør af lovens § 3, stk. 1, litra d ikke skal  

 svares afgift af den omhandlede virksomhed.
 Afgørelsen om, at der ikke skal svares afgift af den omhandlede  

 virksomhed, er ændret ved Mn.1013.
