Landsskatteretskendelse  

 vedr.
Opgørelse af momspligt af omsætning i opløst virksomhed - berostillelse  

 pga. straffesag - klageberettiget Sagen drejer sig om, hvorvidt  

 klageren (A) er berettiget til at klage over skattecentrets afgørelse af 14.  

 juli 2006, som vedrører opgørelse af selskabet B ApS (herefter benævnt  

 selskabet) momstilsvar for perioden 1. juli 1999 til 13. februar 2003.
Landsskatterettens afgørelse Klagen afvises.
Sagens oplysninger Det fremgår, at klageren i  

 december 1999 erhvervede aktierne i selskabet, der var stiftet i juli 1999  

 som  

 skuffeselskab.
Forud herfor havde klageren drevet konsulentvirksomheden C,  

 som  

 imidlertid herefter i marts 2001 blev afmeldt fra det centrale  

 virksomhedsregister.
 I september 2002 anmodede  

 Erhvervs- og Selskabsstyrelsen om, at selskabet blev tvangsopløst i henhold  

 til  

 anpartsselskabslovens § 60, jf. § 61 på grund af manglende  

 regnskabsaflæggelse,  

 og i februar 2003 blev selskabet taget under konkursbehandling.
Ved afgørelse af 17. juli  

 2003 forhøjede det daværende ToldSkat selskabets momstilsvar for perioden 1.  

 juli 1999 til 13. februar 2003 med 796.865 kr.
Afgørelsen var stilet til  

 selskabet under konkurs, c/o advokat D.
Klagerens repræsentant har oplyst, at  

 afgørelsen er sendt i kopi til klageren.
Der er endvidere truffet afgørelse  

 vedrørende klagerens tidligere virksomhed, C.
 Konkursbehandlingen af  

 selskabet blev afsluttet i september 2004, hvor selskabet blev opløst.  

 ToldSkat  

 anmodede ved tiltalebegæring af 9. november 2004 politiet om at rejse tiltale  

 mod klageren vedrørende overtrædelse af momsloven og straffeloven.
Ved brev af 8. november 2005  

 rettede klagerens repræsentant henvendelse til ToldSkat.
Af brevet fremgår  

 bl.a. følgende:
  

  

 Vedr.: J.nr. ( )  A  

 (Cpr-nr. ( )) ToldSkat har i ovennævnte sag  

 ved tiltalebegæring af 9. november 2004 anmodet Politiet om at rejse tiltale  

 mod A vedrørende overtrædelse af momsloven og straffeloven.
( ) Foruden sagen om momsunddragelse  

 på 986.596 kr. i B ApS og sagen om momsunddragelse på 84.750 kr. i  

 virksomheden  

 C verserer der  

  

 dels  

 administrative skattesager om min klients skatteansættelser,  

  

 dels  

 administrative straffesager i Bødeafdelingen i Kommunens  

 skatteforvaltning ( ) De beløbsmæssigt største af  

 ansættelsespunkterne i skattesagerne er en udløber af denne sag, som ToldSkat  

 har overgivet til politiet.
Jeg har indgivet anmodninger i skattesagerne om  

  

 berostillelse  

 på udfaldet af straffesagen.
( ) Formålet med denne henvendelse  

 er at anmode om genoptagelse af den administrative behandling af denne sag.
 Anmodningen har baggrund i,  

 at ToldSkat er gået ud fra, at det omhandlede salg har været momspligtigt.  

 Det  

 er imidlertid ikke tilfældet, idet  

  

 der har været tale om  momsfrit  salg  

 af ydelser til udlandet.
 Der er således efter  

 forsvarets opfattelse en afgørende fejl i grundlaget for ToldSkats  

 tiltalebegæring.
( ) På et efterfølgende møde  

 mellem klagerens repræsentant og Skattecenteret i april 2006 og ved  

 efterfølgende  

 korrespondance blev det oplyst, at genoptagelsesanmodningen vedrørte  

 afsluttede  

 momssager vedrørende både C v/klageren og selskabet.
 Ved mail af 22. maj 2006 fra  

 Skattecenteret til klagerens repræsentant oplyste skattecentret, at man ikke  

 agtede at imødekomme anmodningen om genoptagelse af afgørelsen vedrørende C  

 v/klageren, men at man derimod genoptog afgørelse af 17. juli 2003 vedrørende  

 selskabet.
Skattecentret traf den 14.  

 juli 2006 den påklagede afgørelse.
Afgørelsen er stilet til klagerens  

 repræsentant  

 og følgende fremgår bl.a. af afgørelsen:
  

  

 Afgørelse om afkrævning af afgift (moms) efter genoptagelse af punkt 1  

 i afgørelse af 17.7.2003 vedrørende Deres klient A/B ApS, Deres j.nr. ( ) SKAT afkræver Deres klient  

 kl. 751.960 i afgift for perioden 1.7.1999  13.2.2003, jf.  

 opkrævningslovens §  

 5, stk. 1 ( ).
Begrundelse SKAT har på Deres anmodning  

 genoptaget punkt 1 i vores afgørelse af 17.7.2003 vedrørende Deres klient.
( ) Af den medfølgende  

 sagsfremstilling fremgår det, at virksomhedens navn er B ApS, og under  

 punktet  

 virksomhedens repræsentant er angivet klagerens repræsentant.
Under CVR-nr.  

 er  

 angivet selskabets CVR-nr., og under punktet CPR-nr. er angivet klagerens  

 CPR-nr.
 Det er oplyst, at klagerens  

 repræsentant alene repræsenterer klageren og ikke selskabet.
 Klagerens repræsentant har i  

 forbindelse med klagen til Landsskatteretten anmodet om, at straffesagen  

 berostilles på den administrative behandling.
Skattecenteret har i en  

 udtalelse til Landsskatteretten oplyst, at skattecentret overfor Politiet i  

 juli 2006 har indstillet, at straffesagen fremmes frem for den af  

 repræsentanten dengang varslede klagesag til Landsskatteretten.
Skattecentret  

 har endvidere udtalt, at man fortsat indstiller, at straffesagen fremmes frem  

 for klagen til Landsskatteretten.
Klagerens påstand og  

 argumenter Klagerens repræsentant har  

 nedlagt påstand, at klageren er klageberettiget.
Afgørelsen er truffet i såvel  

 selskabets som i klagerens navn, idet skattecentret må have været opmærksom  

 på  

 selskabets manglende retsevne på tidspunktet for genoptagelsen.
Der har  

 imidlertid fra skattecentrets side været en klar hensigt med den fornyede  

 behandling, nemlig at resultatet af denne kunne danne grundlag for den rejste  

 straffesag mod klageren.
 En sag med et så komplekst  

 indehold som denne bør efter omstændighederne  og som vanligt er   

 behandles  

 med den størst mulige ekspertise, hvilket netop besiddes i det administrative  

 klagesystem, herunder i sidste ende Landsskatteretten.
Den påklagede afgørelse får  

 direkte indflydelse på den anlagte straffesag.
Det er derfor væsentligt for  

 straffesagens behandling, at det materielle grundlag er korrekt, herunder at  

 der om muligt er enighed mellem parterne om de væsentlige forhold i sagen.
En detaljeret gennemgang af  

 sagens momsjuridiske og for momsvurderingen materielle indhold ved en  

 byretsdomstol synes ikke hensigtsmæssig sagens omstændigheder taget i  

 betragtning.
Da omfanget af sagen imidlertid er væsentligt, dels for  

 vurderingen af en eventuel hensigt om udeholdt moms, dels for en eventuel  

 udmåling af bøde, vil en gennemgang ved Landsskatteretten være af største  

 betydning.
Om parter i en sag kræves det  

 som udgangspunkt, at disse har en væsentlig, direkte og personlig interesse i  

 sagen.
Det absolutte udgangspunkt er derfor, at alene parten er  

 klageberettiget.
I skatteprocessen er der afledt heraf en klar praksis,  

 hvorefter alene den person, juridisk eller fysisk, der modtager en  

 skatteansættelse, vil være klageberettiget, med ganske få og helt specifikke  

 undtagelser.
Udgangspunktet er i  

 konkursboer for juridiske personer, at alene selskabet vil være  

 klageberettiget.
I nærværende sag er selskabet oprindeligt anset for rette  

 klageberettigede for så vidt angår momsansættelsen for perioden.
Da selskabet  

 som bekendt er afregistreret, vil selskabet ikke kunne varetage denne  

 funktion.
For fysiske personer  

 konkursboer er det antaget, at konkursboet kan føre sagen. Ønsker konkursboet  

 ikke at føre sagen, kan fallenten selv føre denne.
Der er herved bl.a.  

 henvist  

 til Skatteproces, 2. udgave, 2002, p. 156 og 157, samt til  

 Skatteproces i  

 Praksis, 1990, p. 109. Dette gennembrud i klageberettigelse forekommer  

 naturligt, idet fallenten i mange tilfælde er den nærmeste til at føre sagen  

 og  

 i øvrigt den person, for hvilken resultatet af den førte sag har direkte og  

 umiddelbar betydning, herunder i forbindelse med en eventuel efterfølgende  

 tiltalebegæring.
Tilsvarende gør sig  

 grundlæggende gældende for hovedaktionærer.
En hovedaktionær vil ved  

 straffegennembrud  

 opnå en forringet retsstilling i forhold til øvrige erhvervsdrivende, der  

 netop  

 ved personlig konkurs kan vælge af fortsætte sagen, såfremt konkursboet ikke  

 ønsker dette eller i øvrigt er afsluttet på tidspunktet for sagens anlæg.
Denne forskel i  

 retsstillingen synes der ikke at være en begrundelse for.
Samtidig synes den  

 i  

 det hele taget ikke at være hensigtsmæssig ud fra et retssikkerhedssynspunkt.  

 Klageren oplever i nærværende sag at blive tiltalt på grundlag af selskabets  

 momsansættelse.
Det er for hans retssikkerhed afgørende, at momsansættelsen  

 derfor er baseret på et korrekt og hjemlet retsgrundlag.
Alene den grundige  

 administrative behandling af sagen kan tilsikre dette.
Landsskatterettens  

 bemærkninger og begrundelse Af skatteforvaltningslovens §  

 40, stk. 1, fremgår bl.a. følgende:  

  

 § 40.  

  

 En klage til Landsskatteretten kan indgives af enhver, der har en væsentlig,  

 direkte og individuel retlig interesse i den afgørelse, der klages over. (  

 ).
 Den påklagede afgørelse er  

 stilet til klagerens repræsentant, og i afgørelsen er det er angivet, at der  

 er  

 tale om en afgørelse om afkrævning af afgift (moms) efter genoptagelse af  

 punkt  

 1 i afgørelse af 17. juli 2003 vedrørende klageren/selskabet.
 Uanset det i afgørelsen er  

 angivet, at den vedrører klageren/selskabet, må afgørelsen alene anses for at  

 vedrøre selskabets momstilsvar for perioden 1. juli 1999 til 13. februar  

 2003,  

 da der er tale om genoptagelse af afgørelse af 17. juli 2003 vedrørende  

 selskabet, der udelukkende vedrørte selskabets momstilsvar for perioden.
 Det fremgår imidlertid, at  

 selskabet ikke eksisterer, da selskabet blev opløst i september 2004.
 Klageren kan ikke anses for  

 at have en væsentlig, direkte og individuel retlig interesse i den afgørelse,  

 der klages over, hvorfor klageren ikke kan anses for klageberettiget i  

 henhold  

 til skatteforvaltningslovens § 40, stk. 1.
Klagerens interesse i at  

 kunne påklage afgørelsen må således anses som afledet og indirekte, jf. til  

 eksempel den i Folketingets Ombudsmands Beretning for 2003, side 345 gengivne  

 udtalelse.
Der er herved tillige henset til, at klageren ved behandlingen af  

 et  

 evt. hæftelses- og strafansvar har mulighed for at komme med de indsigelser,  

 som klageren måtte have mod skattecentrets afgørelse vedrørende selskabets  

 momstilsvar.
 Derfor afvises klagen.
