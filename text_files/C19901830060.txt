Momsfri i udlandet Tilbagebetaling af moms i EF-lande Danske momsregistrerede virksomheder kan få tilbagebetalt momsen af visse  

 varer og ydelser, som er købt og forbrugt i andre EF-lande i forbindelse med  

 momspligtige aktiviteter.
Reglerne findes i 8. momsdirektiv (79/1072/EØF).
Ordningen kan bruges af momsregistrerede virksomheder, som køber og  

 forbruger varer eller ydelser under ophold i andre EF-lande.
F.eks. kan en  

 vognmand, som har købt brændstof eller har haft reparationer på lastbilen i  

 et andet EF-land, få momsen tilbage.
Det samme gælder virksomheder, der har  

 deltaget i messer i andre EF-lande.
Ansøgning De skal udfylde et officielt ansøgningsskema på salgslandets sprog.
De kan  

 få ansøgningsskemaet på Deres distriktstoldkammer.
 Ansøgningen skal sendes til afgiftsmyndigheden i salgslandet - se  

 oversigten over afgiftsmyndigheder.
 De skal vedlægge den originale faktura eller lignende, som skal indeholde:
- leverandørens navn og adresse - Deres virksomheds navn og adresse - en beskrivelse af varen eller ydelsen - leveringsdato - pris - særskilt angivelse af momsen Ansøgningen skal vedlægges en erklæring, som dokumenterer, at De er  

 momsregistreret på ansøgningstidspunktet.
De kan få erklæringen (Y63) på  

 Deres distriktstoldkammer.
Erklæringen er gyldig i et år og findes på dansk,  

 engelsk, fransk og tysk.
Betingelser De må ikke sælge varer og momspligtige ydelser eller have forretningssted  

 eller bopæl i det EF-land, hvor købet er sket.
De kan kun få momsen retur for varer og ydelser, som kan medregnes til  

 købsmomsen i salgslandet.
De enkelte EF-lande har forskellige regler.
Ansøgningen skal mindst omfatte en tre måneders periode og højst et  

 kalenderår.
Perioden kan dog være mindre end tre måneder i den sidste del af  

 året.
De kan selv vælge perioden.
Ansøgningsfristen er den 30. juni for  

 perioder i det foregående år.
Det ansøgte beløb skal overstige en minimumsgrænse.
Minimumsgrænsen kan  

 opnås ved at samle momsbeløb fra flere fakturaer og/eller importdokumenter.  

 EF-landene har forskellige minimumsgrænser for tilbagebetaling af moms.
Østrig De kan få tilbagebetalt momsen af visse varer og ydelser, som De har købt  

 og forbrugt i Østrig.
Yderligere oplysninger fås hos: Finanzamt Graz-Stadt (68) Ref 28 Conrad  

 von Hotzendorf Strasse 14-18 A-8018 Graz Tlf. 009 43 222 (316) 7062 Norge De kan kun få tilbagebetalt momsen af visse varer og ydelser til  

 lastbiler, som bruges til transport til eller fra Norge.
Det gælder f.eks.  

 diesel, benzin, reparation, udstyr etc.
 Lastbilen (trailer/vogntog) skal være registreret eller hjemmehørende i  

 Danmark.
For at kunne få momsen tilbage, skal fakturabeløbet være mindst NOK 500,  

 ekskl. moms.
Ansøgningen skal ske på blanket RG-134, som De kan få på Deres  

 distriktstoldkammer.
 Det er den norske sælger, som skal udfylde blanketten.
De skal kontakte det norske toldvæsen, inden De forlader Norge.
Det norske  

 toldvæsen forsyner blanketten med attest om, at De har forladt Norge.
De får  

 herefter blanketten retur.
 De skal så sende blanketten tilbage til sælgeren, som derefter kan sende  

 Dem momsbeløbet.
Sverige De kan kun få tilbagebetalt moms, hvis De er momsregistret i Sverige.
Flere oplysninger De kan få flere oplysninger hos den enkelte afgiftsmyndighed eller hos  

 Udenrigsministeriets Handelsafdeling, Toldoplysningen på telefon 33 92 00 00.
