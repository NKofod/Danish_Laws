I medfør af § 4, stk. 2 og 3, § 5, stk. 4, § 6 a, stk. 4, § 6 b, stk. 4,  § 8, stk. 5, § 10, stk. 2, § 14, stk. 2, og §  

 29 i arbejdsmarkedsbidragsloven, jf. lovbekendtgørelse nr. 795 af 15.
 december 1988, fastsættes:
Bidragsfritagelse § 1.  Trossamfund anerkendt i henhold til kongelig  

 resolution er fritaget for at betale bidrag.
Det samme gælder trossamfund,  

 som Kirkeministeriet har meddelt vielsesbemyndigelse, samt folke- og  

 frikirkelige organisationer og missionsselskaber, frie kirkelige  

 organisationer, private og selvejende kirkelige institutioner, frimenigheder  

 og frikirker.
 Stk. 2.  Institutioner m.v., som efter regler fastsat i  

 medfør af § 2, stk. 2, i lov om Arbejdsgivernes Elevrefusion ikke er omfattet  

 af retten til refusion og tilskud, er fritaget for at betale bidrag.
 Stk. 3.  Fritagelse efter stk. 1 og 2 omfatter ikke  

 virksomhed, der er bidragspligtig efter arbejdsmarkedsbidragslovens § 2, stk.  

 1, nr. 1.
 § 2.  Genbrugsbutikker, som i medfør af  

 merværdiafgiftsloven er fritaget for at betale moms, er fritaget for at  

 betale bidrag.
 § 3.  Blinde, der driver bidragspligtig virksomhed,  

 kan efter anmodning fritages for at betale bidrag, såfremt den årlige  

 omsætning ikke overstiger 110.000 kr.
§ 4.  Arrangementer, hvis overskud fuldt ud anvendes  

 til velgørende eller på anden måde almennyttige formål, kan efter anmodning  

 fritages for registrering.
Er arrangementet omfattet af bidragspligten efter  

 lovens § 2, stk. 1, nr. 1, er det en betingelse, at det er eller vil kunne  

 fritages for afgiftspligten efter merværdiafgiftsloven.
Registrering § 5.  Bidragspligtige virksomheder, der har samme  

 ejer, registreres under eet.
Såfremt der føres særskilt regnskab for de  

 enkelte virksomheder, kan virksomhederne dog efter anmodning registreres hver  

 for sig.
 Stk. 2.  Bidragspligtige virksomheder, der ikke har  

 samme ejer, kan efter anmodning registreres under eet, hvis virksomhederne  

 hver for sig opgør bidragsgrundlaget efter lovens §§ 7-9 på samme måde.  

 Virksomheder, der er registreret under eet, betragtes som een virksomhed.
 Stk. 3.  Virksomheder, der er registreret efter  

 merværdiafgiftslovens § 5, stk. 2, 2. pkt., eller § 5, stk. 3, skal være  

 registreret efter stk. 1, 2. pkt., respektive stk. 2.
 Stk. 4.  Ændringer, der indebærer, at en virksomhed helt  

 eller delvis selv skal angive eller kan undlade at angive bidraget, skal  

 anmeldes overfor toldvæsenet senest 8 dage efter, at ændringen er sket.
Angivelse § 6.  Virksomheder nævnt i lovens § 10, stk. 4, og §  

 11 a, stk. 2, jf. § 11 b, 2. pkt., skal indgive angivelse på en blanket  

 udsendt af toldvæsenet.
Stk. 2.  Efter udløbet af hver opgørelsesperiode nævnt i  

 lovens § 10, stk. 1, § 11, stk. 1, og § 11 a, stk. 1, tilsender toldvæsenet  

 virksomhederne en foreløbig opgørelse af et eventuelt fradrag i bidraget, jf.  

 lovens § 6 a, stk. 1-3, og § 8 nedenfor.
For virksomheder, som toldvæsenet  

 beregner bidraget for, skal fradraget fremgå af opgørelsen af bidraget, jf.  

 lovens § 10, stk. 3, og § 11, stk. 2.
Stk. 3.  Virksomheden anfører bidrag til indbetaling  

 eller godtgørelse i en rubrik, der fremgår af angivelsen.
Beløbet skal  

 angives i hele kroner.
 Stk. 4.  Hvis angivelsen sendes med post, anses den for  

 rettidigt indsendt, når den modtages af toldkamret dagen efter sidste  

 rettidige angivelsesdag.
 § 7.  Virksomheder, som toldvæsenet beregner bidrag  

 for, skal oplyse toldvæsenet om:
 Stk. 2.  Oplysningerne efter stk. 1, nr. 1, 2. pkt., og  

 nr. 3, skal afgives efter opgørelsesperiodens udløb indenfor fristerne efter  

 merværdiafgiftslovens § 20, stk. 1, og § 28, stk. 1.
 § 8.  Antallet af fuldtidsbeskæftigede ansatte i en  

 opgørelsesperiode, jf. lovens § 6 a, stk. 1 og 2, beregnes ved at dividere  

 virksomhedens samlede bidrag til Arbejdsmarkedets Tillægspension med et  

 beløb, der svarer til fuldt bidrag efter § 15, stk. 1, 1. pkt., og stk. 2, 1.  

 pkt, i lov om Arbejdsmarkedets Tillægspension.
Stk. 2.  Fradrag efter lovens § 6 a, der ikke kan  

 udnyttes i en opgørelsesperiode, overføres til den sidste opgørelsesperiode  

 vedrørende året.
Hvis det fradrag, virksomheden er berettiget til efter  

 udløbet af året, er mindre end det foreløbige fradrag vedrørende året,  

 reguleres det overskydende beløb i forbindelse med bidraget for den sidste  

 opgørelsesperiode vedrørende året.
 Stk. 3.  Hvis en virksomhed kun har været registreret i  

 en del af året, foretager toldvæsenet en forholdsmæssig beregning af  

 fradraget.
 Stk. 4.  For virksomheder omfattet af lovens § 11 b sker  

 fradraget i den del af bidraget, der opgøres efter reglerne i § 11 b, 1. pkt.  

 En eventuel uudnyttet del af fradraget overføres til brug ved opgørelsen af  

 bidraget efter reglerne i § 11 b, 2. pkt.
§ 9.  Personligt ejede virksomheder med et årligt  

 bidragsgrundlag på mellem 0 og 240.000 kr. kan afgive en erklæring herom til  

 toldvæsenet.
Erklæringen skal også indeholde oplysning om, at virksomheden  

 ikke beskæftiger lønnet arbejdskraft, for hvilken der skal indbetales  

 ATP-bidrag.
Sådanne virksomheder er fritaget for at angive og betale bidrag.
Stk. 2.  Hvis bidragsgrundlaget i en virksomhed, som har  

 afgivet erklæring efter stk. 1, i et år overstiger 240.000 kr., skal  

 virksomheden underrette toldvæsenet herom.
Det samme gælder, hvis der antages  

 lønnet arbejdskraft, for hvilken der skal betales ATP-bidrag.
 § 10.  Til virksomheder, der efter lovens § 6 b ikke  

 skal indbetale bidrag i et år, tilbagebetales allerede indbetalte  

 bidragsbeløb efter følgende regler:
 Stk. 2.  Tilbagebetaling efter stk. 1, nr. 1, er  

 betinget af, at toldvæsenet har modtaget alle momsangivelser for  

 opgørelsesperioder vedrørende året.
Opgørelse § 11.  For virksomheder, der efter  

 merværdiafgiftsloven anvender en kortere afgiftsperiode end måneden, anvender  

 toldvæsenet ved beregning af bidraget en opgørelsesperiode, der går fra  

 mandag i den første hele uge i kvartalet til søndag i den sidste uge, der er  

 påbegyndt i det pågældende kvartal.
 § 12.  Til virksomhedens samlede lønsum efter lovens §  

 8, stk. 1, nr. 2, og § 9, stk. 1, nr. 2, medregnes enhver form for løn, som  

 virksomhedens ansatte har erhvervet inkl. alle tillæg, uanset om de indgår i  

 lønnen eller ydes særskilt, jf. dog lovens § 8, stk. 3. Løn til ansatte, der  

 er beskæftiget i filialer m.v. i udlandet, og for hvilke virksomheden betaler  

 ATP-bidrag, skal medregnes i lønsummen.
 Stk. 2.  Lønnen medregnes på det tidspunkt, hvor  

 virksomheden skal udgiftsføre lønudgiften.
Regnskabsføring Almindelige bestemmelser § 13.  Virksomheder, der er registreret efter lovens §  

 2, stk. 1, nr. 2, skal føre et regnskab, således at de beløb, der lægges til  

 grund for beregningen af bidraget for hver opgørelsesperiode, fremgår af  

 regnskabet.
 Stk. 2.  Regnskabet skal føres på en klar og overskuelig  

 måde og det skal indeholde sådanne specifikationer, at det kan danne grundlag  

 for toldvæsenets kontrol med beregningen af bidraget.
 Stk. 3.  Regnskabet skal være tilrettelagt således, at  

 toldvæsenet kan sammenholde posteringer i regnskabet med købs-, salgs- eller  

 lønbilag m.v.
 Stk. 4.  Regnskabet skal i øvrigt indeholde sådanne  

 oplysninger, at virksomhederne kan opfylde deres forpligtelse til på  

 anmodning at give toldvæsenet oplysninger om deres indkøb eller leverancer af  

 varer og ydelser.
 Stk. 5.  Det opgjorte bidrag for hver opgørelsesperiode  

 skal fremgå af regnskabet.
Køb og salg § 14.  Virksomheder, der beregner bidragsgrundlaget  

 efter lovens § 8, stk. 1, nr. 1, eller § 9, stk. 1, nr. 1, skal føre  

 regnskabet efter § 13 i det almindelige forretningsregnskab.
 § 15.  Regnskabet over indkøb m.v. skal for hver  

 opgørelsesperiode omfatte køb af varer og ydelser til brug i virksomheden  

 eller til videresalg.
 Stk. 2.  Indkøb m.v., som ikke kan fradrages i  

 bidragsgrundlaget, skal fremgå særskilt af regnskabet.
 Stk. 3.  Bogføringen af indkøb m.v. skal foretages på  

 grundlag af købsbilag, jf. dog stk. 4.
Stk. 4.  Bogføringen af indkøb m.v. kan ske på grundlag  

 af de betalinger, der er foretaget i opgørelsesperioden.
Virksomheden kan da  

 gennem specificerede opstillinger over gæld til leverandører ved  

 opgørelsesperiodens begyndelse og slutning foretage regulering af indkøbet,  

 således at dette svarer til de leverancer, som leverandørerne har faktureret  

 i perioden.
 § 16.  Regnskabet over salg m.v. skal for hver  

 opgørelsesperiode omfatte salg af varer og ydelser, salg af driftsmidler og  

 udtagelser til indehaverens private brug.
 Stk. 2.  Salg m.v., som ikke skal medregnes til  

 bidragsgrundlaget, skal fremgå særskilt af regnskabet.
 Stk. 3.  Bogføringen skal foretages på grundlag af  

 kopier af udstedte salgsbilag, jf. dog stk. 4.
 Stk. 4.  Bogføringen kan ske på grundlag af modtagne  

 betalinger (kasseregnskab). Virksomheden skal da på grundlag af udestående  

 fordringer ved opgørelsesperiodens begyndelse og slutning foretage korrektion  

 for kreditsalg, der endnu ikke er betalt, og for indbetalinger vedrørende  

 tidligere kreditsalg.
Lønsum § 17.  Virksomheder, der beregner bidragsgrundlaget  

 efter lovens § 8, stk. 1, nr. 2, eller § 9, stk. 1, nr. 2, skal føre  

 regnskabet efter § 13 i det almindelige forretningsregnskab.
Disse  

 virksomheder skal føre et regnskab over virksomhedens samlede lønsum.
 Stk. 2.  Dele af lønsummen, som ikke skal medregnes til  

 bidragsgrundlaget, skal fremgå særskilt af regnskabet eller af en opgørelse  

 for den enkelte periode.
 Stk. 3.  Bogføringen for en opgørelsesperiode skal  

 omfatte beløb, som skal medregnes til lønsummen i den pågældende periode.
Andre bestemmelser § 18.  Virksomhedens regnskab efter § 13 for en  

 opgørelsesperiode skal være ført, inden angivelsen indsendes.
 Stk. 2.  Toldvæsenet kan kræve, at virksomhedens  

 bogføring efter en frist på mindst 14 dage skal være ajourført for  

 opgørelsesperioder, for hvilke fristen for indsendelse af angivelse er  

 overskredet.
 § 19.  Virksomhederne skal opbevare regnskabet,  

 regnskabsbilag og andet regnskabsmateriale (herunder bestillingsbøger,  

 fabrikationssedler, kassestrimler, lageroptællingslister, kørebøger m.v.) i 5  

 år efter udløbet af det pågældende regnskabsår.
Stk. 2.  Virksomhederne kan opbevare købs-, salgs- eller  

 lønbilag i form af mikrofilm.
Anvendes edb ved fakturering eller  

 lønanvisning, kan samlelister med oplysning om indholdet af hver enkelt  

 faktura, afregningsbilag eller lønbilag træde i stedet for kopier af de  

 nævnte bilag.
 Stk. 3.  Bestemmelserne om bogføring ved hjælp af edb og  

 om mikrofilm i bekendtgørelse nr. 226 af 18. juni 1959 om bogføringspligtens  

 omfang og indhold finder anvendelse på virksomhedernes regnskabsførelse m.v.  

 efter denne bekendtgørelse.
 Straffe- og ikrafttrædelsesbestemmelser  

 m.v.
 § 20.  Den, der forsætligt eller groft uagtsomt  

 overtræder § 5, stk. 4, § 7, stk. 1, nr. 1, 2. pkt., og nr. 3, samt stk. 2, §  

 9, stk. 1, 2. pkt., og stk. 2, § 12, stk. 1, 2. pkt., § 13, stk. 2-5, § 14, §  

 15, stk. 1-3, § 16, stk. 1-3, og stk. 4, 2. pkt., § 17, § 18, stk. 1, eller §  

 19, stk. 1, eller undlader at efterkomme et påkrav meddelt efter § 18, stk.  

 2, straffes med bøde, medmindre højere straf er forskyldt efter lovens § 26,  

 stk. 3. Bestemmelserne i lovens § 26, stk. 4, og § 27 finder tilsvarende  

 anvendelse.
 § 21.  Bekendtgørelsen træder i kraft den 21. januar  

 1989, således at dens bestemmelser finder anvendelse på opgørelsesperioder,  

 der begynder den 1. januar 1989 eller senere.
Stk. 2.  Bekendtgørelse nr. 112 af 10. marts 1988 om  

 opgørelse af bidragsgrundlaget efter lov om arbejdsmarkedsbidrag,  

 bekendtgørelse nr. 114 af 10. marts 1988 om regnskabsføring efter lov om  

 arbejdsmarkedsbidrag, bekendtgørelse nr. 130 af 15. marts 1988 om  

 registrering af virksomheder og om bidragsfritagelse efter lov om  

 arbejdsmarkedsbidrag og bekendtgørelse nr. 188 af 25. marts 1988 om angivelse  

 af arbejdsmarkedsbidrag ophæves.
Bekendtgørelserne finder dog anvendelse på  

 opgørelsesperioder, der er begyndt før den 1. januar 1989.
