Betænkning afgivet af Undervisningsudvalget den 12. december 2017 Betænkning over Forslag til lov om ændring af lov om Arbejdsgivernes Uddannelsesbidrag, lov om godtgørelse og tilskud til befordring ved deltagelse i erhvervsrettet voksen- og efteruddannelse og lov om statens voksenuddannelsesstøtte (Nedsættelse af VEU-bidrag, fuld arbejdsgiverfinansieret VEU-godtgørelse m.v., forbedret praktikbonus til arbejdsgivere samt forhøjelse af VEU-godtgørelse og Statens Voksenuddannelsesstøtte (SVU) m.v.) [af undervisningsministeren (Merete Riisager)]:
1. Ændringsforslag Undervisningsministeren har stillet 7 ændringsforslag til lovforslaget.
2. Udvalgsarbejdet Lovforslaget blev fremsat den 16. november 2017 og var til 1. behandling den 1. december 2017. Lovforslaget blev efter 1. behandling henvist til behandling i Undervisningsudvalget.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen været sendt i høring.
Den 24. november 2017 sendte undervisningsministeren de indkomne høringssvar til udvalget, og den 30. november 2017 sendte undervisningsministeren et supplerende høringssvar og et høringsnotat til udvalget.
Spørgsmål Udvalget har stillet 1 spørgsmål til undervisningsministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af EL og ALT) indstiller lovforslaget til vedtagelse med de stillede ændringsforslag.
Et mindretal  i udvalget (EL) indstiller lovforslaget til vedtagelse med de under nr. 1, 3 og 5-7 stillede ændringsforslag.
Mindretallet vil stemme imod ændringsforslag nr. 2 og 4.
Et andet mindretal i udvalget (ALT) indstiller lovforslaget til vedtagelse med de under nr. 1, 3 og 5-7 stillede ændringsforslag.
Mindretallet vil ved 2. behandling af lovforslaget redegøre for sin indstilling til ændringsforslag nr. 2 og 4.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af undervisningsministeren, tiltrådt af udvalget:
 1) Undertitlen affattes således:
»(Nedsættelse af VEU-bidrag, forbedret praktikbonus til arbejdsgivere og forhøjelse af VEU-godtgørelse og Statens Voksenuddannelsesstøtte (SVU) m.v.)« [Konsekvensændring af lovforslagets undertitel] Til § 1 Af undervisningsministeren, tiltrådt af et flertal (udvalget med undtagelse af EL og ALT):
 2) Nr. 1 og 2 udgår, og i stedet indsættes:
 »01. I § 15 b indsættes som stk. 2 og 3:
»Stk. 2. Bidraget efter § 18, stk. 2, tilpasses fremadrettet ved lov fra år til år efter aktiviteten med udgangspunkt i en prognose for det kommende års uddannelsesaktivitet og trækket på godtgørelse og befordringsudgifter i henhold til lov om godtgørelse og tilskud til befordring ved deltagelse i erhvervsrettet voksen- og efteruddannelse samt udgifter til kost og logi i henhold til lov om arbejdsmarkedsuddannelser m.v.
Denne model indebærer, at arbejdsgivernes bidrag efter § 18, stk. 2, fremadrettet vil blive reguleret ved lov efter aktiviteten.
Den fremadrettede regulering af bidraget efter § 18, stk. 2, indebærer, at arbejdsgiverne afholder udgiften til godtgørelse m.v.
Overstiger de samlede regnskabsførte udgifter til godtgørelse m.v. prognosen, vil arbejdsgiverne ved lov blive opkrævet et højere bidrag det efterfølgende år igen.
Hvis de samlede regnskabsførte udgifter til godtgørelse m.v. bliver lavere end prognosen, vil størrelsen på bidraget efter § 18, stk. 2, blive reduceret ved lov det efterfølgende år igen.
Stk. 3. Såfremt aktiviteten på kurser, der udløser godtgørelse og befordringsudgifter i henhold til lov om godtgørelse og tilskud til befordring ved deltagelse i erhvervsrettet voksen- og efteruddannelse samt udgifter til kost og logi i henhold til lov om arbejdsmarkedsuddannelser m.v., overstiger et niveau på 7.700 årselever, mødes regeringen med arbejdsmarkedets parter for at drøfte, hvorvidt aktivitetsudviklingen skal reguleres.«« [Den foreslåede fulde arbejdsgiverfinansiering af VEU-godtgørelse m.v. udgår] Af undervisningsministeren, tiltrådt af udvalget:
 3) Efter nr. 5 indsættes som nyt nummer:
 »02. § 18, stk. 2, 1. pkt.,  affattes således:
»Alle arbejdsgivere, jf. § 2, betaler årligt et bidrag på 537 kr. pr. fuldtidsbeskæftiget til Arbejdsgivernes Uddannelsesbidrag i 2018-pris- og -lønniveau.«« [Fastsættelse af VEU-bidraget fra og med 2022] Af undervisningsministeren, tiltrådt af et flertal (udvalget med undtagelse af EL og ALT):
 4) Nr. 6 udgår.
[Den foreslåede fulde arbejdsgiverfinansiering af VEU-godtgørelse m.v. udgår] Af undervisningsministeren, tiltrådt af udvalget:
 5) Efter nr. 7 indsættes som nyt nummer:
 »03. § 21 a, stk. 2, 3. pkt., affattes således:
»En arbejdsgivers måluddannelsesratio beregnes først, når arbejdsgiveren har haft mere end et erhvervsuddannet årsværk i det foregående kalenderår.«« [Justering af merbidraget] Til § 2 6) Nr. 1 affattes således:
»1. I § 2, stk. 2, 2. pkt., indsættes efter »jf. § 7«: », og at der for uddannelsesdeltagere omfattet af visse overenskomster ikke er et krav om forudgående beskæftigelsesperiode«.« [Uddannelsesdeltagere omfattet af visse overenskomster undtages fra krav om forudgående beskæftigelsesperiode] Til § 4 7) Stk. 2-5 udgår, og i stedet indsættes:
 »Stk. 2. Lovens § 3, nr. 1, 2, 4 og 5, træder i kraft den 1. april 2018.
 Stk. 3. Lovens § 1, nr. 4 og nr. 02, § 2, nr. 2 og 4, og § 3, nr. 3, træder i kraft den 1. januar 2022.
 Stk. 4. § 15 b, stk. 2 og 3, i lov om Arbejdsgivernes Uddannelsesbidrag som affattet ved denne lovs § 1, nr. 01, ophæves den 1. januar 2022.
Stk. 5. Lovens § 2, nr. 3, har ikke virkning for ansøgninger om godtgørelse og tilskud til befordring til erhvervsrettet voksen- og efteruddannelse, der indgives før den 1. januar 2018, og for erhvervsrettet voksen- og efteruddannelse, der er påbegyndt før den 1. januar 2018. For sådanne ansøgninger og uddannelser finder de hidtil gældende regler anvendelse.
Stk. 6. § 13, stk. 1, i lov om statens voksenuddannelsesstøtte som affattet ved denne lovs § 3, nr. 2, har ikke virkning for ansøgninger om statens voksenuddannelsesstøtte til forberedende voksenundervisning eller ordblindeundervisning for voksne, der indgives før den 1. april 2018, og for forberedende voksenundervisning eller ordblindeundervisning for voksne, der er påbegyndt før den 1. april 2018. For sådanne ansøgninger og undervisning finder de hidtil gældende regler anvendelse.« Stk. 6 og 7 bliver herefter stk. 7 og 8.
[Ændring af ikrafttrædelsestidspunktet for lempelsen af karenskravet og forhøjelsen af satserne til SVU samt indsættelse af udløbsklausul] Bemærkninger Til nr. 1 Det foreslås, at lovforslagets undertitel affattes således, at undertitlen bliver »(Nedsættelse af VEU-bidrag, forbedret praktikbonus til arbejdsgivere og forhøjelse af VEU-godtgørelse og Statens Voksenuddannelsesstøtte (SVU) m.v.)«.
Forslaget er en konsekvens af ændringsforslag nr. 2 og 4.
Til nr. 2 Det foreslås, at § 1, nr. 1 og 2, i det fremsatte lovforslag om, at VEU-godtgørelse m.v. skal være fuldt arbejdsgiverfinansieret, udgår.
Det foreslås, at der i stedet indsættes et stk. 2 og 3 i § 15 b i lov om Arbejdsgivernes Uddannelsesbidrag.
Det er angivet i det foreslåede § 15 b, stk. 2, at bidraget efter lovens § 18, stk. 2, fremadrettet tilpasses ved lov fra år til år efter aktiviteten med udgangspunkt i en prognose for det kommende års uddannelsesaktivitet og trækket på godtgørelse og befordringsudgifter i henhold til lov om godtgørelse og tilskud til befordring ved deltagelse i erhvervsrettet voksen- og efteruddannelse samt udgifter til kost og logi i henhold til lov om arbejdsmarkedsuddannelser m.v.
Denne model indebærer, at arbejdsgivernes bidrag efter § 18, stk. 2, fremadrettet vil blive reguleret ved lov efter aktiviteten.
Den fremadrettede regulering af bidraget efter § 18, stk. 2, indebærer, at arbejdsgiverne afholder udgiften til godtgørelse m.v.
Overstiger de samlede regnskabsførte udgifter til godtgørelse m.v. prognosen, vil arbejdsgiverne ved lov blive opkrævet et højere bidrag det efterfølgende år igen.
Hvis de samlede regnskabsførte udgifter til godtgørelse m.v. bliver lavere end prognosen, vil størrelsen på bidraget efter § 18, stk. 2, blive reduceret ved lov det efterfølgende år igen.
 Det er angivet i det foreslåede § 15 b, stk. 3, at såfremt aktiviteten på kurser, der udløser godtgørelse og befordringsudgifter i henhold til lov om godtgørelse og tilskud til befordring ved deltagelse i erhvervsrettet voksen- og efteruddannelse samt udgifter til kost og logi i henhold til lov om arbejdsmarkedsuddannelser m.v., overstiger et niveau på 7.700 årselever, mødes regeringen med arbejdsmarkedets parter for at drøfte, hvorvidt aktivitetsudviklingen skal reguleres.
 Det bemærkes, at de foreslåede § 15 b, stk. 2 og 3 efter det foreslåede i ændringsforslag 7 ophæves den 1. januar 2022.
Til nr. 3 Det foreslås, at der foretages en parallelaffattelse af § 18, stk. 2, 1. pkt., i lov om Arbejdsgivernes Uddannelsesbidrag, således at alle arbejdsgivere fra og med 2022 årligt betaler et bidrag på 537 kr. pr. fuldtidsbeskæftiget til Arbejdsgivernes Uddannelsesbidrag i 2018-pris- og -lønniveau.
Den foreslåede ændring vil efter det foreslåede i ændringsforslag nr. 7 skulle træde i kraft den 1. januar 2022. Såfremt der bliver et over- eller underskud i 2020 og 2021, bliver der ved lov reguleret for dette fremadrettet ved fastsættelsen af de konkrete bidragssatser i 2022 og 2023.
Til nr. 4 Det foreslås, at § 1, nr. 6, i det fremsatte lovforslag om, at VEU-godtgørelse m.v. skal være fuldt arbejdsgiverfinansieret, udgår.
Til nr. 5 Det foreslås, at § 21 a, stk. 2, 3. pkt., i lov om Arbejdsgivernes Uddannelsesbidrag affattes således, at en arbejdsgivers måluddannelsesratio først beregnes, når arbejdsgiveren har haft mere end et erhvervsuddannet årsværk i det foregående kalenderår.
 Det foreslåede vil indebære en større parallelitet i forhold til øvrige elementer i regelsættet om Arbejdsgivernes Uddannelsesbidrag.
Til nr. 6 § 2, nr. 1, i det fremsatte lovforslag foreslås nyaffattet.
 Det foreslås, at der i § 2, stk. 2, 2 pkt., i godtgørelsesloven indsættes hjemmel til, at der for uddannelsesdeltagere omfattet af visse overenskomster ikke er et krav om forudgående beskæftigelsesperiode.
 Med den foreslåede justering tydeliggøres det, at der tages udgangspunkt i overenskomster frem for i brancher, som foreslået i det fremsatte lovforslags § 2, nr. 1. Den foreslåede ændring indebærer ikke ændring af intentionerne om en lempelse af karenskravet om 14-dages beskæftigelse umiddelbart forud for uddannelsens påbegyndelse.
Med ændringsforslag nr. 6 ændres samtidig den administrationsmodel, som er foreslået i det fremsatte lovforslags § 2, nr. 1, så administrationen fremadrettet vil kunne blive udformet på anden vis end i form af en positivliste.
Lempelsen af karenskravet forventes administreret i form af et nyt spørgsmål ved ansøgning om godtgørelse.
Udformningen af den nærmere administrationsmodel vil blive fastlagt i dialog med arbejdsmarkedets parter.
Til nr. 7 Det foreslås, at § 4, stk. 1-5, i det fremsatte lovforslag udgår, og at der i stedet indsættes stk. 1-6. De materielle ændringer findes i de foreslåede stk. 2-4 og 6.
 Den fornødne it-understøttelse til brug for implementering af forslaget om lempelse af karenskravet, som foreslået med det fremsatte lovforslags § 2, nr. 1, og forhøjelsen af satserne til SVU til FVU og OBU, som foreslået med det fremsatte forslags § 3, nr. 1, 2, 4 og 5, kan ikke være klar til den 1. januar 2018. Det er derfor foreslået i det fremsatte lovforslag, at disse delelementer af trepartsaftalen træder i kraft den 1. juli 2018.
I forbindelse med den eksterne høring over lovforslaget og den efterfølgende dialog med arbejdsmarkedets parter er der imidlertid udtrykt stærkt ønske fra arbejdsmarkedets parter om en hurtigere implementering af lempelsen af karenskravet og af forhøjelsen af satserne for SVU til FVU og OBU.
Undervisningsministeriet har forståelse for dette ønske og har bl.a. i dialog med Uddannelses- og Forskningsministeriet, for så vidt angår forhøjelsen af satserne til SVU til FVU og OBU, overvejet andre tekniske og juridiske løsninger end først lagt til grund med henblik på en hurtigere implementering.
På den baggrund foreslås det, at lempelsen af karenskravet træder i kraft den 1. januar 2018, jf. det foreslåede stk. 1, og at forhøjelsen af satserne til SVU til FVU og OBU træder i kraft den 1. april 2018, jf. det foreslåede stk. 2.
 Forslaget indebærer, at de forventede merudgifter til SVU ved ændringen af ikrafttrædelsesdatoen vil stige til i alt 7,5 mio. kr. i 2018. Merudgifterne i 2018 forventes ikke at blive højere end forudsat i trepartsaftalen.
 Det følger af det foreslåede stk. 3 at ændringsforslag nr. 3 om indsættelse af nyt § 1, nr. 02, om fastsættelse af VEU-bidraget for 2022 og frem foreslås at træde i kraft den 1. januar 2022.
 Det følger af det foreslåede  stk. 4, at ændringsforslag nr. 2 om indsættelse af et nyt § 1, nr. 01, om indsættelse af § 15 b, stk. 2 og 3, i lov om Arbejdsgivernes Uddannelsesbidrag ophæves den 1. januar 2022.
 Endelig følger det af det foreslåede § 4, stk. 6, at datoen den 1. juli 2018 ændres til den 1. april 2018. Der er tale om en konsekvensændring som følge af det foreslåede ændrede ikrafttrædelsestidspunkt for forhøjelse af satserne til SVU til FVU og OBU.
Jens Henrik Thulesen Dahl (DF) nfmd.
Alex Ahrendtsen (DF) Marlene Harpsøe (DF) Dorthe Ullemose (DF) Marie Krarup (DF) Tilde Bork (DF) Anni Matthiesen (V) Peter Juel Jensen (V) Jan E.
Jørgensen (V) Louise Schack Elholm (V) Carl Holst (V) Jane Heitmann (V) Henrik Dahl (LA) Laura Lindahl (LA) Brigitte Klintskov Jerkel (KF) Annette Lind (S) Lars Aslan Rasmussen (S) Jan Johansen (S) Julie Skovsby (S) Mattias Tesfaye (S) Pernille Rosenkrantz-Theil (S) fmd.
Eva Flyvholm (EL) Jakob Sølvhøj (EL) Pernille Schnoor (ALT) Carolina Magdalene Maier (ALT) Torsten Gejl (ALT) Marlene Borst Hansen (RV) Marianne Jelved (RV) Jacob Mark (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
