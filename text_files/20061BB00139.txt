Fremsat den 30. marts 2007 af Troels Ravn (S),  

 Sophie Hæstorp Andersen (S), Hüseyin Arac (S),  

 Lotte Bundsgaard (S), Anne‑Marie Meldgaard (S) og Bjørn Medom Nielsen  

 (S) Forslag til folketingsbeslutning om  

 asylansøgeres mulighed for arbejde og praktik Folketinget pålægger regeringen snarest at fremsætte de nødvendige  

 lovforslag og foretage de fornødne administrative ændringer med henblik på at  

 give  

 asylansøgere adgang til lønnet arbejde og lønnet praktik, indtil ansøgerne  

 enten har fået asyl i Danmark, eller der er skabt mulighed for, at  

 asylansøgerne  

 kan hjemsendes.
Bemærkninger til forslaget Socialdemokraterne er fast besluttede på at hjælpe de svageste  

 i samfundet.
Så længe mennesker befinder sig i Danmark, er det vores pligt at  

 behandle dem med respekt og medmenneskelighed.
Mennesker, der søger asyl i Danmark, må, uanset om de opnår  

 asyl eller ej, sikres så gode forhold under opholdet, at de ikke bliver  

 fysisk  

 og psykisk syge og går i stykker som mennesker.
Derfor anser vi det for  

 nødvendigt  

 at ændre dele af måden, asylansøgere behandles på.
Arbejde og praktik har en positiv effekt Det er i dag ikke muligt for asylansøgere at tage et lønnet  

 arbejde eller gennemføre en uddannelse med lønnet praktik.
 Det er vigtigt, at mennesker, der befinder sig i Danmark, har  

 mulighed for at skabe sig et godt liv og en god fremtid, uanset om fremtiden  

 så  

 ligger i Danmark eller i hjemlandet.
 Det vil således være en såkaldt win-win-situation, hvis  

 asylansøgeren under sit ophold erhverver sig kompetencer, der kan bruges både  

 i  

 Danmark og i hjemlandet.
At være i gang, arbejde og erhverve sig kompetencer, har  

 kolossal betydning for den enkelte asylansøger  ja faktisk er det  

 afgørende  

 for både trivslen og den generelle sundhedstilstand.
Alle asylansøgere skal  

 derfor have mulighed for at tage lønnet arbejde og komme i lønnet praktik.
Skriftlig fremsættelse Troels Ravn  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om asylansøgeres mulighed for arbejde og praktik.
(Beslutningsforslag nr.
B 139).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
