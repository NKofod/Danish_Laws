Bekendtgørelse om vurdering af visse offentlige og private anlægs virkning på miljøet (VVM) i medfør af lov om planlægning1) I medfør af § 11 g, stk. 3 og 4, § 11 h, stk. 1-4, § 11 i, § 58, stk. 2, og § 64, stk. 2, i lov om planlægning, jf. lovbekendtgørelse nr. 1529 af 23. november 2015, § 35, stk. 1, i lov om råstoffer, jf. lovbekendtgørelse nr. 1218 af 28. september 2016, og § 67, stk. 1, i lov om naturbeskyttelse, jf. lovbekendtgørelse nr. 1217 af 28. september 2016, fastsættes:
Kapitel 1 Bekendtgørelsens anvendelsesområde § 1. Bekendtgørelsens regler om anlæg, som er opført på bilag 1 eller 2, omfatter gennemførelse af anlægsarbejder eller andre installationer eller arbejder, samt andre indgreb i det naturlige miljø eller i landskaber, herunder sådanne der tager sigte på udnyttelse af ressourcer i undergrunden.
 Stk. 2. Anlæg opført på bilag 1 (VVM-pligt) er underlagt VVM-proceduren i § 2 og §§ 4-7.
 Stk. 3. Anlæg opført på bilag 2 er underlagt proceduren i §§ 2-7.
 Stk. 4. Bekendtgørelsens regler om bygherre omfatter den person eller selskab (juridisk person), der ansøger om godkendelse eller tilladelse til et privat anlæg, samt den offentlige myndighed, som tager initiativ til et anlæg.
Stk. 5. Bekendtgørelsens regler om den kompetente myndighed omfatter kommunalbestyrelsen samt Styrelsen for Vand- og Naturforvaltning, Miljøstyrelsen og regionsrådet for anmeldelser omfattet af §§ 9-11 og § 13. Hvis anmeldelsen er omfattet af § 9, § 10, stk. 2, eller § 11, stk. 1, videresender kommunalbestyrelsen umiddelbart anmeldelsen til Styrelsen for Vand- og Naturforvaltning.
Hvis anmeldelsen er omfattet af § 10, stk. 1, videresender kommunalbestyrelsen umiddelbart anmeldelsen til Miljøstyrelsen.
Dette gælder også for anmeldelser, der indgives ved digital selvbetjening efter § 2, stk. 3, som skal videresendes ved anvendelse af digital selvbetjening.
Indgives en anmeldelse nævnt i § 2, stk. 3, ikke ved anvendelse af digital selvbetjening, skal kommunalbestyrelsen snarest videresende anmeldelsen til den kompetente myndighed, såfremt denne er Miljøstyrelsen.
 Stk. 6. Den kompetente myndighed har pligt til ved anvendelse af den digitale selvbetjening, Byg og Miljø, jf. § 2, stk. 3, at registrere, hvornår en sag er fuldt oplyst, og hvornår en sag er afgjort.
 Stk. 7. Undtaget fra bestemmelserne i §§ 2-8 er anlæg, der vedtages i enkeltheder ved særlig lov samt anlæg, der tager sigte på det nationale forsvar, hvis Forsvarsministeriet skønner, at anvendelsen af §§ 2-8 i relation til det konkrete anlæg vil kunne skade nationens sikkerhed.
Kapitel 2 Anmeldelsespligt og krav til anlæggets påbegyndelse § 2. Før etablering, udvidelse eller ændring af anlæg opført på bilag 1 eller 2 skal bygherre indgive skriftlig anmeldelse til kommunalbestyrelsen.
Anmeldelse af anlæg omfattet af § 7 i råstofloven skal dog indgives til regionsrådet.
 Stk. 2. Anmeldelse af anlæg opført på bilag 2 skal ske ved anvendelse af anmeldeskemaet i bilag 5, der indsendes digitalt, jf. dog stk. 3 og 4.
Stk. 3. Anmeldelse af anlæg skal indgives ved anvendelse af den digitale selvbetjening, Byg og Miljø, når 1) en anlægskategori er optaget på bilag 2, og 2) anlægskategorien har sammenfald med et eller flere listepunkter på bilag 2 i bekendtgørelse om godkendelse af listevirksomheder.
 Stk. 4. Stk. 3 finder ikke anvendelse for anlæg, der helt eller delvist er omfattet af § 7 i råstofloven.
 Stk. 5. Den kompetente myndighed afviser anmeldelse af anlæg nævnt i stk. 3, der ikke indgives ved anvendelse af den digitale selvbetjening, jf. dog stk. 6 og 7.
 Stk. 6. Den kompetente myndighed kan undlade at afvise en anmeldelse efter stk. 3, som ikke er indgivet ved anvendelse af digital selvbetjening, hvis der foreligger særlige forhold, der gør, at bygherre ikke må forventes at kunne anvende digital selvbetjening.
 Stk. 7. Den kompetente myndighed kan undlade at afvise en anmeldelse efter stk. 3, som ikke er indgivet ved anvendelse af digital selvbetjening, hvis der ud fra en samlet økonomisk vurdering er klare økonomiske fordele for myndigheden ved at behandle anmeldelsen.
Stk. 8. Et anmeldt anlæg må ikke påbegyndes, før den kompetente myndighed skriftligt 1) har meddelt bygherren, at anlægget ikke antages at kunne påvirke miljøet væsentligt, dvs. ikke er VVMpligtigt, jf. § 3, stk. 3, eller 2) har meddelt tilladelse (VVM-tilladelse) til at påbegynde anlægget efter en vurdering af anlæggets virkning på miljøet (VVM-procedure) i henhold til bestemmelserne i § 7.
Kapitel 3 Afgørelse om VVM-pligt/ikke VVM-pligt § 3. Når den kompetente myndighed har modtaget anmeldelsen fra bygherre, jf. § 2, stk. 1-3, skal den kompetente myndighed foretage en vurdering af, om anlægget på grund af dets art, dimensioner eller placering må antages at kunne få en væsentlig indvirkning på miljøet (VVM-pligt). Ved vurderingen skal den kompetente myndighed tage hensyn til kriterierne i bilag 3. Den kompetente myndigheds afgørelse om ikke VVM-pligt skal begrundes.
 Stk. 2. Den kompetente myndighed skal så vidt muligt tilrettelægge sagsbehandlingen således, at myndigheden kan meddele afgørelser efter miljøbeskyttelseslovens § 19, stk. 1, nr. 3, § 28, stk. 3, og § 33 samt afgørelse efter stk. 1 samtidig, såfremt bygherre har indgivet anmeldelse af et anlæg nævnt i § 2, stk. 3, samtidig med indgivelse af ansøgning om afgørelser efter miljøbeskyttelseslovens § 19, stk. 1, nr. 3, § 28, stk. 3, og § 33.
Stk. 3. Afgørelsen om ikke VVM-pligt offentliggøres umiddelbart efter, at afgørelsen meddeles bygherren.
Offentliggørelsen skal stille følgende oplysninger til rådighed for offentligheden, så snart disse med rimelighed kan gives:
 1) Anmeldelsen efter § 2.
 2) Den trufne afgørelse med begrundelse.
 3) Angivelse af, hvor der kan indhentes yderligere oplysninger.
 Stk. 4. I tilfælde, hvor anlægget efter anden lovgivning ikke må påbegyndes uden tilladelse, som skal offentliggøres, kan offentliggørelsen af afgørelsen om ikke VVM-pligt dog finde sted senest samtidig med offentliggørelsen af denne tilladelse.
 Stk. 5. Offentliggørelse efter stk. 3-4 kan ske udelukkende på den kompetente myndigheds hjemmeside.
 Stk. 6. Træffer den kompetente myndighed afgørelse om VVM-pligt for anlæg opført på bilag 2 efter stk. 1, skal afgørelsen med begrundelse herfor meddeles bygherren.
 Stk. 7. Hvis den kompetente myndighed træffer afgørelse om VVM-pligt for anlæg nævnt i § 2, stk. 3, finder stk. 2 ikke anvendelse.
Kapitel 4 Fastlæggelse af VVM-redegørelsens indhold (scoping) § 4. Forud for igangsættelsen af arbejdet med VVM-redegørelsen for anlæggets forventede væsentlige virkninger på miljøet, offentliggør den kompetente myndighed en kort beskrivelse af hovedtrækkene af det påtænkte anlæg med henblik på at indkalde ideer og forslag fra offentligheden og berørte myndigheder til brug for fastlæggelsen af VVM-redegørelsens indhold (scoping). Beskrivelsen skal tillige indeholde følgende oplysninger:
 1) Angivelse af, hvortil kommentarer eller spørgsmål kan rettes samt nærmere oplysninger om fristerne for fremsendelse af bemærkninger eller spørgsmål.
 2) Karakteren af eventuelle afgørelser eller udkast til afgørelse, hvis et sådant foreligger, samt efter hvilken lov afgørelsen skal træffes.
 3) Hvorvidt de miljøoplysninger, der er indhentet af bygherren eller den kompetente myndighed til brug for sagens behandling, er til rådighed for offentligheden.
 4) Hvor og hvordan de relevante oplysninger stilles til rådighed.
 5) Hvilke foranstaltninger der er truffet med henblik på offentlighedens deltagelse i VVM-proceduren.
 Stk. 2. Følgende anlæg skal underkastes en scoping:
 1) Anlæg opført på bilag 1, som en bygherre har anmeldt efter § 2, stk. 1.
 2) Anlæg opført på bilag 2, hvorom der er truffet afgørelse om VVM-pligt efter § 3, stk. 6.
 Stk. 3. Offentliggørelse efter stk. 1 med henblik på høring af offentligheden kan ske udelukkende på den kompetente myndigheds hjemmeside.
Kapitel 5 VVM-redegørelsen § 5. For anlæg omfattet af § 4, stk. 2, udarbejder den kompetente myndighed en VVM-redegørelse, der indeholder en vurdering af anlæggets virkning på miljøet.
Redegørelsen udarbejdes på grundlag af den i § 4, stk. 1, foretagne scoping.
 Stk. 2. VVM-redegørelsen skal påvise, beskrive og vurdere et anlægs direkte og indirekte virkninger på følgende faktorer:
 1) Mennesker, fauna og flora.
 2) Jordbund, vand, luft, klima og landskab.
 3) Materielle goder og kulturarv.
 4) Samspillet mellem disse faktorer.
 Stk. 3. Redegørelsen skal indeholde de oplysninger, som fremgår af bilag 4.
 Stk. 4. Redegørelsen skal tillige i relevant omfang forholde sig til de forhold, som har været fremdraget af offentligheden.
Kapitel 6 Høring af offentligheden over VVM-redegørelsen § 6. Når den kompetente myndighed har udarbejdet VVM-redegørelsen, offentliggør den kompetente myndighed redegørelsen med henblik på høring af offentligheden og berørte myndigheder.
 Stk. 2. Redegørelsen skal sendes i høring i mindst 8 uger, hvilket skal fremgå af offentliggørelsen, jf. stk. 1.
 Stk. 3. Offentliggørelse efter stk. 1 med henblik på høring af offentligheden kan ske udelukkende på den kompetente myndigheds hjemmeside.
Kapitel 7 Offentliggørelse af afgørelser om og tilladelser til VVM-pligtige anlæg § 7. På grundlag af den foretagne høring efter § 6, træffer den kompetente myndighed afgørelse om, hvorvidt anlægget kan tillades.
Afgørelsen om at tillade et anlæg skal offentliggøres, og offentliggørelsen skal indeholde følgende:
 1) Oplysning om indholdet af beslutningen, begrundelser og betragtninger, der ligger til grund for beslutningen.
 2) En beskrivelse af de vigtigste foranstaltninger til at undgå, nedbringe og om muligt neutralisere de værste skadelige virkninger af anlægget.
 3) VVM-tilladelsen og de betingelser, der eventuelt er knyttet til den.
 Stk. 2. Den kompetente myndighed må ikke meddele VVM-tilladelse til at påbegynde et anlæg, før det nødvendige plangrundlag for anlægget er gældende efter planlovens regler herom.
 Stk. 3. VVM-tilladelsen skal offentliggøres umiddelbart efter, at tilladelsen meddeles bygherren.
 Stk. 4. Har den kompetente myndighed truffet afgørelse om ikke at tillade et anlæg, skal denne afgørelse og begrundelsen herfor offentliggøres samt meddeles bygherren.
 Stk. 5. Offentliggørelse efter stk. 1, 3 og 4 kan ske udelukkende på den kompetente myndigheds hjemmeside.
§ 8. VVM-tilladelsen erstattes af en tilladelse efter § 7 i lov om råstoffer.
Tilladelsen for et VVM-pligtigt anlæg, jf. § 7, stk. 1, må dog tidligst meddeles, jf. § 2, stk. 8, nr. 2, når der er gennemført en VVM-procedure for det pågældende anlæg i overensstemmelse med bestemmelserne i denne bekendtgørelse.
Stk. 2. VVM-tilladelsen erstattes af en godkendelse efter § 33 i lov om miljøbeskyttelse eller af en tilladelse efter miljøbeskyttelseslovens § 28 eller af en tilladelse efter vandforsyningslovens § 18, for så vidt angår de forhold, som disse godkendelser eller tilladelser regulerer.
Disse godkendelser eller tilladelser for et VVM-pligtigt anlæg, jf. § 7, stk. 1, må dog tidligst meddeles, jf. § 2, stk. 8, nr. 2, når der er gennemført en VVM-procedure for det pågældende anlæg i overensstemmelse med bestemmelserne i denne bekendtgørelse.
Stk. 3. VVM-tilladelsen erstattes i fuldt omfang af en godkendelse efter § 33 i lov om miljøbeskyttelse, hvis det konkrete anlæg kan etableres indenfor rammerne af en før tidspunktet for tilladelsen til det VVM-pligtige anlæg gældende lokalplan.
Godkendelsen for et VVM-pligtigt anlæg, jf. § 7, stk. 1, må dog tidligst meddeles, jf. § 2, stk. 8, nr. 2, når der er gennemført en VVM-procedure for det pågældende anlæg i overensstemmelse med bestemmelserne i denne bekendtgørelse.
Kapitel 8 Styrelsen for Vand- og Naturforvaltnings, Miljøstyrelsens og regionsrådets opgaver og beføjelser § 9. Styrelsen for Vand- og Naturforvaltning varetager kommunalbestyrelsens opgaver og beføjelser for anlæg omfattet af denne bekendtgørelse, der vil kunne få væsentlig indvirkning på miljøet i en anden stat, eller hvor en anden stat har anmodet om oplysninger om anlægget.
 § 10. Miljøstyrelsen varetager kommunalbestyrelsens opgaver og beføjelser for anlæg omfattet af denne bekendtgørelse, hvor godkendelseskompetencen for hele eller hovedparten af det samlede projekt efter § 40 i lov om miljøbeskyttelse er henlagt til Miljøstyrelsen.
 Stk. 2. Styrelsen for Vand- og Naturforvaltning varetager kommunalbestyrelsens opgaver og beføjelser for anlæg omfattet af denne bekendtgørelse, hvor godkendelseskompetencen i henhold til § 20, stk. 2, i lov om naturbeskyttelse er henlagt til miljø- og fødevareministeren.
 § 11. Styrelsen for Vand- og Naturforvaltning varetager kommunalbestyrelsens opgaver og beføjelser for følgende anlæg omfattet af denne bekendtgørelse:
 1) Anlæg, hvor staten er bygherre, hvis anlægget ikke er omfattet af § 10, stk. 1.
 2) Anlæg, hvor Energinet.dk er bygherre, hvis anlægget ikke er omfattet af § 10, stk. 1.
 3) Infrastrukturanlæg, der i sin udstrækning berører mere end to kommuner, hvis anlægget ikke omfattet af § 10, stk. 1.
 4) Vandindvindings- og vandforsyningsanlæg, hvis det samlede anlæg geografisk strækker sig over mere end to kommuner.
 5) Vindmøller på 150 m totalhøjde eller derover.
 6) Anlæg med direkte henblik på frakturering udelukkende i forbindelse med efterforskning eller udvinding af skifergas.
Stk. 2. Ved staten forstås 1) aktieselskaber omfattet af selskabsloven §§ 6 og 7, jf. § 5, nr. 31, 2) datterselskaber organiseret som aktieselskaber, hvor moderselskabet er omfattet af nr. 1, og 3) juridiske personer, der ikke er organiseret som aktieselskaber, såfremt den relevante ressortmyndighed anser disse for at være ejet af staten.
 Stk. 3. Styrelsen for Vand- og Naturforvaltning henholdsvis Miljøstyrelsen varetager kommunalbestyrelsens opgaver og beføjelser for hele anlægget, uanset om styrelsen i henhold til anden lovgivning kun skal varetage opgaverne og beføjelserne for dele af anlægget.
 Stk. 4. Styrelsen for Vand- og Naturforvaltning kan i særlige tilfælde, hvor Styrelsen for Vand- og Naturforvaltning vurderer, at statens interesse i et konkret projekt anses for at være af underordnet betydning, overlade kompetencen til at varetage opgaven til kommunalbestyrelsen, hvis kommunalbestyrelsen anmoder herom.
 § 12. Inden Styrelsen for Vand- og Naturforvaltning henholdsvis Miljøstyrelsen træffer afgørelse om, hvorvidt anlægget kan tillades, jf. § 7, stk. 1, 1. pkt., skal styrelsen sende kopi af de i forbindelse med den offentlige høring indkomne forslag, indsigelser og bemærkninger samt en sammenfattende redegørelse til den eller de berørte kommunalbestyrelser og give kommunalbestyrelsen eller kommunalbestyrelserne lejlighed til at afgive en udtalelse inden for en nærmere angivet frist.
 Stk. 2. Den i stk. 1 omtalte sammenfattende redegørelse skal omfatte følgende:
 1) Indholdet af den forventede afgørelse, herunder de vigtigste begrundelser og betragtninger, der ligger til grund for den forventede afgørelse, herunder hvordan miljøhensynet er integreret i afgørelsen, og hvordan miljøvurderingen, udtalelser og bemærkninger, der er indkommet i offentlighedsfasen, er taget i betragtning.
 2) Om fornødent en beskrivelse af de vigtigste foranstaltninger til at undgå, nedbringe og om muligt neutralisere de værste skadelige virkninger.
 3) Oplysning om hvordan og i hvilket omfang virkningerne på miljøet som følge af anlæggets etablering og tilstedeværelse forventes overvåget.
 4) Udkast til VVM-tilladelsen, herunder udkast til de eventuelle tilladelser og godkendelser, som helt eller delvist erstatter VVM-tilladelsen, jf. § 8.
 § 13. Når dele af et anlæg kræver tilladelse efter § 7 i råstofloven, varetager regionsrådet kommunalbestyrelsens opgaver og beføjelser for hele anlægget.
 Stk. 2. Regionsrådet skal høre berørte myndigheder, inden regionsrådet træffer afgørelse efter § 3.
Kapitel 9 Behandling af klager ved Natur- og Miljøklagenævnet § 14. Klager over afgørelser i henhold til denne bekendtgørelse behandles af Natur- og Miljøklagenævnet i den læge sammensætning, jf. lov om planlægning § 58. Dog behandles klage over afgørelser i henhold til denne bekendtgørelse af Natur- og Miljøklagenævnet i den sagkyndige sammensætning, hvis det anmeldte anlæg er omfattet af § 10, stk. 1.
 Stk. 2. Uanset bestemmelserne i stk. 1, kan formanden for nævnet eller en stedfortræder for denne beslutte, at en sag skal behandles af nævnet i en anden sammensætning, eller af formanden eller en stedfortræder for denne, jf. §§ 6, 7 og 9 i lov om Natur- og Miljøklagenævnet.
Kapitel 10 Straf § 15. Med bøde straffes den, der 1) undlader at indgive skriftlig anmeldelse til enten kommunalbestyrelsen eller regionsrådet efter § 2, stk. 1-3, eller 2) i strid med § 2, stk. 8, påbegynder et anmeldt anlæg før kommunalbestyrelsen, regionsrådet, Styrelsen for Vand- og Naturforvaltning eller Miljøstyrelsen har truffet afgørelse.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Kapitel 11 Ikrafttrædelse m.v.
 § 16. Bekendtgørelsen træder i kraft den 1. januar 2017.
 Stk. 2. Bekendtgørelse nr. 957 af 27. juni 2016 om vurdering af visse offentlige og private anlægs virkning på miljøet (VVM) i medfør af lov om planlægning ophæves.
 § 17. Bekendtgørelsen finder ikke anvendelse for klage over afgørelser truffet før den 1. januar 2017. For sådanne klager finder reglerne i bekendtgørelse nr. 957 af 27. juni 2016 om vurdering af visse offentlige og private anlægs virkning på miljøet (VVM) i medfør af lov om planlægning anvendelse.
 Stk. 2. Bekendtgørelsen finder ikke anvendelse for skriftlige anmeldelser af projekter indgivet før den 1. januar 2017. For sådanne anmeldelser finder reglerne i bekendtgørelse nr. 957 af 27. juni 2016 om vurdering af visse offentlige og private anlægs virkning på miljøet (VVM) i medfør af lov om planlægning anvendelse.
Miljø- og Fødevareministeriet, den 23. november 2016 Esben Lunde Larsen / David Fjord Nielsen Bilag 1 Projekter omfattet af § 1, stk. 2.
Bilag 2 Projekter omfattet af § 1, stk. 3.
 Anlæg, der samtidig er omfattet af bilag 1, behandles efter §§ 2-8.
Bilag 3 Kriterier, der skal anvendes ved vurderingen af, om et anlæg kan få væsentlig indvirkning på miljøet, jf. § 3, stk. 1.
1. Anlæggets karakteristika Anlæggets karakteristika skal især anskues i forhold til:
 anlæggets dimensioner  kumulation med andre projekter  anvendelsen af naturressourcer  affaldsproduktion  forurening og gener  risikoen for uheld, navnlig under hensyn til de anvendte stoffer og teknologier.
2. Anlæggets placering Den miljømæssige sårbarhed i de geografiske områder, der kan blive berørt af anlægget, skal tages i betragtning, navnlig:
 nuværende arealanvendelse  naturressourcernes relative rigdom, kvalitet og regenereringskapacitet i området  det naturlige miljøs bæreevne med særlig opmærksomhed på følgende områder:
a) vådområder b) kystområder c) bjerg- og skovområder d) reservater og naturparker e) Vadehavsområdet f) områder, der er registreret, beskyttet eller fredet ved national lovgivning, EF-fuglebeskyttelsesområder og habitatområder.
g) områder, hvor de fastsatte miljøkvalitetsnormer allerede er overskredet h) tætbefolkede områder i) vigtige landskaber set ud fra et historisk, kulturelt, arkæologisk, æstetisk eller geologisk synspunkt.
3. Kendetegn ved den potentielle miljøpåvirkning De potentielle væsentlige virkninger af anlægget skal ses i relation til de kriterier, der er anført under 1 og 2 ovenfor og navnlig under hensyn til:
 påvirkningernes omfang (geografisk område og omfanget af personer, der berøres)  påvirkningens grænseoverskridende karakter  påvirkningsgrad og -kompleksitet  påvirkningens sandsynlighed  påvirkningens varighed, hyppighed og reversibilitet.
Bilag 4 Oplysninger der skal gives i henhold til § 5, stk. 3.
 1. En beskrivelse af det påtænkte anlæg, herunder navnlig:
 1.1. En beskrivelse af anlæggets fysiske udformning og karakteristika samt arealanvendelsesbehovet under bygnings- og driftsfaserne, herunder angivelse af anlægget på kortbilag i relevante målestoksforhold.
 1.2. En beskrivelse af de væsentlige karakteristika for produktionsprocesserne, f. eks. type og mængde af de anvendte materialer, herunder om der indgår risikofyldte produktionsprocesser eller andre miljøbelastende forhold.
 1.3. Et skøn efter type og mængde over forventede reststoffer og emissioner (vand-, luft- og jordbundsforurening, støj, vibrationer, lys, varme, stråling osv.) i forbindelse med driften af det foreslåede projekt.
2. En oversigt over de væsentligste alternativer, som bygherren har undersøgt, og oplysninger om de vigtigste grunde til dennes valg af alternativ under hensyn til virkningerne på miljøet.
Endvidere en oversigt over de væsentligste alternativer og alternative placeringer, som herudover har været undersøgt, en beskrivelse af konsekvenserne af, at anlægget ikke gennemføres (0-alternativet), samt oplysninger om de vigtigste grunde til planmyndighedens valg af alternativ under hensyn til virkningerne på miljøet.
 3. En beskrivelse af de omgivelser, som i væsentlig grad kan blive berørt af det ønskede anlæg, beskrivelse af anlæggets betydelige virkninger på omgivelserne, herunder navnlig virkningerne på befolkning, fauna, flora1), jord, vand, luft, klimatiske forhold, omfanget af transport, materielle goder, herunder den arkitektoniske og arkæologiske kulturarv, landskabet, offentlighedens adgang hertil og den indbyrdes sammenhæng mellem ovennævnte faktorer2) samt en beskrivelse af de som en mulig følge af miljøpåvirkningerne afledte socioøkonomiske forhold.
 4. En beskrivelse af anlæggets såvel kortsigtede som langsigtede virkninger på miljøet, som følge af:
 4.1. Påvirkning af overflade- og grundvandssystemer.
 4.2. Luftforurening.
 4.3. Støjbelastning.
 4.4. Anvendelsen af naturlige råstoffer.
 4.5. Emission af forurenende stoffer, andre genevirkninger samt bortskaffelsen af affald.
 4.6. Beskrivelse af, hvilke metoder der er anvendt til forudberegningen af virkningerne på miljøet.
 5. En beskrivelse af de foranstaltninger, der tænkes anvendt med henblik på at undgå, nedbringe og om muligt neutralisere de skadelige virkninger på miljøet.
 6. Et ikke-teknisk resumé på grundlag af ovennævnte oplysninger.
 7. En oversigt over eventuelle mangler ved oplysningerne og vurderingen af miljøpåvirkningerne.
Bilag 5 Anmeldeskema 1) Bekendtgørelsen indeholder bestemmelser, der gennemfører Europa-Parlamentets og Rådets direktiv 2011/92/EU af 13. december 2011 om vurdering af visse offentlige og private projekters indvirkning på miljøet, EU-Tidende 2012, nr.
L 26, side 1.
 1) Beskrivelsen skal omfatte virkningerne på akut truede, sårbare, sjældne eller fredede plante- og dyrearter som Danmark i international sammenhæng har et særligt ansvar for.
 2) Beskrivelsen skal anføre anlæggets direkte virkninger og i givet fald dets indirekte, sekundære, kumulative, og kort- og langsigtede, vedvarende eller midlertidige samt positive og negative virkninger.
