Bekendtgørelse om sundhedsmæssig  

 bistand til indsatte i kriminalforsorgens institutioner I medfør af § 45, stk. 4, og § 105, stk. 2, i lov nr. 432 af 31.  

 maj 2000 om fuldbyrdelse af straf m.v. og § 776, 1. pkt., i lov om rettens  

 pleje, jf. lovbekendtgørelse nr. 857 af 12. september 2000,  

 fastsættes:
Kapitel 1 Indledende bestemmelser § 1. Indsatte har ret til lægebehandling og  

 anden sundhedsmæssig bistand, jf. straffuldbyrdelseslovens § 45, stk.  

 1.
 Stk. 2. Indsatte under 18 år har endvidere ret til  

 forebyggende og behandlende tandpleje efter lov om tandpleje m.v., og regler  

 udstedt efter denne.
Kapitel 2 Lægebistand til indsatte i fængsler og  

 arresthuse Forskellige bestemmelser om lægebistand § 2. De indsatte behandles af institutionens  

 læge.
 Stk. 2. De indsatte skal, hvis institutionens læge  

 finder det nødvendigt, behandles af speciallæge uden for  

 institutionen.
 Stk. 3. De indsatte skal søges indlagt på  

 hospital, overføres til Vestre Hospital eller til ligeartet  

 institution under Kriminalforsorgen med henblik på ophold på  

 sygeafdeling, hvis institutionens læge finder det  

 nødvendigt.
 Stk. 4. Indsatte med behov for psykiatrisk bistand  

 indlægges på psykiatrisk afdeling eller hospital eller  

 overføres til Anstalten ved Herstedvester.
 Stk. 5. Når en varetægtsarrestant  

 indlægges på hospital eller overføres til anden  

 institution efter reglerne i stk. 3 og 4, skal institutionen straks  

 underrette politiet i den politikreds, hvor straffesagen behandles og den  

 indsattes forsvarer.
§ 3. Varetægtsarrestanter har adgang til at  

 tilkalde egen læge.
Tilkaldelse af egen læge kan dog  

 nægtes, hvis politiet af hensyn til varetægtsfængslingens  

 øjemed modsætter sig dette.
 Stk. 2. Inden der gives en varetægtsarrestant  

 tilladelse til at tilkalde egen læge, indhentes en udtalelse herom fra  

 politiet.
 § 4. Når en indsat ønsker læge  

 tilkaldt, skal personalet uden ophold underrette institutionens læge  

 eller sygeplejerske.
 Stk. 2. Den indsatte skal have lejlighed til  

 uoverværet personlig eller telefonisk kontakt med institutionens  

 læge eller sygeplejerske, medmindre dette undtagelsesvist er  

 uforeneligt med sikkerhedsmæssige hensyn.
 Stk. 3. Politiet kan af hensyn til  

 varetægtsfængslingens øjemed modsætte sig, at  

 varetægtsarrestanter har uoverværet personlig eller telefonisk  

 kontakt med institutionens læge eller sygeplejerske.
 § 5. Når institutionens læge eller  

 sygeplejerske har tilset en indsat, skal lægen eller sygeplejersken med  

 den indsattes samtykke orientere personalet om eventuel ordination af medicin  

 eller lignende, i det omfang det er nødvendigt, for at behandlingen  

 kan gennemføres.
 § 6. Hvis den indsatte er alvorligt syg, skal  

 institutionen med den indsattes samtykke så vidt muligt underrette  

 pårørende.
 Lægeundersøgelse ved indsættelsen  

 m.v.
§ 7. Institutionen skal snarest muligt efter  

 indsættelsen give den indsatte en generel orientering om  

 sundhedsordningen i institutionen og mundtligt tilbyde den indsatte samtale  

 med institutionens læge eller sygeplejerske.
Dette gælder dog  

 ikke, hvis 1)	opholdet må antages at blive ganske kortvarigt, eller 2)	den indsatte er overført fra en anden af kriminalforsorgens  

 institutioner, hvor den pågældende har fået tilbud om  

 samtale med læge eller sygeplejerske.
 Stk.2. Der skal udfærdiges notat om, hvorvidt den indsatte  

 ønsker samtale med læge eller sygeplejerske.
 § 8. Hvis den indsatte ønsker samtale med  

 læge eller sygeplejerske, skal denne finde sted snarest muligt.
 Stk. 2. I institutioner, hvor der ikke er læge  

 eller sygeplejerske til stede dagligt, skal samtale så vidt muligt  

 finde sted næste gang, lægen eller sygeplejersken er til stede i  

 institutionen.
 Stk. 3. Hvis den indsatte fremsætter ønske  

 om, at læge tilkaldes, jf. § 4, stk. 1,  skal personalet uden ophold  

 underrette institutionens læge eller sygeplejerske.
 § 9. Lægen eller sygeplejersken skal ved  

 samtalen vejlede den indsatte nærmere om adgangen til  

 lægeundersøgelse og behandling.
Gravide § 10. Hvis det er oplyst, at en indsat kvinde er  

 gravid, eller personalet formoder, at dette er tilfældet, skal  

 personalet straks orientere institutionens læge og snarest muligt give  

 den pågældende adgang til at tale med lægen.
 § 11. Institutionen skal i videst muligt omfang  

 sikre, at fødsel ikke finder sted i institutionen.
Stk. 2. Hvis der er tre måneder eller mindre til  

 det tidspunkt, hvor en gravid indsat forventes at skulle føde, skal  

 institutionen 1)	i samarbejde med lægen fastsætte, på hvilket  

 hospital eller lignende fødslen skal finde sted, og 2)	snarest etablere kontakt med jordemoder og det hospital eller  

 lignende, hvor fødslen skal finde sted.
Sultestrejke § 12. Lægen må ikke afbryde en  

 iværksat sultestrejke, når den utvivlsomt er iværksat af en  

 voksen habil person, og denne er informeret om sultestrejkens konsekvenser,  

 herunder om at den pågældende ikke vil blive tvangsernæret,  

 hvis den pågældende bliver inhabil.
 Stk. 2. Den indsatte skal tilses af en speciallæge  

 i psykiatri, som i samråd med institutionens læge vurderer, om  

 den pågældende er habil.
Kapitel 3 Tandlægebistand til indsatte i fængsler og  

 arresthuse Forskellige bestemmelser om tandlægebistand § 13. De indsatte behandles af institutionens  

 tandlæge.
 Stk. 2. I institutioner, hvor det er foreneligt med  

 ordens- og sikkerhedshensyn samt praktiske hensyn, kan institutionens leder  

 eller den, der bemyndiges dertil, tillade, at indsatte, som udstår  

 fængselsstraf eller forvaring, behandles af egen tandlæge,  

 når forholdene i det enkelte tilfælde taler derfor.
 § 14. Institutionen skal snarest muligt efter  

 indsættelsen give den indsatte en generel orientering om  

 tandlægeordningen i institutionen.
Tandbehandling § 15. Indsatte, som udstår  

 fængselsstraf eller forvaring og skal opholde sig i institution under  

 kriminalforsorgen i 3 måneder eller derover, har ret til 1)	tandbehandling, hvortil der efter lov om offentlig sygesikring og  

 regler udstedt efter denne, ydes tilskud af den offentlige sygesikring, 2)	tandbehandling omfattende aftagelig protese, og 3)	nødvendig lokalbedøvelse i tilknytning behandling  

 efter nr. 1 og 2.
 Stk. 2. Andre indsatte har ret til nødbehandling,  

 det vil sige tandbehandling, som ikke kan udsættes til efter den  

 indsattes løsladelse, og som efter en tandlægefaglig  

 vurdering er nødvendig på grund af smerter, andre gener  

 eller af hensyn til den indsattes helbredstilstand.
§ 16. Institutionen afholder udgiften til  

 tandbehandling efter § 15, i det omfang 1)	udgiften ikke afholdes af den offentlige sygesikring eller lignende,  

 og 2)	den indsatte ikke selv har midler til at afholde udgiften.
Stk. 2. Udgiften til tandbehandling dækkes dog kun  

 af institutionen, hvis 1)	tandbehandlingen efter en tandlægefaglig vurdering er rimelig  

 i forhold til den pågældendes tandstatus ved  

 indsættelsen, 2)	det efter en tandlægefaglig vurdering findes  

 påkrævet at udføre behandlingen, og 3)	behandlingen ikke uden ulempe kan afvente den indsattes  

 løsladelse.
 § 17. Institutionen kan helt eller delvist afholde  

 udgiften til behandling i videre omfang, hvis der er tandlægefaglig  

 indikation herfor, og ganske særlige behandlingsmæssige eller  

 pædagogiske grunde i det enkelte tilfælde taler herfor.
Tandeftersyn § 18. Varetægtsarrestanter og indsatte, som  

 udstår fængselsstraf eller forvaring og som skal opholde sig i  

 institution under kriminalforsorgen i 3 måneder eller derover, skal  

 tilbydes tandeftersyn, når 1)	den pågældende har været indsat i 3 måneder,  

 og 2)	den pågældende ikke har været til tandeftersyn i  

 30 måneder.
 Stk. 2. Indsatte tilbydes i øvrigt tandeftersyn,  

 når den behandlende tandlæge vurderer, at der er behov  

 herfor.
 § 19. Udgiften til tandeftersyn efter § 18  

 afholdes af institutionen, i det omfang den ikke afholdes af den offentlige  

 sygesikring eller lignende.
Kapitel 4 Læge- og tandlægebistand til indsatte i  

 kriminalforsorgens pensioner § 20. Indsatte i kriminalforsorgens pensioner  

 behandles af egen læge og tandlæge.
 Stk. 2. For indsatte, som opholder sig i  

 kriminalforsorgens pensioner, finder § 6 og § 17 tilsvarende anvendelse.
Kapitel 5 Kompetence § 21. Afgørelser efter denne  

 bekendtgørelse træffes af institutionens leder eller den, der  

 bemyndiges dertil.
Stk. 2. Tandbehandling efter § 15, stk. 2, kan  

 umiddelbart iværksættes af tandlægen.
Ved tandbehandling i  

 øvrigt forelægger tandlægen et overslag over udgiften for  

 institutionen.
 Stk. 3. Institutionens leder kan fastsætte  

 retningslinier, hvorefter tandlægen umiddelbart kan  

 iværksætte tandbehandling i videre omfang end efter stk. 2.
Kapitel 6 Ikrafttræden § 22. Bekendtgørelsen træder i kraft den 1. juli  

 2001.
