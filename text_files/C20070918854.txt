Skrivelse  

 om ændring af reglerne for ekskursioner og udvekslingsophold i bekendtgørelse  

 om indhold og tilrettelæggelse af produktionsskoletilbud m.v. og i  

 bekendtgørelse om statstilskud m.v. til produktionsskoler (Til samtlige produktionsskoler) Reglerne om produktionsskolers tilrettelæggelse af undervisning  

 i form af indenlandske og udenlandske ekskursioner og udvekslingsophold er  

 blevet ændret.
 Ændringerne betyder, at det undervisningsfaglige formål betones,  

 og at fritids- og interessebetonede aktiviteter ikke kan være  

 tilskudsberettiget undervisning.
 Ændring af bekendtgørelse om indhold og  

 tilrettelæggelse af produktionsskoletilbud m.v.
1)  

 	  

 Udenlandske ekskursioner og  

 udvekslingsophold samt indenlandske ekskursioner af mere end én dags varighed Disse aktiviteter skal knytte sig til værkstedsundervisningen.
 Eksempler på ekskursioner og udvekslingsophold, som opfylder  

 bestemmelsen, kan f.eks. være et tømrerværksteds deltagelse i et  

 byggeprojekt,  

 et social- og sundhedsværksteds afholdelse af en kulturfest på et børnehjem  

 eller et køkken- og kantineværksteds opgave med bespisning i forbindelse med  

 et  

 ungdomsseminar.
Bekendtgørelsesændringerne omfatter ikke krav til aktiviteter,  

 som foregår uden for undervisningen, altså i fritiden.
Der vil derfor fortsat  

 være mulighed for at planlægge og gennemføre ikke-værkstedsaktiviteter, som  

 f.eks. oplevelse af seværdigheder eller udfoldelse af fysiske aktiviteter,  

 når  

 blot aktiviteterne foregår i fritiden.
2)  

 	  

 Indenlandske ekskursioner af  

 højst én dags varighed Disse aktiviteter kan have et bredere undervisningsfagligt  

 sigte, som ikke er knyttet direkte til værkstedsundervisningen.
Eksempler på ekskursioner, som opfylder bestemmelsen, kan f.eks.  

 være ekskursioner til væsentlige samfundsmæssige og kulturbærende  

 institutioner,  

 som f.eks.
Folketinget, Vestre Landsret eller Statens Museum for Kunst eller  

 deltagelse i flere skolers fællesarrangement på én produktionsskole f.eks.  

 til ekstern  

 foredragsholder med et emne, der er relevant i forhold til undervisningen og  

 de  

 deltagende skolers profiler.
 I alle tilfælde skal aktiviteterne være et led i et systematisk  

 tilrettelagt forløb, der har til formål, at deltageren erhverver viden eller  

 kompetencer inden for et læringsområde, som falder inden for bekendtgørelsens  

 §  

 2.
Det betyder, at undervisningen skal bidrage til udvikling af  

 deltagerens personlige, sociale og faglige kompetencer med henblik på at  

 styrke  

 mulighederne for fortsat uddannelse eller overgang til varig beskæftigelse.  

 Undervisningen skal samtidig bidrage til at udvikle deltagerens interesse for  

 og evne til aktiv medvirken i et demokratisk samfund samt fremme  

 international  

 forståelse.
Der må således ikke være tale om aktiviteter, som har karakter af  

 underholdning, fritidsbeskæftigelse og lignende.
Ændring af  

 bekendtgørelse om statstilskud m.v. til produktionsskoler Ophold i udlandet kan højst vare i alt 28 dage for den enkelte  

 elev, men med et loft på 14 sammenhængende dage for hvert enkelt  

 udlandsophold.  

 Varighedsbegrænsningen er fastsat under hensyn til iagttagelse af princippet  

 om  

 løbende ind- og udslusning og dermed også under hensyn til at undgå, at  

 elever  

 har et længere ophold på produktionsskolen end nødvendigt.
Loftet på 14 dage  

 vil dog ikke gælde for et ophold, der er et led i et EU-udvekslingsprogram,  

 idet disse arrangementer meget ofte er programsat af længere varighed fra den  

 europæiske arrangørs side.
Ved beregningen medtages det faktiske antal timer, dog højst  

 skolens normaltimetal, idet der på en uge højst kan medregnes fem dage med  

 hver  

 1/5 af skolens ugentlige normaltimetal.
Der kan derfor ikke optjenes  

 overskydende timer til efterfølgende individuel afspadsering, jf. § 3, stk.  

 3.
