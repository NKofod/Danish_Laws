Bekendtgørelse om indtægtsrammer  

 og åbningsbalancer for netvirksomheder og transmissionsvirksomheder med  

 elforsyningsnet på 150 kV og derunder I medfør af § 69, stk. 2, § 70, stk. 2 og stk. 4, § 78, stk. 3, §  

 88, stk. 1, og § 100, stk. 1, i lov om elforsyning, jf.  

 lovbekendtgørelse nr. 767 af 28. august 2001, fastsættes:
Kapitel 1 Generelle bestemmelser § 1. Denne bekendtgørelse finder anvendelse  

 på netvirksomheder, herunder netvirksomheder som drives som led i den  

 kommunale forvaltning, og transmissionsvirksomheder, som ejer  

 elforsyningsnet, hvoraf højst 35% målt som systemkilometer  

 udgøres af net på over 150 kV, herunder  

 jævnstrømsforbindelser til naboområder.
 Stk. 2. Bekendtgørelsens kapitel 2-10 finder alene  

 anvendelse på netaktiviteter og transmissionsaktiviteter.  

 Bekendtgørelsens øvrige bestemmelser finder tillige anvendelse  

 på netvirksomhedens sideordnede aktiviteter og kapitalandele.
 § 2. Ved netaktivitet forstås i denne  

 bekendtgørelse de bevillingspligtige aktiviteter, jf.  

 elforsyningslovens § 19, stk. 1, som en netvirksomhed er forpligtet til at  

 udføre i henhold til elforsyningsloven eller regler udstedt i  

 medfør heraf, dog bortset fra forhold vedrørende offentlige  

 forpligtelser efter elforsyningslovens § 9, stk. 1.
 Stk. 2. Ved transmissionsaktivitet forstås de  

 bevillingspligtige aktiviteter, jf. elforsyningslovens § 19, stk. 1, som en  

 transmissionsvirksomhed er forpligtet til at udføre i henhold til  

 elforsyningsloven eller regler udstedt i medfør heraf, dog bortset fra  

 forhold vedrørende offentlige forpligtelser efter elforsyningslovens §  

 9, stk. 1.
 Stk. 3. Ved sideordnet aktivitet forstås  

 aktiviteter, som ligger uden for netbevilling eller transmissionsbevilling,  

 og som virksomheden kan drive i medfør af reglerne i  

 bekendtgørelse om kollektive elforsyningsvirksomheders sideordnede  

 aktiviteter m.v.
Stk. 4. Ved netaktiver forstås anlægsaktiver  

 i form af kollektive elforsyningsnet samt grunde og bygninger til brug for  

 strømførende anlæg.
Anlægsaktiver, som anvendes til  

 opfyldelse af offentlige forpligtelser, jf. elforsyningslovens § 9, stk. 1,  

 anses dog ikke for netaktiver efter denne bekendtgørelse.
§ 3. For hver netvirksomhed og  

 transmissionsvirksomhed fastsættes en indtægtsramme efter  

 reglerne i denne bekendtgørelse.
Indtægtsrammen udgør det  

 maksimale beløb, som virksomheden i et kalenderår i en  

 reguleringsperiode kan oppebære ved indtægter, der  

 vedrører netaktiviteter henholdsvis transmissionsaktiviteter, jf. § 2,  

 stk. 1 henholdsvis § 2, stk. 2.
Stk. 2. En reguleringsperiode omfatter fire  

 kalenderår.
Den første reguleringsperiode løber fra den  

 1. januar 2000 til den 31. december 2003.
 Stk. 3. Hvis en juridisk person har bevilling til  

 både netvirksomhed og transmissionsvirksomhed, fastsættes der en  

 indtægtsramme for hver af de to virksomheder.
 § 4. Indtægtsrammen fastsættes med  

 henblik på dækning af de i elforsyningslovens § 69, stk. 1,  

 nævnte omkostninger ved en effektiv drift af virksomheden og  

 består af summen af følgende beløb:
 1)	En omkostningsramme, som fastsættes med henblik på  

 dækning af driftsomkostninger, bortset fra finansielle udgifter, og med  

 henblik på dækning af omkostninger til afskrivninger på  

 aktiver, som anvendes ved aktiviteter omfattet af virksomhedens bevilling.  

 Omkostningsrammen underkastes effektiviseringskrav, jf. kapitel 6.
2)	Et beløb til dækning af de faktiske omkostninger ved  

 visse aktiviteter.
Beløbet underkastes ikke effektiviseringskrav, jf.  

 kapitel 6.
 3)	Et beløb til forrentning.
Kapitel 2 Beregning af indtægtsrammer for år 2008 og  

 senere år § 5. Energitilsynet fastsætter  

 indtægtsrammer for hver virksomhed for hvert af årene i en  

 reguleringsperiode senest tre måneder efter, at virksomhederne har  

 indsendt reguleringsmæssigt regnskab for de første tre år  

 i den foregående reguleringsperiode til tilsynet, jf. § 57, stk.  

 1-2.
 Stk. 2. Energitilsynet fastsætter endelige,  

 korrigerede rammer for et år efter reglerne i § 43 senest tre  

 måneder efter, at det reguleringsmæssige regnskab for året  

 er indsendt til tilsynet, jf. § 57, stk. 1-2.
Omkostningsrammer § 6. Den del af omkostningsrammen, der  

 fastsættes med henblik på dækning af driftsomkostninger,  

 fastsættes som virksomhedens gennemsnitlige, årlige  

 driftsomkostninger i de tre første år af den foregående  

 reguleringsperiode og det fjerde år af reguleringsperioden forud for  

 den foregående reguleringsperiode.
Ved beregning af dette gennemsnit  

 tillægges omkostningerne for hvert af de fire år et beløb  

 svarende til effektiviseringskravet til afskrivningerne for det  

 pågældende år, jf. kapitel 6. Ved beregningen ses bort fra  

 omkostninger til aktiviteter nævnt i § 11, stk. 1, og fra omkostninger  

 vedrørende kabelfejl eller pålagte kabelomlægninger  

 på net med spændingsniveau over 20 kV, jf. § 37.
 Stk. 2. I beløbet til dækning af  

 driftsomkostninger for reguleringsperioden fra den 1. januar 2008 til den 31.  

 december 2011 indregnes endvidere et beløb svarende til gennemsnittet  

 af de øgede driftsomkostninger i årene 2004, 2005 og 2006 til  

 målinger i henhold til måleforskrifter udstedt af systemansvaret  

 eller i henhold til regler udstedt i medfør af elforsyningsloven om  

 måling af elforbrug og elproduktion hos forbrugere, som helt eller  

 delvist producerer den elektricitet, de forbruger.
Stk. 3. Det beløb, som indregnes i  

 omkostningsrammen efter stk. 1, kan eksklusiv regulering efter stk. 4 ikke  

 overstige det effektivitetsregulerede beløb, som er indregnet til  

 dækning af driftsomkostninger i omkostningsrammen for det fjerde  

 år i den foregående reguleringsperiode.
Ved fastlæggelse af  

 det sidstnævnte beløb ses bort fra eventuelle forhøjelser  

 af rammen til dækning af omkostninger ved kabelfejl eller pålagte  

 kabelomlægninger efter § 37.
 Stk. 4. Beløbet efter stk. 1 reguleres efter pris-  

 og lønindekset i bilag 1.
Stk. 5. Den del af omkostningsrammen, som  

 fastsættes med henblik på dækning af omkostninger til  

 afskrivninger, fastsættes som den årlige afskrivning på  

 anlæggene ultimo det fjerde år i den foregående  

 reguleringsperiode.
Beløbet reduceres med det summerede  

 effektiviseringskrav til afskrivningerne for alle fire år af den  

 foregående periode, jf. kapitel 6.
Stk. 6. Ved fastlæggelse af indtægtsrammerne  

 forud for en reguleringsperiode, jf. § 5, stk. 1, sker fastsættelsen af  

 beløbet til dækning af omkostninger til afskrivninger efter stk.  

 5, 1. pkt., foreløbigt på grundlag af anlæggene ultimo det  

 tredje år i den foregående reguleringsperiode.
Ved korrektion af  

 indtægtsrammerne efter kapitel 9 korrigeres beløbet for  

 ændringer i afskrivningsgrundlaget i løbet af det fjerde  

 år af den foregående reguleringsperiode, jf. § 8.
 Stk. 7. Inden omkostningsrammen indregnes i  

 indtægtsrammen, reduceres den med det beløb, som udmønter  

 effektiviseringskravet efter kapitel 6.
 § 7. Afskrivning på netaktiver, som  

 indgår i den i henhold til kapitel 12 opgjorte åbningsbalance,  

 jf. § 51, stk. 1, beregnes som lige store årlige beløb over  

 aktivernes forventede restlevetid, jf. § 51, stk. 2.
 Stk. 2. Afskrivninger på aktiver, som indgår  

 i åbningsbalancen med halvdelen af anskaffelsesprisen, jf. § 52, 2.  

 pkt., beregnes som lige store årlige beløb over halvdelen af  

 aktivets standardlevetid i henhold til bilag 2.
Stk. 3. Afskrivninger på bygninger, som  

 indgår i åbningsbalancen, jf. § 52, 1. pkt., beregnes som lige  

 store årlige beløb over bygningernes forventede restlevetid.
Den  

 forventede restlevetid fastsættes på baggrund af  

 standardlevetiden i henhold til bilag 2.
 Stk. 4. Afskrivninger på aktiver, som anvendes ved  

 udførelse af netaktiviteter, og som idriftsættes efter den 1.  

 januar 2000, beregnes på grundlag af de bogførte selvkost- eller  

 anskaffelsespriser inklusive normale finansieringsomkostninger.  

 Anlægsaktiver med en kost- eller anskaffelsespris under den  

 skattemæssige småaktivgrænse udgiftsføres i  

 anskaffelsesåret.
 Stk. 5. Afskrivninger efter stk. 4 beregnes som lige  

 store årlige beløb over den i bilag 2 angivne  

 standardlevetid.
 Stk. 6. Afholdte udgifter, der tilfører et  

 materielt anlægsaktiv nye eller forbedrede egenskaber eller på  

 anden måde forøger det pågældende aktivs  

 nytteværdi eller forlænger anlæggets levetid, klassificeres  

 som forbedringsudgifter og tillægges det pågældende aktivs  

 anskaffelsesværdi.
 Stk. 7. De i stk. 6 nævnte forbedringsudgifter  

 afskrives med lige store årlige beløb over anlæggets  

 restlevetid efter forbedringen.
 § 8. Afskrivninger på aktiver, som  

 idriftsættes i løbet af reguleringsperioden, indregnes i  

 omkostningsrammen med virkning fra den første i måneden efter  

 idriftsættelsen.
 Stk. 2. Omkostningsrammen reduceres med afskrivninger  

 på aktiver, som i løbet af reguleringsperioden bliver afskrevet  

 fuldt ud eller afhændet, med virkning fra den første i  

 måneden efter, at anlægget er afskrevet fuldt ud eller  

 afhændet.
 § 9. Den forrentning, som indregnes i  

 indtægtsrammen, fastsættes på grundlag af netaktivernes  

 værdi ultimo det fjerde år i den foregående  

 reguleringsperiode, tillagt en nødvendig nettoomsætningsformue  

 til udførelse af netaktiviteterne.
 Stk. 2. Energitilsynet fastsætter størrelsen  

 af den nødvendige nettoomsætningsformue nævnt i stk. 1 i  

 forbindelse med fastsættelsen af indtægtsrammerne, jf. § 5, stk.  

 1, og offentliggør samtidig det beslutningsgrundlag, der er anvendt  

 ved fastsættelsen af den nødvendige omsætningsformue.
Stk. 3. Ved fastsættelsen af indtægtsrammen  

 forud for en reguleringsperiode, jf. § 5, stk. 1, fastsættes  

 forrentningen efter stk. 1 foreløbigt på grundlag af  

 netaktivernes værdi ultimo det tredje år i den foregående  

 reguleringsperiode.
Ved korrektionen af indtægtsrammerne efter kapitel  

 9 korrigeres forrentningen som følge af ændringer i  

 forrentningsgrundlaget i det fjerde år af den foregående  

 reguleringsperiode, jf. stk. 4 og 5.
 Stk. 4. Investeringer i netaktiver, som foretages i  

 løbet af reguleringsperioden, indregnes i forrentningsgrundlaget med  

 virkning fra den første i måneden efter, at anlægget er  

 sat i drift.
 Stk. 5. Forrentningsgrundlaget efter stk. 1 reduceres med  

 virkning fra den første i hver måned i reguleringsperioden med  

 afskrivninger på netaktiver foretaget i måneden forud.
 § 10. Energitilsynet fastsætter et maksimum  

 for den forrentningssats, der kan indregnes i indtægtsrammen bl.a.  

 under hensyn til risikoforholdene og forrentningsniveauet i sammenlignelige  

 brancher.
 Stk. 2. Energitilsynet kan i løbet af  

 reguleringsperioden ændre forrentningssatsen med virkning for den  

 resterende del af perioden som følge af ændringer i de forhold,  

 som har ligget til grund for fastsættelse af satsen, jf. stk. 1.
 Stk. 3. Energitilsynet offentliggør det  

 beslutningsgrundlag, som er anvendt ved fastsættelsen af  

 forrentningssatsen efter stk. 1 og 2.
 § 11. Omkostninger til nedenstående  

 aktiviteter indregnes i indtægtsrammerne med de af virksomheden  

 budgetterede størrelser:
 1)	Omkostninger til rådgivning om energibesparelsesaktiviteter i  

 henhold til bekendtgørelse om energibesparelsesaktiviteter i  

 kollektive elforsyningsvirksomheder.
 2)	Omkostninger til lokalt samarbejde om energibesparelser i henhold  

 til lov om fremme af besparelser i energiforbruget og regler og påbud  

 fastsat i henhold til denne lov.
 3)	Omkostninger til rådgivning om elsikkerhed i henhold til  

 elforsyningsloven og regler i medfør heraf.
 4)	Omkostninger til virksomhedens arbejde med elsikkerhed, herunder til  

 medarbejdernes deltagelse i møder og kurser vedrørende  

 elsikkerhedsspørgsmål og deltagelse i Elektricitetsrådets  

 arbejde i råd, udvalg og arbejdsgrupper.
 5)	Betaling til dækning af systemansvarets omkostninger, bortset  

 fra omkostninger vedrørende offentlige forpligtelser efter  

 elforsyningslovens § 9, stk. 1.
 6)	Omkostninger til overliggende net.
 7)	Omkostninger ved nettab vedrørende net, som ikke er stillet  

 til rådighed for systemansvaret.
 8)	Omkostninger til sikring af forbrugerindflydelse efter  

 elforsyningslovens §§ 40-42.
 9)	Ydelser til afvikling af gæld til en kommune vedrørende  

 tjenestemandspensionsforpligtelser, jf. kapitel 8.
 10)	Transaktionsomkostninger, herunder omkostninger i forbindelse med  

 selskabsomdannelse efter kapitel 7 i lov om elforsyning.
 11)	Omkostninger til tilsyn og kontrol med betaling for offentlige  

 serviceforpligtelser, som udføres efter regler udstedt i medfør  

 af elforsyningsloven.
 12)	Omkostninger ved, at eventualforpligtelser som nævnt i § 53,  

 stk. 3, aktualiseres.
 13)	Rimelige omkostninger til demontering af luftledninger.
 14)	Forsikringspræmier til forsikring af netaktiver.
 Stk. 2. Indregning af rimelige omkostninger til  

 demontering af luftledninger efter stk. 1, nr. 13, kan kun ske, hvis  

 demonteringen finder sted efter udløbet af luftledningernes  

 standardlevetid, jf. § 7, stk. 5, og § 51, stk. 1 og 3, eller hvis  

 luftledningen efter demonteringen erstattes af et jordkabel på under  

 100 kV, eller hvis demonteringen sker i henhold til godkendelse af etablering  

 eller ændring af transmissionsnet efter elforsyningslovens § 21.  

 Energitilsynet beslutter, hvorvidt omkostningerne er rimelige.
 Stk. 3. Energitilsynet kan beslutte, at indregning af  

 omkostninger ved aktualisering af eventualforpligtelser efter stk. 1, nr. 12,  

 og af rimelige omkostninger til demontering efter stk. 1, nr. 13, skal  

 fordeles over flere år.
 Stk. 4. I de årlige, korrigerede  

 indtægtsrammer, jf. § 43, erstattes de budgetterede størrelser  

 nævnt i stk. 1 med kalenderårets faktiske omkostninger.
 § 12. Hvis to eller flere virksomheder fusionerer,  

 opgøres den fortsættende eller nye virksomheds  

 indtægtsramme for den resterende del af den reguleringsperiode, hvori  

 fusionen finder sted, ved at sammenlægge de fusionerende virksomheders  

 indtægtsrammer for denne periode.
 Stk. 2. Ved opgørelsen af den fortsættende  

 eller nye virksomheds omkostningsramme og forrentningsgrundlag for den  

 følgende reguleringsperiode tages udgangspunkt i summen af de  

 fusionerede selskabers driftsomkostninger, afskrivningsgrundlag og  

 forrentningsgrundlag i den reguleringsperiode, hvori fusionen fandt sted.
 Stk. 3. Den fortsættende eller nye virksomheds  

 omkostningsramme for den følgende reguleringsperiode kan ikke  

 overstige summen af de fusionerede virksomheders effektivitetsregulerede  

 omkostningsrammer for det sidste år i den foregående  

 reguleringsperiode korrigeret for ændringer i afskrivningsgrundlaget i  

 løbet af den foregående reguleringsperiode.
 § 13. Hvis en virksomhed opdeles, opgøres  

 indtægtsrammerne for den resterende del af reguleringsperioden for de  

 enkelte opdelte virksomheder på grundlag af den del af  

 indtægtsrammen, som kan henføres til hver af disse  

 virksomheder.
 Stk. 2. Ved opgørelsen af omkostningsramme og  

 forrentningsgrundlag for hver af de opdelte virksomheder for den  

 følgende reguleringsperiode tages udgangspunkt i de  

 driftsomkostninger, det afskrivningsgrundlag og det forrentningsgrundlag, der  

 kan henføres til hver af de opdelte virksomheder for hele den  

 reguleringsperiode, hvori opdelingen fandt sted.
 Stk. 3. Omkostningsrammen for hver af de opdelte  

 virksomheder for den følgende reguleringsperiode kan ikke overstige  

 den del af den effektivitetsregulerede omkostningsramme for det sidste  

 år i den foregående reguleringsperiode korrigeret for  

 ændringer i afskrivningsgrundlaget i løbet af den  

 foregående reguleringsperiode, som kan henføres til den  

 pågældende virksomhed.
Kapitel 3 Beregning af indtægtsrammer for årene 2000  

 og 2001 § 14. Indtægtsrammen for hvert af  

 årene 2000 og 2001 fastsættes som summen af nedenstående  

 størrelser:
1)	Driftsomkostningerne vedrørende netaktiviteter i henhold til  

 virksomhedens 1998-regnskaber.
Ved opgørelsen af driftsomkostningerne  

 ses bort fra eventuelle driftsførte indtægter og udgifter ved  

 køb eller salg af aktiver.
Der ses bort fra eventuel overdækning  

 eller underdækning fra tidligere år.
Beløbet korrigeres  

 for pris- og lønudvikling efter indekset i bilag 1, efter at  

 følgende  omkostninger er fratrukket:
 a)	Afskrivninger.
 b)	Henlæggelser.
 c)	Finansielle udgifter.
 d)	Omkostninger til rådgivning om energibesparelsesaktiviteter i  

 henhold til bekendtgørelse om energibesparelsesaktiviteter i  

 kollektive elforsyningsvirksomheder.
 e)	Omkostninger til rådgivning om elsikkerhed i henhold til  

 elforsyningsloven og regler i medfør heraf.
 f)	Omkostninger til overordnede net.
 g)	Omkostninger ved nettab.
 h)	Omkostninger til sikring af forbrugerindflydelse efter  

 elforsyningslovens §§ 40-42.
 i)	Omkostninger som virksomheden er pålagt i henhold til  

 elforsyningslovens § 51, stk. 2, og § 78, stk. 6.
 j)	Omkostninger til afholdelse af elsikkerhedsdage for selskabets  

 medarbejdere, deltagelse i møder og kurser vedrørende  

 elsikkerhedsspørgsmål, deltagelse i Elektricitetsrådets  

 arbejde i råd, udvalg og arbejdsgrupper og lignende opgaver  

 vedrørende elsikkerhed.
 2)	Afskrivninger, jf. §§17-18.
 3)	Forrentning, jf. §§ 19-20.
4)	Omkostninger til nedenstående aktiviteter med de af  

 virksomheden budgetterede størrelser a)	Omkostninger til rådgivning om energibesparelsesaktiviteter i  

 henhold til bekendtgørelse om energibesparelsesaktiviteter i  

 kollektive elforsyningsvirksomheder.
 b)	Omkostninger til rådgivning om elsikkerhed i henhold til  

 elforsyningsloven og regler i medfør heraf.
 c)	Omkostninger til overordnede net.
 d)	Omkostninger ved nettab.
 e)	Omkostninger til sikring af forbrugerindflydelse efter  

 elforsyningslovens §§ 40-42.
 f)	Ydelser til afvikling af gæld til en kommune vedrørende  

 tjenestemandspensions-forpligtelser, jf. kapitel 8.
 g)	Transaktionsomkostninger som følge af overgangen til den nye  

 regulering (herunder omkostninger i forbindelse med selskabsomdannelse).
 h)	Øgede driftsomkostninger til måling som følge af  

 den nye regulering i henhold til reglerne om systemansvarlig virksomhed.
 i)	Omkostninger som virksomheden er pålagt i henhold til  

 elforsyningslovens § 51, stk. 2, og § 78, stk. 6.
 Stk. 2. Summen af driftsomkostningerne som opgjort efter  

 stk. 1, nr. 1 og afskrivningerne nævnt i stk. 1, nr. 2 betegnes  

 omkostningsrammen.
 Stk. 3. Inden omkostningsrammen indregnes i  

 indtægtsrammen, reduceres den med det beløb, som udmønter  

 effektiviseringskravet efter kapitel 6.
 § 15. Hvis en virksomheds driftsomkostninger i  

 år 1998 har været meget atypiske set i forhold til tilsvarende  

 omkostninger over en forudgående årrække, kan  

 Energitilsynet beslutte, at der ved opgørelse af driftsomkostningerne  

 efter § 14, stk. 1, nr. 1, skal ske en korrektion, således at  

 virksomhedens omkostningsramme for år 2000 og år 2001 kommer til  

 at afspejle selskabets typiske driftsomkostninger.
 Stk. 2. Ansøgning om korrektion efter stk. 1, samt  

 dokumentation for at der foreligger meget atypiske driftsomkostninger, skal  

 indsendes til Energitilsynet senest den 1. juli 2001.
 § 16. Hvis to eller flere virksomheder har  

 fusioneret efter den 1. januar 1998, opgøres omkostningerne efter §  

 14, stk. 1, nr. 1, på grundlag af en sammenlægning af de  

 fusionerede virksomheders omkostninger i henhold til deres 1998-regnskaber.  

 Er en virksomhed blevet opdelt efter den 1. januar 1998, opgøres  

 omkostningerne efter §14, stk. 1, nr. 1, for de enkelte virksomheder på  

 grundlag af den del af 1998-regnskabet, som kan henføres til de  

 enkelte, udskilte virksomheder.
 § 17. Afskrivningerne foretages på grundlag  

 af de aktiver, som indgår i den i henhold til kapitel 12 opgjorte  

 åbningsbalance pr. 1. januar 2000, og som anvendes ved udførelse  

 af netaktiviteter.
 Stk. 2. Afskrivning på netaktiver nævnt i  

 stk. 1 beregnes efter reglerne i § 7, stk. 1-3 og stk. 6-7.
 § 18. Afskrivninger på aktiver, som anvendes  

 ved udførelse af netaktiviteter, og som idriftsættes i år  

 2000, indregnes i omkostningsrammen med virkning fra den 1. januar 2001.  

 Afskrivninger på aktiver, som anvendes ved udførelse af  

 netaktiviteter, og som idriftsættes i år 2001, indregnes i  

 omkostningsrammen med virkning fra den 1. januar 2002, jf. § 24, stk. 3.
 Stk. 2. Afskrivninger på aktiver nævnt i stk.  

 1 beregnes efter reglerne i § 7, stk. 4-7.
 § 19. Den forrentning, som indregnes i  

 indtægtsrammen, fastsættes på grundlag af netaktivernes  

 værdi ifølge den i henhold til kapitel 12 opgjorte  

 åbningsbalance.
 Stk. 2. Netaktiver, som idriftsættes i år  

 2000, indregnes i forrentningsgrundlaget med virkning fra den 1. januar 2001.  

 Netaktiver, som idriftsættes i år 2001, indregnes i  

 forrentningsgrundlaget med virkning fra den 1. januar 2002, jf. § 25, stk.  

 3.
 § 20. Forrentningssatsen for en virksomhed med en  

 soliditet på 40% og derunder fastsættes af Energitilsynet med  

 baggrund i renteforholdene for risikofrie finansielle papirer tillagt en  

 procentstørrelse dels til dækning af medfinansiering af  

 nyanlæg ud fra, hvorledes dette sker på et  

 konkurrencepræget marked, dels til dækning af nettofinansiering  

 af omsætningsformuen ud fra det normale gennemsnitlige niveau for  

 nettoomsætningsformue i forhold til netaktivværdien i  

 virksomhederne.
 Stk. 2. Energitilsynet kan i løbet af  

 reguleringsperioden ændre forrentningssatsen med virkning for den  

 resterende del af perioden som følge af ændringer i de forhold,  

 som har ligget til grund for fastsættelse af satsen, jf. stk. 1.
 Stk. 3. Energitilsynet reducerer forrentningssatsen for  

 virksomheder med en soliditet på over 40%  i forhold til satsen fastsat  

 efter stk. 1 med 0,1 procentpoint for hver procentpoints stigning i soliditet  

 i forhold til en soliditet på 40%, dog således at ingen  

 virksomhed får en lavere forrentningssats end 1%, jf. dog stk. 7.
 Stk. 4. Soliditeten efter stk. 1 og 3 opgøres som  

 andelen af egenkapital medgået ved finansiering af netaktiverne og  

 beregnes således: Egenkapital medgået ved finansiering af  

 netaktiverne divideret med den samlede kapital medgået ved finansiering  

 af netaktiverne, multipliceret med 100. Ved beregning af soliditeten ses bort  

 fra indvirkningen af gæld til kommunen vedrørende  

 tjenestemandspensionsforpligtelser, jf. § 53, stk. 2.
 Stk. 5. Beregningen af soliditeten efter stk. 4 sker med  

 virkning for år 2000 på baggrund af åbningsbalancen efter  

 kapitel 12.
 Stk. 6. Beregning af soliditeten efter stk. 4 med  

 virkning for år 2001 sker på baggrund af balancen primo år  

 2001.
 Stk. 7. Forrentningssatsen for den del af netaktiverne,  

 som er finansieret af fri egenkapital, fastsættes efter stk. 1.
Kapitel 4 Beregning af indtægtsrammer for år 2002 og  

 år 2003 § 21. Indtægtsrammen for hvert af  

 årene 2002 og 2003 fastsættes som summen af nedenstående  

 størrelser:
1)	Driftsomkostningerne vedrørende netaktiviteter i henhold til  

 virksomhedens reguleringsmæssige regnskab for år 2000.Ved  

 opgørelse af driftsomkostningerne ses bort fra eventuelle  

 driftsførte indtægter og udgifter ved køb eller salg af  

 aktiver.
Der ses bort fra eventuel overdækning eller underdækning  

 fra tidligere år.
Efter at de nedenfor i litra a-r nævnte  

 omkostninger er fratrukket, reduceres beløbet under hensyn til det  

 generelle effektiviseringskrav for år 2001, jf. § 32, stk. 1, med 3%,  

 og korrigeres for pris- og lønudvikling på grundlag af indekset  

 i bilag 1:
 a)	Afskrivninger.
 b)	Finansielle udgifter.
 c)	Omkostninger til rådgivning om energibesparelsesaktiviteter i  

 henhold til bekendtgørelse om energibesparelsesaktiviteter i  

 kollektive elforsyningsvirksomheder.
 d)	Omkostninger vedrørende lokalt samarbejde om  

 energibesparelser i henhold til lov om fremme af besparelser i  

 energiforbruget og regler og påbud fastsat i henhold til disse  

 bestemmelser.
 e)	Omkostninger til rådgivning om elsikkerhed i henhold til  

 elforsyningsloven og regler i medfør heraf.
 f)	Omkostninger i forbindelse med virksomhedens arbejde med  

 elsikkerhed, herunder medarbejdernes deltagelse i Elektricitetsrådets  

 arbejde i råd, udvalg og arbejdsgrupper.
 g)	Betaling til dækning af systemansvarets omkostninger bortset  

 fra omkostninger vedrørende offentlige forpligtelser efter  

 elforsyningslovens § 9, stk. 1.
 h)	Omkostninger til overliggende net.
 i)	Omkostninger ved nettab vedrørende net, som ikke er stillet  

 til rådighed for systemansvaret.
 j)	Omkostninger til sikring af forbrugerindflydelse efter  

 elforsyningslovens §§ 40-42.
 k)	Ydelser til afvikling af gæld til en kommune vedrørende  

 tjenestemandspensionsforpligtelser, jf. kapitel 8.
 l)	Transaktionsomkostninger, herunder omkostninger i forbindelse med  

 selskabsomdannelse efter kapitel 7 i lov om elforsyning.
 m)	Øgede driftsomkostninger til målinger i henhold til  

 måleforskrifter udstedt af systemansvaret.
 n)	Omkostninger til tilsyn og kontrol med betaling for offentlige  

 serviceforpligtelser, som udføres efter regler fastsat efter  

 elforsyningsloven.
 o)	Omkostninger ved, at eventualforpligtelser som nævnt i § 53,  

 stk. 3, aktualiseres.
 p)	Omkostninger til demontering af luftledninger.
 q)	Omkostninger ved kabelfejl eller pålagte  

 kabelomlægninger på net med et spændingsniveau på  

 over 20 kV ud over basisomkostningerne ved kabeldriften.
 r)	Forsikringspræmier til forsikring af netaktiver.
 2)	Afskrivninger, jf. § 24.
 3)	Forrentning, jf. §§ 25-26.
 4)	Budgetterede omkostninger til de typer af aktiviteter, som er  

 nævnt i § 11, stk. 1, jf. § 11, stk. 2 og stk. 3, samt til øgede  

 driftsomkostninger til målinger i henhold til måleforskrifter  

 udstedt af systemansvaret eller i henhold til regler udstedt i medfør  

 af elforsyningsloven om måling af elforbrug og elproduktion hos  

 elforbrugere, som helt eller delvist producerer den elektricitet, de  

 forbruger.
 Stk. 2. Summen af driftsomkostningerne som opgjort efter  

 stk. 1, nr. 1, og afskrivningerne nævnt i stk. 1, nr. 2, betegnes  

 omkostningsrammen.
 Stk. 3. Inden omkostningsrammen indregnes i  

 indtægtsrammen, reduceres den med det beløb, som udmønter  

 effektiviseringskravet efter kapitel 6.
 § 22. Hvis en virksomheds driftsomkostninger i  

 år 2000 har været meget atypiske set i forhold til de tilsvarende  

 omkostninger over en årrække, kan Energitilsynet beslutte, at der  

 ved opgørelse af driftsomkostningerne efter § 21, stk. 1, nr. 1, skal  

 ske en korrektion, således at virksomhedens omkostningsramme i  

 højere grad kommer til at afspejle selskabets typiske  

 driftsomkostninger.
 Stk. 2. Ansøgning om korrektion efter stk. 1 og  

 dokumentation for, at der foreligger meget atypiske driftsomkostninger, skal  

 indsendes til Energitilsynet senest den 15. november 2001.
 § 23. Hvis to eller flere virksomheder har  

 fusioneret efter den 1. januar 2000, opgøres omkostningerne efter §  

 21, stk. 1, nr. 1, på grundlag af en sammenlægning af de  

 fusionerede virksomheders omkostninger i henhold til deres 2000-regnskaber.  

 Er en virksomhed blevet opdelt efter den 1. januar 2000, opgøres  

 omkostningerne efter § 21, stk. 1, nr. 1, for de enkelte virksomheder  

 på grundlag af den del af 2000-regnskabet, som kan henføres til  

 de enkelte, udskilte virksomheder.
 § 24. For år 2002 og år 2003  

 fastsættes den del af omkostningsrammen, som skal dække  

 afskrivninger, på grundlag af aktiverne ultimo år 2001. Aktiverne  

 opgøres efter fradrag af aktiver, som er fuldt afskrevet inden  

 udgangen af år 2001.
 Stk. 2. Beløbet til dækning af afskrivninger  

 efter stk. 1 reduceres med det summerede effektiviseringskrav til  

 afskrivningerne for år 2000 og år 2001, jf. § 32, stk. 1 og  

 2.
 Stk. 3. Fastsættelsen efter stk. 1, 1. pkt., af den  

 del af omkostningsrammen, som skal dække afskrivninger, sker  

 foreløbigt på grundlag af aktiverne ultimo år 2000. Ved  

 korrektionen af indtægtsrammerne for år 2002 og år 2003,  

 jf. kapitel 9, korrigeres afskrivningerne for investeringerne i år  

 2001, jf. § 18, stk. 1, 2. pkt..
 Stk. 4. Afskrivninger på aktiver, som  

 idriftsættes efter den 1. januar 2002, indregnes i omkostningsrammen  

 med virkning fra den første i måneden efter  

 idriftsættelsen.
 Stk. 5. Omkostningsrammen reduceres med afskrivninger  

 på aktiver, som efter den 1. januar 2002 bliver afskrevet fuldt ud  

 eller afhændet, med virkning fra den første i måneden  

 efter, at anlægget er afskrevet fuldt ud eller afhændet.
 Stk. 6. Afskrivning på aktiver, som indgår i  

 den i henhold til kapitel 12 opgjorte åbningsbalance, beregnes efter  

 reglerne i § 7, stk. 1-3 og stk. 6-7.
 Stk. 7. Afskrivninger på aktiver, som  

 idriftsættes efter den 1. januar 2000, beregnes efter reglerne i § 7,  

 stk. 4-7.
§ 25. For år 2002 og år 2003  

 fastsættes forrentningen på grundlag af netaktivernes værdi  

 ultimo år 2001, tillagt en nødvendig nettoomsætningsformue  

 til udførelse af netaktiviteterne.
Netaktivernes værdi  

 opgøres efter fradrag af netaktiver, som er fuldt afskrevet inden  

 udgangen af år 2001.
 Stk. 2. Energitilsynet fastsætter størrelsen  

 af den nødvendige omsætningsformue nævnt i stk. 1 i  

 forbindelse med fastsættelsen af indtægtsrammerne, jf. § 21, og  

 offentliggør samtidig det beslutningsgrundlag, som er anvendt ved  

 fastsættelsen af den nødvendige nettoomsætningsformue.
 Stk. 3. Fastsættelsen af forrentningen efter stk. 1  

 sker foreløbigt på grundlag af netaktivernes værdi ultimo  

 år 2000. Ved korrektionen af indtægtsrammerne for år 2002  

 og år 2003, jf. kapitel 9, korrigeres forrentningen for ændringer  

 i forrentningsgrundlaget i år 2001, jf. § 19, stk. 2.
 Stk. 4. I forrentningsgrundlaget indregnes investeringer  

 i netaktiver, som foretages i år 2002 og år 2003, med virkning  

 fra den første i måneden efter, at anlægget er sat i  

 drift.
 Stk. 5. Forrentningsgrundlaget efter stk. 1-4 reduceres  

 med virkning fra den første i hver måned i reguleringsperioden  

 med afskrivninger på netaktiver foretaget i måneden forud.
 § 26. Energitilsynet fastsætter et maksimum  

 for den forrentningssats, der for en virksomhed med en soliditet på 40%  

 eller derunder kan indregnes i indtægtsrammen bl.a. under hensyn til  

 risikoforholdene og forrentningsniveauet i sammenlignelige brancher.
 Stk. 2. Energitilsynet kan i løbet af  

 reguleringsperioden ændre forrentningssatsen med virkning for den  

 resterende del af perioden som følge af ændringer i de forhold,  

 som har ligget til grund for fastsættelse af satsen, jf. stk. 1.
 Stk. 3. Energitilsynet offentliggør det  

 beslutningsgrundlag, der er anvendt ved fastsættelsen af  

 forrentningssatsen efter stk. 1 og 2.
 Stk. 4. Energitilsynet reducerer forrentningssatsen for  

 virksomheder med soliditet på over 40% i forhold til satsen fastsat  

 efter stk. 1 med 0,1 procentpoint for hver procentpoints stigning i soliditet  

 i forhold til en soliditet på 40%, dog således at ingen  

 virksomhed får en lavere forrentningssats end 1%, jf. dog stk. 8.
 Stk. 5. Soliditeten, jf. stk. 1 og 4, opgøres som  

 andelen af egenkapital medgået ved finansiering af netaktiverne og  

 beregnes således: Egenkapital medgået ved finansiering af  

 netaktiverne divideret med den samlede kapital medgået ved finansiering  

 af netaktiverne, multipliceret med 100. Ved beregning af soliditeten ses bort  

 fra indvirkningen af gæld til kommunen vedrørende  

 tjenestemandspensionsforpligtelser, jf. § 53, stk. 2.
 Stk. 6. Opgørelse af soliditeten for år 2002  

 efter stk. 5 foretages på grundlag af balancen ultimo 2001.
 Stk. 7. Opgørelse af soliditeten for år 2003  

 efter stk. 5 foretages på grundlag af balancen ultimo 2002.
 Stk. 8. Forrentningssatsen for den del af netaktiverne,  

 som er finansieret af fri egenkapital, fastsættes efter stk. 1.
Kapitel 5 Beregning af indtægtsrammer for årene  

 2004-2007 § 27. Indtægtsrammen for hvert af  

 årene i perioden fra den 1. januar 2004 til den 31. december 2007  

 fastsættes senest tre måneder efter, at virksomhederne har  

 indsendt reguleringsmæssigt regnskab for år 2002 til  

 Energitilsynet, jf. § 57, stk. 1-2. Indtægtsrammen for hvert af  

 kalenderårene fastsættes som summen af nedenstående  

 størrelser:
1)	Driftsomkostningerne vedrørende netaktiviteter i henhold til  

 virksomhedens reguleringsmæssige regnskab for år 2002.Ved  

 opgørelse af driftsomkostningerne ses bort fra eventuelle  

 driftsførte indtægter og udgifter ved køb eller salg af  

 aktiver.
Der ses bort fra eventuel overdækning eller underdækning  

 fra tidligere år.
Beløbet korrigeres for pris- og  

 lønudvikling på grundlag af indekset i bilag 1, efter at  

 følgende omkostninger er fratrukket:
 a)	Afskrivninger.
 b)	Finansielle udgifter.
 c)	Omkostninger til den type aktiviteter, som er nævnt under nr.  

 4.
 d)	Omkostninger ved kabelfejl eller pålagte  

 kabelomlægninger på net med et spændingsniveau på  

 over 20 kV ud over basisomkostningerne ved kabeldriften.
 2)	Afskrivninger, jf. § 29.
 3)	Forrentning, jf. § 30.
 4)	Budgetterede omkostninger til de typer af aktiviteter, som er  

 nævnt i § 11, stk. 1, jf. § 11, stk.2 og stk. 3, samt til øgede  

 driftsomkostninger til målinger i henhold til måleforskrifter  

 udstedt af systemansvaret eller i henhold til regler udstedt i medfør  

 af elforsyningsloven om måling af elforbrug og elproduktion hos  

 elforbrugere, som helt eller delvist producerer den elektricitet, de  

 forbruger.
 Stk. 2. Beløbet efter stk. 1, nr. 1, kan eksklusiv  

 korrektion for pris- og lønudvikling ikke overstige det  

 effektivitetsregulerede beløb, som er indregnet til dækning af  

 driftsomkostningerne i omkostningsrammen for år 2003. Ved  

 fastlæggelse af det sidstnævnte beløb ses bort fra  

 eventuelle forhøjelser af rammen til dækning af omkostninger ved  

 kabelfejl eller pålagte kabelomlægninger efter § 37.
Stk. 3. Summen af driftsomkostningerne som opgjort efter  

 stk. 1, nr. 1, og afskrivningerne nævnt i stk. 1, nr. 2, betegnes  

 omkostningsrammen Stk. 4. Inden omkostningsrammen indregnes i  

 indtægtsrammen, reduceres den med det beløb, som udmønter  

 effektiviseringskravet efter kapitel 6.
 § 28. Hvis to eller flere virksomheder har  

 fusioneret efter den 1. januar 2002, opgøres omkostningerne efter §  

 27, stk. 1, nr. 1, på grundlag af en sammenlægning af de  

 fusionerede virksomheders omkostninger i henhold til deres 2002-regnskaber.  

 Er en virksomhed blevet opdelt efter den 1. januar 2002, opgøres  

 omkostningerne efter § 27, stk. 1, nr. 1, for de enkelte virksomheder  

 på grundlag af den del af 2002-regnskabet, som kan henføres til  

 de enkelte, udskilte virksomheder.
 § 29. Den del af omkostningsrammen, som skal  

 dække afskrivninger, fastsættes på grundlag fra aktiverne  

 ultimo år 2003. Beløbet reduceres med det summerede  

 effektiviseringskrav til afskrivningerne for årene 2000, 2001, 2002 og  

 2003, jf. § 32, stk. 1-4 og § 33, stk. 1-2.
 Stk. 2. Fastsættelsen efter stk.1, 1. pkt., af den  

 del af omkostningsrammen, som skal dække afskrivninger, sker  

 foreløbigt på grundlag af aktiverne ultimo år 2002. Ved  

 korrektionen af indtægtsrammerne for årene 2004, 2005, 2006 og  

 2007, jf. kapitel 9, korrigeres afskrivningerne for ændringer i  

 afskrivningsgrundlaget i år 2003, jf. § 24, stk. 4-5.
 Stk. 3. Afskrivninger på aktiver, som  

 idriftsættes efter den 1. januar 2004, indregnes i omkostningsrammen  

 med virkning fra den første i måneden efter  

 idriftsættelsen.
 Stk. 4. Omkostningsrammen reduceres med afskrivninger  

 på aktiver, som efter den 1. januar 2004 bliver afskrevet fuldt ud  

 eller afhændet, med virkning fra den første i måneden  

 efter, at anlægget er afskrevet fuldt ud eller afhændet.
 Stk. 5. Afskrivning på aktiver, som indgår i  

 den i henhold til kapitel 12 opgjorte åbningsbalance, beregnes efter  

 reglerne i § 7, stk. 1-3 og stk. 6-7.
 Stk. 6. Afskrivninger på aktiver, som  

 idriftsættes efter den 1. januar 2000, beregnes efter reglerne i § 7,  

 stk. 4-7.
 § 30. For årene 2004-2007 fastsættes  

 forrentningen på grundlag af netaktivernes værdi ultimo år  

 2003 tillagt en nødvendig nettoomsætningsformue til  

 udførelse af netaktiviteterne.
 Stk. 2. Energitilsynet fastsætter størrelsen  

 af den nødvendige omsætningsformue nævnt i stk. 1 i  

 forbindelse med fastsættelsen af indtægtsrammerne, jf. § 27, og  

 offentliggør samtidig det beslutningsgrundlag, som er anvendt ved  

 fastsættelsen af den nødvendige omsætningsformue.
 Stk. 3. Fastsættelsen af forrentningen efter stk. 1  

 sker foreløbigt på grundlag af netaktivernes værdi ultimo  

 år 2002. Ved korrektionen af indtægtsrammerne for årene  

 2004, 2005, 2006 og 2007, jf. kapitel 9, korrigeres forrentningen for  

 ændringer i forrentningsgrundlaget i år 2003, jf. § 25, stk.  

 4-5.
 Stk. 4. Investeringer i netaktiver, som foretages efter  

 den 1. januar 2004, indregnes i forrentningsgrundlaget med virkning fra den  

 første i måneden efter, at anlægget er sat i drift.
 Stk. 5. Forrentningsgrundlaget efter stk. 1-4 reduceres  

 med virkning fra den første i hver måned i reguleringsperioden  

 med afskrivninger på netaktiver foretaget i måneden forud.
 Stk. 6. Forrentningssatsen fastlægges efter  

 bestemmelserne i § 10.
Kapitel 6 Effektiviseringskrav § 31. Effektiviseringskravet består af et  

 generelt krav fastsat af miljø- og energiministeren, jf. § 32, som  

 alle virksomheder skal overholde, og et individuelt krav til den enkelte  

 virksomhed fastsat af Energitilsynet under hensyn til den enkelte virksomheds  

 effektiviseringspotentiale og under hensyn til forsyningssikkerheden.
Kravene  

 fastsættes som procentsatser af omkostningsrammen inden pris- og  

 lønregulering.
 Stk. 2. Såvel det generelle krav som det  

 individuelle krav fastsættes samtidig med fastlæggelsen af  

 virksomhedens indtægtsrammer forud for en reguleringsperiode, jf. § 5,  

 stk. 1, og § 27, stk. 1. Kravene for år 2001, år 2002 og år  

 2003 fastsættes samtidig med udmelding af rammerne for disse  

 år.
 Stk. 3. De absolutte beløb, som svarer til kravene  

 for reguleringsperioden fra den 1. januar 2004 til den 31. december 2007 og  

 senere reguleringsperioder, fastholdes gennem reguleringsperioden uanset  

 ændringer i afskrivningsgrundlaget i løbet af perioden.
 Stk. 4. De absolutte beløb, som svarer til  

 kravene, reguleres med pris- og lønudviklingen efter indekset i bilag  

 1.
Stk. 5. Beregningen af den enkelte virksomheds  

 effektiviseringspotentiale, jf. stk. 1, sker ved en sammenligning  

 (benchmarking) af de enkelte virksomheders omkostningsrammer for den  

 pågældende reguleringsperiode set i forhold til omfanget af de  

 enkelte virksomheders net.
Ved sammenligningen skal der tages hensyn til  

 forskelle i rammebetingelser, som har væsentlig betydning for  

 selskabets omkostninger, herunder lokaliseringen i henholdsvis city-, by-  

 eller landområde.
 Stk. 6. Ved beregning af kravene på grundlag af  

 omkostningsrammen som nævnt i stk. 1 ses der ved opgørelse af  

 omkostningsrammen bort fra forhøjelser af rammen efter §§ 37, 38 og  

 39.
Stk. 7. Ved beregning af kravene for årene til og med  

 år 2007 ses der ved opgørelse af omkostningsrammen bort fra  

 afskrivninger på måleranlæg idriftsat efter den 1. januar  

 2000 i henhold til måleforskrifter udstedt af systemansvaret eller i  

 henhold til regler udstedt i medfør af elforsyningsloven om  

 måling af elproduktion og elforbrug hos elforbrugere, som helt eller  

 delvist producerer den elektricitet, de forbruger.
Ved benchmarking til brug  

 for fastlæggelse af effektiviseringskrav for årene til og med  

 år 2007 efter stk. 5 ses der bort fra den andel af virksomhedens net,  

 som disse anlæg udgør.
 § 32. Det generelle effektiviseringskrav efter §  

 31, stk. 1, udgør for år 2000 3% af den fastsatte  

 omkostningsramme, jf. § 14, stk. 2, og yderligere 3% heraf i år  

 2001.
 Stk. 2. Det beløb til afskrivninger, som  

 indgår i omkostningsrammen efter stk. 1, beregnes på grundlag af  

 aktiverne i åbningsbalancen pr. 1. januar 2000 som opgjort efter  

 kapitel 12.
 Stk. 3. Det generelle effektiviseringskrav efter § 31,  

 stk. 1, udgør for år 2002 3% af den fastsatte omkostningsramme,  

 jf. § 21, stk. 2, og yderligere 3% heraf i år 2003.
 Stk. 4. Det beløb til afskrivninger, som  

 indgår i omkostningsrammen efter stk. 3, beregnes på grundlag af  

 aktiverne ultimo år 2000, og reduceres med det summerede  

 effektiviseringskrav til afskrivningerne for år 2000 og år 2001,  

 jf. stk. 1-2.
 § 33. Det individuelle krav efter § 31, stk. 1,  

 fastsættes med virkning fra den 1. januar 2002.
 Stk. 2. Det individuelle krav for år 2002 og  

 år 2003 fastsættes som procentsatser af den enkelte virksomheds  

 omkostningsramme for år 2002, jf. § 21, stk. 2. Det beløb, som  

 indgår i omkostningsrammen til dækning af afskrivninger beregnes  

 på grundlag af aktiverne ultimo 2000, og reduceres med det summerede  

 effektiviseringskrav til afskrivningerne for år 2000 og år 2001,  

 jf. § 32, stk. 1-2.
 Stk. 3. Ved beregning af de enkelte virksomheders  

 effektiviseringspotentiale efter § 31, stk. 5, til brug for  

 fastsættelse af individuelle krav for år 2002 og år 2003  

 sammenholdes den enkelte virksomheds omkostningsramme for år 2002, jf.  

 stk. 2, med omfanget af virksomhedens net ultimo år 2000.
 Stk. 4. Det individuelle krav for hvert af årene i  

 perioden fra den 1.januar 2004 til den 31. december 2007 fastsættes som  

 procentsatser af den enkelte virksomheds omkostningsramme for år 2004,  

 jf. § 27, stk. 3. Det beløb, som indgår i omkostningsrammen til  

 dækning af afskrivninger, beregnes på grundlag af aktiverne  

 ultimo år 2002, og reduceres med det summerede effektiviseringskrav til  

 afskrivningerne for årene 2000, 2001, 2002 og 2003, jf. stk. 2 og § 32,  

 stk. 1-4.
 Stk. 5. Ved beregning af de enkelte virksomheders  

 effektiviseringspotentiale efter § 31, stk. 5, til brug for  

 fastsættelse af individuelle krav for perioden fra den 1. januar 2004  

 til den 31. december 2007, sammenholdes den enkelte virksomheds  

 omkostningsramme for år 2004, jf. stk. 4, med omfanget af virksomhedens  

 net ultimo år 2002.
 § 34. Energitilsynet offentliggør den  

 metode, som anvendes ved beregning af virksomhedernes  

 effektiviseringspotentiale samt de væsentligste forudsætninger og  

 vurderinger, som ligger til grund for fastlæggelsen af de individuelle  

 effektiviseringskrav.
Kapitel 7 Forhøjelse af indtægtsrammer § 35. Energitilsynet kan beslutte, at en  

 virksomheds omkostningsramme skal forhøjes eller reduceres, hvis der  

 som følge af en udvidelse, formindskelse eller ændring af en  

 virksomheds elforsyningsnet sker væsentlige ændringer i  

 størrelsen af de driftsomkostninger, som er lagt til grund ved  

 fastsættelse af indtægtsrammen.
 § 36. Energitilsynet kan beslutte, at en eller  

 flere virksomheders omkostningsramme skal forhøjes, hvis virksomheden  

 eller virksomhederne som følge af nye krav i medfør af  

 elforsyningsloven, anden lovgivning eller regler i medfør heraf  

 pålægges væsentligt forøgede omkostninger i forhold  

 til de omkostninger, der er lagt til grund for beregning af  

 indtægtsrammerne.
 § 37. Energitilsynet kan beslutte, at en  

 virksomheds omkostningsramme for et kalenderår skal forhøjes,  

 hvis virksomheden dokumenterer, at den som følge af kabelfejl eller  

 pålagte kabelomlægninger på net med et  

 spændingsniveau over 20 kV påføres væsentlige  

 driftsomkostninger, som ligger ud over basisomkostningerne ved kabeldriften.  

 Ved opgørelse af omkostningerne modregnes modtaget  

 forsikringssum.
 § 38. Energitilsynet kan beslutte, at en  

 virksomheds omkostningsramme skal forhøjes skønsmæssigt i  

 et nærmere angivet antal år, hvis virksomheden ved beregning af  

 indtægtsrammen stilles væsentligt ringere end andre virksomheder,  

 og dette skyldes særlige forhold, som ikke kan lægges  

 virksomheden til last.
 § 39. Afskrivning af restværdien af  

 luftledninger, som i år 2001 eller senere år tages ud af drift  

 før udløbet af standardlevetiden, jf. § 7, stk. 5 og § 51, stk.  

 1 og 3, som følge af sanering af elforsyningsnettet, indregnes i  

 indtægtsrammen for det år, hvori demonteringen af anlægget  

 sker.
 Stk. 2. Indregning efter stk. 1 kan kun ske, hvis  

 luftledningen erstattes af et jordkabel på under 100 kV, eller hvis  

 demonteringen af luftledningen sker i henhold til godkendelse af etablering  

 eller ændring af transmissionsnet efter elforsyningslovens § 21.
Stk. 3. Energitilsynet kan beslutte, at afskrivning af  

 restværdien af netaktiver, som udgår af driften på grund af  

 udefra kommende forhold, som ikke kan lægges virksomheden til last,  

 eksempelvis brand eller havari eller korrosion i et korrosivt miljø,  

 kan indregnes i indtægtsrammen for det år, hvori anlægget  

 udgår af driften.
Ved opgørelse af beløbet modregnes  

 tilkendt forsikringssum.
 Stk.4. Energitilsynet kan beslutte, at indregning af  

 restværdien i indtægtsrammerne efter stk. 1 og 3 skal ske over en  

 årrække.
Stk. 5. Anlæg, hvis restværdi indregnes i  

 indtægtsrammerne efter stk. 1 eller 3, udgår herefter af det  

 afskrivningsgrundlag og det forrentningsgrundlag, som anvendes ved  

 fastlæggelse af indtægtsrammerne.
Der ses bort fra  

 anlæggene og afskrivningerne på disse ved fremtidig benchmarking,  

 jf. § 31, stk. 5.
 § 40. Forrentningssatsen efter § 10, stk. 1, § 20,  

 stk. 1 og stk. 3, § 26, stk. 1 og stk. 3, og § 30, stk. 6, kan  

 forhøjes i et nærmere angivet antal år, hvis virksomheden  

 over for Energitilsynet kan påvise, at der foreligger et af  

 følgende forhold, som har medført en væsentlig  

 ændring af de forudsætninger, som har betinget udregningen af  

 indtægtsrammen:
 1)	Der opstår af hensyn til forsyningssikkerheden behov for  

 nyinvesteringer med deraf følgende uhensigtsmæssig  

 forøget fremmedfinansiering etc.
 2)	Der opstår som følge af lovgivningsmæssige krav  

 eller påbud omkostninger, som i særlig grad påvirker den  

 pågældende virksomhed sammenlignet med øvrige  

 virksomheder.
 3)	Der gennemføres større rationaliseringstiltag i en  

 virksomhed, som medfører væsentligt forøgede omkostninger  

 ved afskedigelse af tjenestemandsansatte med rådighedsløn  

 sammenlignet med afskedigelse af ikke-tjenestemandsansatte uden  

 rådighedsløn.
 Stk. 2. Forhøjelse af forrentningssatsen på  

 grundlag af øgede omkostninger ved rationaliseringstiltag som  

 nævnt i stk. 1, nr. 3, kan alene ske med henblik på en delvis  

 kompensation af de forøgede omkostninger.
 Stk. 3. Forrentningssatsen kan forøges i et  

 nærmere angivet antal år, hvis en væsentlig del af en  

 virksomheds investeringer i netaktiver er foretaget før den 1. januar  

 1980, og hvis virksomheden over for Energitilsynet kan påvise, at  

 virksomheden som følge af inflationsmæssig forringelse af  

 aktivernes værdi er stillet væsentligt ringere end tilsvarende  

 virksomheder med et nyere kapitalapparat med hensyn til finansiering af  

 reinvesteringer.
 Stk. 4. Ved vurderingen af, om virksomheden er stillet  

 væsentligt ringere end virksomheder med et nyere kapitalapparat med  

 hensyn til finansiering af reinvesteringer efter stk. 3, tages der  

 udgangspunkt i en sammenligning af den inflationsmæssige forringelse af  

 aktiver anskaffet før den 1. januar 1980 med den  

 inflationsmæssige forringelse af aktiver anskaffet efter den 1. januar  

 1980, herunder de afledte konsekvenser for virksomhedens  

 indtægtsramme.
Kapitel 8 Tilbagebetaling af gæld vedrørende  

 tjenestemandspensionsforpligtelser § 41. Faktiske omkostninger til ydelser til  

 afvikling af gæld vedrørende tjenestemandspensionsforpligtelser  

 optjent inden den 31. december 1999, som er optaget i den i henhold til  

 kapitel 12 opgjorte åbningsbalance, jf. § 53, stk. 2, kan indregnes i  

 indtægtsrammerne.
Stk. 2. Afviklingen af gælden sker over en periode,  

 som godkendes af Energitilsynet.
Den årlige tilbagebetaling af  

 gælden kan maksimalt svare til 1,0 øre pr. transporteret kWh.  

 Den årlige tilbagebetaling kan dog uanset bestemmelsen i 2. pkt.  

 fastsættes således, at gælden er fuldstændig afviklet  

 den 31. december 2007.
 § 42. Virksomheden kan vælge at foretage en  

 årlig, aktuarmæssig genberegning af den i § 41, stk. 1  

 nævnte gæld.
 Stk. 2. Virksomheder, som ønsker at benytte den i  

 stk. 1 nævnte mulighed, skal meddele dette til Energitilsynet senest  

 den 31. december 2002.
Stk. 3. Virksomheder, som vælger den i stk. 1  

 nævnte mulighed, kan på et senere tidspunkt vælge at  

 afvikle gælden på det pågældende tidspunkt én  

 gang for alle, dog maksimalt svarende til en prisforøgelse på  

 1,0 øre pr. kWh det pågældende år.
Dette skal i  

 så fald meddeles Energitilsynet.
 Stk. 4. Virksomheder, som vælger den i stk. 3  

 nævnte mulighed, kan ikke herefter vælge at foretage regulering  

 efter stk. 1.
Kapitel 9 Korrektion af indtægtsrammer § 43. Senest tre måneder efter at  

 reguleringsmæssigt regnskab for et år er indsendt til  

 Energitilsynet, jf. § 57, stk. 1-2, udmelder tilsynet en endelig, korrigeret  

 indtægtsramme for året omfattende følgende  

 korrektioner:
1)	Den del af omkostningsrammen, som er fastsat med henblik på at  

 dække driftsomkostninger, korrigeres under hensyn til den faktiske  

 pris- og lønudvikling i året.
Pris- og lønudviklingen  

 beregnes på grundlag af udviklingen i indekset i bilag 1 frem til  

 udløbet af årets tredje kvartal.
 2)	De faktiske omkostninger i året ved aktiviteter omfattet af §  

 11, stk. 1, § 14, stk. 1, nr. 4, § 21, stk. 1, nr. 4, og § 27, stk. 1, nr. 4,  

 erstatter de budgetterede størrelser.
 3)	Årets afskrivninger korrigeres som følge af  

 ændringer i afskrivningsgrundlaget siden udmeldingen af rammen, jf. §  

 8, § 18, stk. 1, § 24, stk. 2-4, og § 29, stk. 2-4.
 4)	Årets forrentning korrigeres som følge af  

 ændringer i forrentningsgrundlaget siden udmelding af rammen, jf. § 9,  

 stk. 2-4, § 19, stk. 2, § 25, stk. 4-5, og § 30, stk. 4-5, og som  

 følge af ændringer i forrentningssatsen besluttet af  

 Energitilsynet siden udmeldingen af rammen, jf. § 10, stk. 2, § 20, stk. 2, §  

 26, stk. 2, og § 30, stk. 6.
 5)	Indtægtsrammen korrigeres under hensyn til eventuelle  

 forhøjelser af rammen i medfør af kapitel 7.
 6)	Årets effektiviseringskrav korrigeres under hensyn til den  

 faktiske pris- og lønudvikling i kalenderåret, jf. § 31, stk. 4.  

 Pris- og lønudviklingen beregnes på grundlag af udviklingen i  

 indekset i bilag 1 frem til udløbet af årets tredje  

 kvartal.
 § 44. Ved korrektion af indtægtsrammen for  

 henholdsvis år 2000 og år 2001 indregnes de faktiske omkostninger  

 til lokalt samarbejde om energibesparelser i henhold til lov om fremme af  

 besparelser i energiforbruget og regler og påbud fastsat i henhold til  

 denne lov.
 Stk. 2. Ved korrektion af indtægtsrammen for  

 henholdsvis år 2000 og år 2001 indregnes de faktiske omkostninger  

 i forbindelse med afholdelse af elsikkerhedsdage for selskabets medarbejdere,  

 deltagelse i møder og kurser vedrørende  

 elsikkerhedsspørgsmål, deltagelse i Elektricitetsrådets  

 arbejde i råd, udvalg og arbejdsgrupper og lignende opgaver  

 vedrørende elsikkerhed.
 Stk. 3. Ved korrektion af indtægtsrammen for  

 år 2001 indregnes de faktiske omkostninger til tilsyn og kontrol med  

 betaling for offentlige serviceforpligtelser, som udføres efter regler  

 udstedt i medfør af elforsyningsloven.
 Stk. 4. Ved korrektion af indtægtsrammen for  

 år 2001 indregnes de faktiske omkostninger ved, at  

 eventualforpligtelser som nævnt i § 53, stk. 3, aktualiseres i år  

 2001. Energitilsynet kan dog beslutte, at omkostningerne skal indregnes i  

 indtægtsrammerne over en årrække.
 Stk. 5. Ved korrektion af indtægtsrammen for  

 år 2001 indregnes de faktiske, rimelige omkostninger ved demontering af  

 luftledninger som nævnt i § 11, stk. 1, nr. 13, jf. § 11, stk. 2.
 Stk. 6. Ved korrektion af indtægtsrammen for  

 år 2001 indregnes de faktiske omkostninger til målinger i henhold  

 til regler udstedt i medfør af elforsyningsloven om måling af  

 elproduktion og elforbrug hos elforbrugere, som helt eller delvist producerer  

 den elektricitet, de forbruger.
Kapitel 10 Overdækning og underdækning § 45. Hvis en virksomheds indtægter  

 vedrørende aktiviteter omfattet af en transmissionsbevilling  

 henholdsvis en netbevilling overstiger den korrigerede indtægtsramme,  

 foreligger der overdækning.
Hvis de nævnte indtægter er  

 mindre end den korrigerede indtægtsramme, foreligger der  

 underdækning.
Stk. 2. Overdækning eller underdækning for  

 hvert år i en reguleringsperiode registreres på en  

 mellemregningskonto i virksomhedens reguleringsmæssige regnskab, jf. §  

 57, stk. 1 og 3. Efter reguleringsperiodens afslutning opgøres  

 kontoens saldo.
Saldoen udbetales eller opkræves i løbet af de  

 to første år af den følgende reguleringsperiode.
Stk. 3. I stedet for at foretage registrering på  

 mellemregningskonto efter stk. 2, kan virksomheden vælge at udligne  

 underdækning eller overdækning løbende.
Det enkelte  

 års overdækning eller underdækning skal i så fald  

 udlignes i løbet af maksimalt de tre næstfølgende  

 år.
 Stk. 4. Hvis der opstår en i forhold til  

 indtægtsrammen uforholdsmæssigt stor overdækning eller  

 underdækning, kan Energitilsynet beslutte, at udbetaling henholdsvis  

 opkrævning sker over en anden tidsperiode end angivet i stk. 2 og stk.  

 3.
Kapitel 11 Beløb til fri disposition for virksomheden § 46. For hvert år opgøres  

 følgende beløb, som er til fri disposition for  

 virksomheden:
 1)	Den del af den i henhold til stk. 2 beregnede ekstraordinære  

 effektiviseringsgevinst, som ikke overstiger 5% af den korrigerede  

 indtægtsramme.
 2)	Forrentning af den i § 55, stk. 2, nævnte indskudskapital,  

 beregnet efter den i § 10, stk. 1, § 20, stk. 1, § 26, stk. 1, og § 30, stk.  

 6, fastsatte forrentningssats.
 3)	Indtægter fra kapitalandele og sideordnet aktivitet, som er  

 finansieret af kapital, som virksomheden i medfør af  

 elforsyningslovens § 74, stk. 3, frit kan disponere over.
Stk. 2. Hvis de faktiske omkostninger til drift og  

 afskrivninger vedrørende transmissionsaktiviteter henholdsvis  

 netaktiviteter i året er mindre end den korrigerede omkostningsramme  

 for året med fradrag af årets effektiviseringskrav, er der  

 opnået en ekstraordinær effektiviseringsgevinst svarende til  

 forskellen mellem de to beløb.
En ekstraordinær  

 effektiviseringsgevinst kan alene optjenes i de år i en  

 reguleringsperiode, for hvilken Energitilsynet fastsætter individuelle  

 effektiviseringskrav i medfør af denne bekendtgørelse.
§ 47. Summen af de i § 46, stk. 1, nr. 1 og 2,  

 opgjorte beløb kan ikke overstige et maksimumsbeløb beregnet  

 for det pågældende år.
Maksimumsbeløbet beregnes som  

 den korrigerede indtægtsramme efter kapitel 9 fratrukket summen af  

 driftsomkostninger, afskrivninger og nettorenteudgifter vedrørende  

 transmissionsaktiviteter henholdsvis netaktiviteter.
 § 48. Skat i netvirksomheden henholdsvis  

 transmissionsvirksomheden betales pro rata af indtægter til fri  

 disposition, jf. § 46, stk. 1, og af indtægter, som ikke er til fri  

 disposition, i forhold til de to indtægters indbyrdes  

 størrelsesforhold.
 Stk. 2. De i stk. 1 nævnte indtægter, som  

 ikke er til fri disposition, opgøres som summen af følgende  

 størrelser:
 1)	Det i § 47 nævnte maksimumsbeløb, fratrukket  

 indtægter til fri disposition i henhold til § 46, stk. 1, nr. 1 og  

 2.
 2)	Afkast af bunden egenkapital, jf. § 54, stk. 2, placeret i  

 bevillingspligtige elfor-syningsvirksomheder.
 § 49. Virksomheden skal beslutte, hvordan de  

 indtægter som er til fri disposition, jf. § 46, stk. 1, og som ikke  

 udloddes eller anvendes til nedsættelse af prisen på  

 virksomhedens transmissionsydelser henholdsvis netydelser, fordeles til  

 finansiering af netaktiviteter, transmissionsaktiviteter, sideordnede  

 aktiviteter eller kapitalandele.
 § 50. Indtægter, som ikke er til fri  

 disposition, herunder afkast af bunden kapital placeret i kapitalandele i  

 bevillingspligtige virksomheder, anvendes til dækning af de i  

 elforsyningslovens § 69, stk. 1, nævnte udgifter.
Kapitel 12 Opgørelse af kapitalforhold og  

 åbningsbalancer § 51. Ved udarbejdelsen af en virksomheds  

 kapitalopgørelse og åbningsbalance værdisættes  

 netaktiverne ud fra standardpriserne i bilag 3, idet der på grundlag af  

 det i bilaget angivne prisindeks foretages en regulering af standardprisen  

 til niveauet på det beregnede investeringstidspunkt, jf. stk. 2. Den  

 således regulerede pris nedskrives frem til den 31. december 1999 med  

 lige store årlige beløb over standardlevetiden, jf. bilag 3, fra  

 det beregnede investeringstidspunkt, jf. stk. 2.
 Stk. 2. Det beregnede investeringstidspunkt  

 opgøres på baggrund af standardlevetiden, jf. bilag 3,  

 sammenholdt med virksomhedens skøn over den forventede  

 restlevetid.
 Stk. 3. Fastlæggelse af netaktivværdier efter  

 stk. 1 og 2 på netaktiver, som ikke indgår i bilag 3, sker  

 på grundlag af standardpriserne og standardlevetiderne i bilag 3 i  

 bekendtgørelse om indtægtsrammer og åbningsbalancer for  

 transmissionsvirksomheder med elforsyningsnet over 150 kV.
 Stk. 4. Stikledninger er ikke netaktiver, men kan  

 værdisættes efter bestemmelserne i stk. 1-3.
§ 52. Ved udarbejdelse af kapitalopgørelser  

 og åbningsbalancer værdisættes faste ejendomme efter den  

 seneste offentlige vurdering.
Driftsmateriel, herunder biler, maskiner, andre  

 tekniske anlæg, inventar, edb-udstyr og teleforbindelser ansættes  

 til halvdelen af anskaffelsespriserne.
Kapitalandele i andre virksomheder  

 værdisættes efter indre værdis metode ud fra balancerne i  

 de pågældende virksomheders regnskaber.
Andre aktiver  

 værdisættes efter reglerne i årsregnskabsloven.
§ 53. Ved udarbejdelsen af  

 kapitalopgørelser og åbningsbalancer opgøres  

 virksomhedens fremmedkapital.
Fremmedkapitalen udgøres af kapital, som  

 i henhold til årsregnskabsloven er gæld eller  

 hensættelser.
 Stk. 2. I virksomheder, herunder virksomheder som drives  

 som led i den kommunale forvaltning,  med forpligtelser over for en kommune  

 som følge af kommunens betaling af tjenestemandspension optjent inden  

 den 31. december 1999, hvortil der ikke er hensat midler, optages den  

 aktuarmæssigt opgjorte forpligtelse som gæld til kommunen i  

 åbningsbalancen.
 Stk. 3. I virksomheder, som hæfter for  

 gældsforpligtelser i medfør af elforsyningslovens § 46, stk. 3,  

 eller for andre elforsyningsvirksomheders gældsforpligtelser stiftet  

 inden lovens ikrafttræden, jf. lovens § 69, stk. 1, 2. pkt., opgives  

 eventualforpligtelsen i en note til åbningsbalancen.
 Stk. 4. Ved udarbejdelsen af kapitalopgørelser og  

 åbningsbalancer opgøres den kapital, som virksomheden i  

 medfør af elforsyningslovens § 74, stk. 3, frit kan disponere  

 over.
 Stk. 5. Ved udarbejdelsen af kapitalopgørelser og  

 åbningsbalancer opgøres endvidere ikke anvendte  

 henlæggelser efter den tidligere elforsyningslov samt overdækning  

 eller underdækning.
 § 54. Egenkapitalen udgør forskellen mellem  

 aktiver som opgjort i henhold til §§ 51 og 52 og fremmedkapital som opgjort  

 efter § 53.
 Stk. 2. Den del af egenkapitalen, som virksomheden ikke  

 kan disponere frit over, udgør virksomhedens bundne egenkapital.
 § 55. Ved udarbejdelse af kapitalopgørelser  

 og åbningsbalancer angives i hvilket omfang kapital, som virksomheden i  

 medfør af elforsyningslovens § 74, stk. 3, frit kan disponere over,  

 finansierer netaktiver, sideordnede aktiviteter eller kapitalandele.
 Stk. 2. Den del af den i stk. 1 nævnte kapital, som  

 finansierer netaktiver, betragtes som indskudskapital i virksomheden.
Stk. 3. Fremmedkapital og bunden egenkapital fordeles  

 forholdsmæssigt til finansiering af aktiver, som ikke er finansieret af  

 kapital, som virksomheden i medfør af elforsyningslovens 74, stk. 3,  

 frit kan disponere over.
Bunden kapital kan dog ikke finansiere sideordnede  

 aktiviteter eller kapitalandele i virksomheder, som ikke er  

 bevillingspligtige elforsyningsvirksomheder.
 § 56. Bunden egenkapital og kapital, som  

 virksomheden i medfør af elforsyningslovens § 74, stk. 3, frit kan  

 disponere over, tilskrives overskud og bærer underskud pro rata ved  

 hver af de kapitalandele, som disse kapitaler finansierer.
 Stk. 2. Bunden egenkapital, som finansierer  

 transmissionsaktiviteter eller netaktiviteter, bærer underskud ved  

 disse aktiviteter forud for indskudskapital, som finansierer disse  

 aktiviteter.
Kapitel 13 Regnskabsføring m.v.
§ 57. Virksomheden skal udarbejde et  

 reguleringsmæssigt regnskab, der opgøres på basis af  

 kalenderåret.
Regnskabet skal revideres af en statsautoriseret eller  

 registreret revisor.
 Stk. 2. Reguleringsregnskabet for år 2001 og senere  

 år skal indsendes til Energitilsynet senest den 1. april det  

 følgende år.
 Stk. 3. Det i stk. 1 nævnte regnskab skal mindst  

 omfatte:
 1)	En opgørelse af omkostninger med en specifikationsgrad, som  

 gør det muligt for Energitilsynet at fastlægge virksomhedens  

 indtægtsramme efter reglerne i kapitel 2-9.
 2)	En opgørelse af overdækning og underdækning, jf.  

 kapitel 10.
 3)	En opgørelse af beløb, som er til fri disposition for  

 året, jf. § 46.
 4)	En opgørelse af den kapital, som virksomheden frit kan  

 disponere over pr. balancedagen, og en opgørelse af hvilke aktiver  

 denne kapital finansierer, jf. § 49, § 53, stk. 4 og § 55, stk. 1.
 5)	En opgørelse af virksomhedens bundne egenkapital, jf. § 54,  

 stk. 2.
 Stk. 4. Virksomheden skal endvidere aflægge  

 årsrapport. Årsrapporten skal udarbejdes, revideres og  

 offentliggøres i overensstemmelse med reglerne i  

 årsregnskabsloven med de tilpasninger, der for så vidt  

 angår lovens bestemmelser om selskabskapital og fordeling af overskud  

 eller underskud gælder for virksomheder, som ikke er aktie- eller  

 anpartsselskaber.
 Stk. 5. Reguleringsmæssige regnskaber og  

 årsrapporter, som ikke gøres offentligt tilgængelige  

 gennem indberetning til Erhvervs- og Selskabsstyrelsen, gøres  

 offentligt tilgængelige af Energitilsynet.
 § 58. Virksomheden skal holde aktiviteter  

 vedrørende de i § 2, stk. 1, 2 og 4, nævnte forhold  

 vedrørende offentlige forpligtelser efter elforsyningslovens § 9, stk.  

 1, regnskabsmæssigt adskilte fra netaktiviteter og  

 transmissionsaktiviteter.
 § 59. Kommuner, der udfører netvirksomhed  

 som en del af den kommunale forvaltning, skal holde disse aktiviteter  

 regnskabsmæssigt adskilt fra den øvrige forvaltning.
 Stk. 2. En kommunes samtlige direkte og indirekte  

 omkostninger og indtægter i forbindelse med driften af en netvirksomhed  

 skal opføres i den del af kommunens regnskab, der vedrører  

 netvirksomheden.
Kapitel 14 Sanktionsbestemmelser § 60. Medmindre højere straf er forskyldt  

 efter anden lovgivning, straffes med bøde den, der undlader 1)	at udarbejde, lade revidere eller indsende reguleringsmæssigt  

 regnskab som nævnt i § 57, stk. 1-3, 2)	at udarbejde eller lade revidere årsrapport som nævnt i  

 § 57, stk. 4, eller 3)	at holde aktiviteter regnskabsmæssigt adskilte som nævnt  

 i § 58 og § 59.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 15 Ikrafttrædelsesbetemmelser § 61. Bekendtgørelsen træder i kraft  

 den 10. november 2001 og får virkning fra den 1. januar 2000. Samtidig  

 ophæves bekendtgørelse nr. 325 af 10. maj 2001 om  

 indtægtsrammer og åbningsbalancer for netvirksomheder og  

 transmissionsvirksomheder med elforsyningsnet på 150 kV og  

 derunder.
Miljø- og Energiministeriet, den 29. oktober  

 2001 Svend Auken /Ib Larsen Bilag 1 Indeks til brug for regulering af driftsomkostninger Regulering for pris- og lønudvikling af driftsomkostninger i  

 henhold til § 6, stk. 4, § 14, stk. 1, nr. 1, § 21, stk. 1, nr. 1, § 27, stk.  

 1, nr. 1, og § 43, stk. 1, nr. 1, og af effektiviseringskrav i henhold til §  

 31, stk. 4 og § 43, stk. 1, nr. 6, sker ved anvendelse af et sammenvejet  

 indeks med 50% lønandel og 50% materialeandel.
Lønindekset er  

 Danmarks Statistiks lønindeks for ansatte i den private sektor.  

 Materialeindekset er Danmarks Statistiks engrosprisindeks for undergrupper  

 maskiner, værktøj og varetransportmidler.
Bilag 2 Standardlevetider Standardlevetider til brug ved opgørelse af afskrivninger på  

 anlæg, som indgår i åbningsbalancen med halvdelen af  

 anskaffelsesprisen, jf. § 7, stk. 2, og på bygninger som indgår i  

 åbningsbalancen, jf. § 7, stk. 3:
Edb-udstyr	3 år Edb-software	0-3 år Øvrigt driftsmateriel og inventar	5-10 år Andre tekniske anlæg end transmissionsnet og  

 transformerstationer	10 år Domicilbygninger	100 år Tekniske bygninger	40 år Standardlevetider til brug ved opgørelse af afskrivninger på  

 anlæg, som idriftsættes efter den 1. januar 2000, jf. § 7, stk.  

 5:
Domicilbygninger	100 år Tekniske bygninger	40 år Transmissions- og distributionsnet	30-50 år Transformerstationer	40-50 år Andre tekniske anlæg end transmissionsnet og  

 transformerstationer	10 år Edb-udstyr	3 år Edb-software	0-3 år Øvrigt driftsmateriel og inventar	5-10 år Bilag 3 Standardpriser og standardlevetider for aktiver Ved fastlæggelse af netaktivværdier i åbningsbalancerne  

 i henhold til § 51 anvendes nedenstående standardpriser og  

 standardlevetider.
Stikledninger er ikke kollektive elforsyningsnet og dermed ikke  

 netaktiver.
Den nedenfor angivne standardpris og standardlevetid for  

 stikledninger kan dog anvendes ved opgørelse af åbningsbalancen,  

 i det omfang virksomheden pr. 1. januar 2000 ejede stikledninger.
Ved den prisregulering, der foretages af standardprisen efter § 51, stk.  

 1, anvendes et sammenvejet indeks for investeringsgoder med 25%  

 lønandel og 75% investeringsgodeandel.
For netaktiver med en  

 standardpris på mere end 10 millioner kr. pr. km/stk. udgør  

 lønandelen dog 10% og investeringsgodeandelen 90%.  

 Investeringsgodeandelen reguleres efter Nationalregnskabets  

 investeringsgodeindeks.
Lønandelen reguleres efter Danmarks Statistiks  

 lønindeks for ansatte i den private sektor.
 Række nr.
Netkomponent Måle-enhed Standard levetider Standard-pris 13 Transmissionsnet 132/150 kV kabel 14 City Km 40 6.550.000 15 By Km 40 5.000.000 16 Land Km 40 3.500.000 17 Sø Km 40 6.198.000 18 Transmissionsnet 132/150 kV luftledning 1 system Km 40 1.200.000 19 Transmissionsnet 132/150 kV luftledning 2 systemer Km 40 1.900.000 20 Transformerstation 400 kV/132-150 kV 21 Pr. 400 kV felt, udendørs åben Felt 40 14.000.000 22 Pr. 400 kV felt, indendørs gas-isoleret Felt 50 25.000.000 23 Pr. 132-150 kV felt, udendørs åben Felt 40 4.500.000 24 Pr. 132-150 kV felt, indendørs gasisoleret Felt 50 9.000.000 25 Transformer ekskl.
Felt Stk.
40 30.000.000 26 Reaktor Stk.
40 8.000.000 28 Transformerstation 132-150 kV/ 30-50-60 kV 29 Pr. 132-150 kV felt, udendørs åben Felt 40 4.800.000 30 Pr. 132-150 kV felt, indendørs åben Felt 50 5.300.000 31 Pr. 132-150 kV felt, indendørs gasisoleret Felt 50 9.000.000 32 Pr. 50-60 kV felt, udendørs åben Felt 40 1.800.000 33 Pr. 50-60 kV felt, indendørs åben Felt 50 1.950.000 34 Pr. 50-60 kV felt, indendørs gasisoleret Felt 50 4.200.000 35 Pr. 30 kV felt, indendørs åben Felt 50 2.200.000 36 Pr. 30 kV felt, indendørs gasisoleret Felt 50 1.750.000 37 Transformer ekskl.
Felt, 100 MVA stk.
50 6.000.000 38 Transformer ekskl. felt, 125 MVA stk.
50 7.750.000 39 Transformer ekskl.
Felt, 160 MVA stk.
50 7.000.000 40 Reaktor, kondensatorbatteri stk.
40 2.000.000 41 Transformerstation 30-50-60-132-150 kV/10-15-20 kV 42 City 44 Pr. 132-150 kV felt, indendørs gasisoleret Felt 45 9.000.000 46 Pr. 50-60 kV felt, indendørs åben Felt 40 2.600.000 47 Pr. 50-60 kV felt, indendørs gasisoleret Felt 45 4.200.000 48 Pr. 30 kV felt, indendørs åben Felt 45 3.200.000 49 Pr. 30 kV felt, indendørs gasisoleret Felt 45 1.800.000 50 Pr. 15-20 kV felt, indendørs åben/kapslet Anføres i række 133 134 Felt 45 51 Pr. 10 kV felt, indendørs åben/kapslet Anføres i række 137 139 Felt 45 52 Transformer ekskl.
Felter Anføres i række 141 144 stk.
45 53 By 54 Pr. 132-150 kV felt, udendørs åben Felt 40 5.000.000 55 Pr. 132-150 kV felt, indendørs gasisoleret Felt 45 9.000.000 56 Pr. 50-60 kV felt, udendørs åben Felt 40 1.250.000 57 Pr. 50-60 kV felt, indendørs åben Felt 45 2.500.000 58 Pr. 50-60 kV felt, indendørs gasisoleret Felt 45 4.200.000 59 Pr. 30 kV felt, indendørs åben Felt 45 1.200.000 60 Pr. 30 kV felt, indendørs gasisoleret Felt 45 1.500.000 61 Pr. 15-20 kV felt, indendørs åben/kapslet Anføres i række 146 147 Felt 45 62 Pr. 10 kV felt, indendørs åben/kapslet Anføres i række 150-152 Felt 45 63 Transformer ekskl.
Felter Anføres i række 154 157 stk.
45 64 Land 65 Pr. 132-150 kV felt, udendørs åben Felt 40 5.000.000 66 Pr. 132-150 kV felt, indendørs gasisoleret Felt 45 9.000.000 67 Pr. 50-60 kV felt, udendørs åben Felt 40 1.250.000 68 Pr. 50-60 kV felt, indendørs åben Felt 45 2.500.000 69 Pr. 50-60 kV felt, indendørs gasisoleret Felt 45 4.200.000 70 Pr. 30 kV felt, indendørs åben Felt 45 1.200.000 71 Pr. 30 kV felt, indendørs gasisoleret Felt 45 1.500.000 72 Pr. 15-20 kV felt, indendørs åben/kapslet Anføres i række 159 161 Felt 45 73 Pr. 10 kV felt, indendørs åben/kapslet Anføres i række 163 165 Felt 45 74 Transformer ekskl.
Felter Anføres i række 167 170 stk.
45 76 Distributionsnet 50-60 kV jordkabel 77 City Km 40 2.400.000 78 By Km 40 1.800.000 79 Land Km 40 1.500.000 80 Distributionsnet 30 kV jordkabel 81 City Km 40 3.500.000 82 Distributionsnet 10-15-20 kV jordkabel 83 City Km 40 550.000 84 By Km 40 300.000 85 Land Km 40 200.000 86 Distributionsnet 0,4 kV jordkabel inkl. skabe 87 City Km 40 450.000 88 By Km 40 270.000 89 Land Km 40 140.000 Distributionsnet 50-60 og 10-15-20 kV luftledning 90 Distributionsnet 50-60 kV luftledning pr. system Km 40 500.000 91 Distributionsnet 10-15-20 kV luftledning Km 35 170.000 92 Distributionsnet 0.4 kV luftledning 93 City Km 30 150.000 94 By Km 30 125.000 95 Land Km 30 105.000 96 Netstationer 10-15-20/0.4 kV (inkl. 2 transformere) 97 Muret bystationer (egen bygning) 98 City stk.
40 400.000 99 By/Land stk.
40 400.000 100 Muret bystation (rum til rådighed) 101 City stk.
40 321.000 102 By/Land stk.
40 321.000 103 Netstationer 10-15-20/0.4 kV (inkl. 1 transformer) 104 Muret bystationer (egen bygning) 105 City stk.
40 350.000 106 By/Land stk.
40 350.000 107 Muret bystation (rum til rådighed) 108 City stk.
40 205.000 109 By/Land stk.
40 205.000 110 Store kiosker > 630 kVA 111 City stk.
40 265.000 112 By stk.
40 250.000 113 Land stk.
40 225.000 114 Små kiosker < 630 kVA 115 City stk.
40 241.000 116 By stk.
40 190.000 117 Land stk.
40 190.000 118 Mastestationer/tårne stk.
40 200.000 119 Satellitstationer stk.
40 139.000 120 Målere > 63 A stk.
30 2.800 121 Målere < 63 A stk.
30 600 122 Stikledninger luftledninger stk.
40 2.250 123 Stikledninger Kabler stk.
40 3.100 124 Antal opsamlingspunkter til fjernaflæsning stk.
10 4.200 125 Koblingsstationer Anføres i række 172 173 stk.
126 Signalkabler og tomrør mellem enheder Anføres i række 175 176 stk.
131 Specificerede poster 132 50   Pr. 15-20 kV felt, indendørs åben/kapslet 133 50a   Pr. 15-20 kV felt, indendørs åben/kapslet, høj  

 belastning Felt 45 250.000 134 50b   Pr. 15-20 kV felt, indendørs åben/kapslet, middel  

 belastning Felt 45 85.000 136 51   Pr. 10 kV felt, indendørs åben/kapslet 137 51a   Pr. 10 kV felt, indendørs åben/kapslet, høj  

 belastning Felt 45 1.300.000 138 51b   Pr. 10 kV felt, indendørs åben/kapslet, middel  

 belastning Felt 45 760.000 139 51c   Pr. 10 kV felt, indendørs åben/kapslet, lav  

 belastning Felt 45 730.000 140 52   Transformer ekskl. felt 141 52a   Transformer ekskl. felt - 20 MVA og derover stk.
45 3.480.000 142 52b   Transformer ekskl. felt - 16 MVA og derunder stk.
45 2.160.000 143 52c   Slukkespole, 50-60 kV stk.
45 915.000 144 52d   Slukkespole, 10-15-20 kV, inkl. nulpunkt og jordmodstand stk.
45 390.000 145 61   Pr. 15-20 kV felt, indendørs åben/kapslet 146 61a   Pr. 15-20 kV felt, indendørs åben/kapslet, høj  

 belastning Felt 45 200.000 147 61b   Pr. 15-20 kV felt, indendørs åben/kapslet, middel  

 belastning Felt 45 425.000 149 62   Pr. 10 kV felt, indendørs åben/kapslet 150 62a   Pr. 10 kV felt, indendørs åben/kapslet, høj  

 belastning Felt 45 500.000 151 62b   Pr. 10 kV felt, indendørs åben/kapslet, middel  

 belastning Felt 45 325.000 152 62c   Pr. 10 kV felt, indendørs åben/kapslet, lav  

 belastning Felt 45 300.000 153 63   Transformer ekskl. felt 154 63a   Transformer ekskl. felt - 20 MVA og derover stk.
45 2.500.000 155 63b   Transformer ekskl. felt - 16 MVA og derunder stk.
45 2.000.000 156 63c   Slukkespole, 50-60 kV stk.
45 700.000 157 63d   Slukkespole, 10-15-20 kV, inkl. nulpunkt og jordmodstand stk.
45 327.500 158 72   Pr. 15-20 kV felt, indendørs åben/kapslet 159 72a   Pr. 15-20 kV felt, indendørs åben/kapslet, høj  

 belastning Felt 45 470.000 160 72b   Pr. 15-20 kV felt, indendørs åben/kapslet, middel  

 belastning Felt 45 400.000 161 72c   Pr. 15-20 kV felt, indendørs åben/kapslet, lav  

 belastning Felt 45 400.000 162 73   Pr. 10 kV felt, indendørs åben/kapslet 163 73a   Pr. 10 kV felt, indendørs åben/kapslet, høj  

 belastning Felt 45 300.000 164 73b   Pr. 10 kV felt, indendørs åben/kapslet, middel  

 belastning Felt 45 300.000 165 73c   Pr. 10 kV felt, indendørs åben/kapslet, lav  

 belastning Felt 45 300.000 166 74   Transformer ekskl. felt 167 74a   Transformer ekskl. felt - 20 MVA og derover stk.
45 2.500.000 168 74b   Transformer ekskl. felt - 16 MVA og derunder stk.
45 2.000.000 169 74c   Slukkespole, 50-60 kV stk.
45 420.000 170 74d   Slukkespole, 10-15-20 kV, inkl. nulpunkt og jordmodstand stk.
45 130.000 171 125 Koblingsstationer 172 125a Koblingsstation stk.
40 120.000 173 125b Slukkespole, 10-15-20 kV, inkl. nulpunkt og jordmodstand stk.
