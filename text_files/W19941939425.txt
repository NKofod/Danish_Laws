 Sambeskatningsvilkår 2.4.2.
 Dispensation fra sambeskatningsvilkår 2.4.2.
 A A/S blev første gang ramt af vilkår 2.4.2. for  

 indkomståret 1993.
 Revisor gjorde gældende, at selskabet ved valg af en anden koncern-  

 eller finansieringsstruk tur ikke ville blive omfattet af vilkår  

 2.4.2.'s begrænsningsregel.
 For A A/S's regnskabsår, 1992/93, bestod selskabets renteudgifter  

 næsten udelukkende af prioriteringsrenter og ikke af renter, der  

 relaterede sig til lån til køb af aktier.
 En opgørelse over koncernens kapitalforhold viste, at forholdet  

 mellem gæld og egenkapital var således:
Indkomståret 1983: 2,9 : 1 Indkomståret 1984: 2,7 : 1 Indkomståret 1992: 2,4 : 1 Supplerende oplystes det, at det samme forhold i A A/S isoleret for  

 indkomståret var 2,1 : 1.
 A A/S fandt ikke, at forholdstallene gav udtryk for, at koncernen var  

 udpræget tyndt kapitaliseret.
 Den kommunale myndighed og told- og skatteregionen udtalte samstemmende,  

 at der burde gives A A/S dispensation fra sambeskatningsvilkår  

 2.4.2.
Som begrundelse lagde myndighederne vægt på, at de  

 tilkøbte selskaber overvejende var skuffeselskaber, der blev anvendt  

 ved udvidelse og omstrukturering af aktiviteten i koncernen.
Hertil kom, at  

 datterselskabsaktierne overvejende var købt for egne midler,  

 således at finansieringsudgifterne udelukkende kunne henføres  

 tilanskaffelse af fast ejendom og større driftsmidler.
Koncernen kunne  

 have valgt en anden struktur og derved undgået problemerne  

 vedrørende vilkår 2.4.2. Endvidere kunne koncernen ikke som  

 sådan anses for 'tyndt kapitaliseret.' Ligningsrådets begrundelse for afgørelsen:
Sambeskatningsvilkår 2.4.2. blev første gang indført i  

 sambeskatningscirkulære SD 1985-41. Vilkåret viste sig i en  

 række tilfælde at ramme for bredt.
Ligningsrådet  

 ændrede derfor vilkåret ved sambeskatningscirkulære TS  

 1991-8. Denne ændring medførte, at en beregnet rente af  

 selskabets skattemæssige egenkapital kan anvendes i stedet for de  

 faktiske renteindtægter m.v.
 Formålet med denne ændring var at undgå, at  

 vilkåret rammer fornuftige finansieringsstrukturer, men vilkåret  

 skulle samtidig kunne være et værn mod, at sambeskatning udnyttes  

 til skattetænkning omkring tyndt kapitaliserede  

 holdingkonstruktioner.
 Såfremt rentefoden for lånekapital svarer nogenlunde til  

 kursgevinstlovens mindsterente, rammer vilkår 2.4.2. ikke koncerner med  

 en skattemæssig egenkapital på 50 pct. eller derover, da  

 forrentningen af egenkapitalen i så fald vil være af samme  

 størrelse som eller større end renteudgifterne.
 Ligningsrådet fandt ved ændringen af vilkåret og finder  

 stadigvæk, at der med vilkåret er taget et rimeligt hensyn til  

 erhvervslivets behov for at indrette sig med hensigtsmæssige koncern  

 strukturer.
Som det fremgår af det af revisionsfirmaet opstillede forhold mellem  

 gæld og egenkapital er fremmedfinansieringen klart større end 50  

 pct.
Det kan heraf og i konsekvens af de netop beskrevne hensyn bag  

 vilkårets udformning konkluderes, at A A/S er omfattet af  

 vilkåret.
Ligningsrådet nærer betænkelighed ved at tillægge  

 det vægt, hvilke aktiver selskabet belåner, og hvilke der  

 selvfinansieres, eller med andre ord, hvorledes fremmedfinansieringen  

 henholdsvis egenfinansieringen placeres på de enkelte aktier.
Hvis  

 dette argument skal tillægges betydning, ville selskaber kunne  

 undgå vilkåret blot ved at lade andre aktiver end  

 datterselskabsaktierne belåne.
Rådet må derfor bortse fra,  

 at renteudgifterne hovedsageligt kan henføres til bygninger og  

 driftsmidler.
 På baggrund af de nævnte forhold og i øvrigt henset  

 til, at A A/S ifølge egne oplysninger kunne undgå at blive  

 omfattet af vilkår 2.4.2. ved at foretage investeringer i bygninger og  

 driftsmilder i et datterselskab, har Ligningsrådet ikke fundet  

 tilstrækkeligt grundlag for at fravige fra sambeskatningsvilkår  

 2.4.2.
