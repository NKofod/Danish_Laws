(Til samtlige CF-kommissioner - sendt  

 politidirektøren i København og samtlige politimestre til orientering) Hoslagt sendes et antal eksemplarer af en mellem Civilforsvarsstyrelsen og  

 samaritterorganisationerne Dansk Røde Kors og ASF/Dansk Folkehjælp indgået  

 samarbejdsaftale af 15. august 1965.
Samarbejdsaftalen tilsigter at skabe øget tilgang til civilforsvaret af  

 personel, der gennem tilknytning til samaritterorganisationerne har særlige  

 forudsætninger for at løse opgaver af sanitær karakter, og derfor har en  

 naturlig plads i civilforsvaret.
Samtidig hermed søges tilvejebragt en  

 hensigtsmæssig fælles planlægning af ensartede uddannelsesområder og en  

 rationel udnyttelse af instruktøruddannet personel, jfr. herved aftalens pkt.  

 3, hvorefter de medlemmer af samaritterorganisationerne, der inden for en af  

 organisationerne har gennemgået en uddannelse, der svarer til den uddannelse,  

 der meddeles inden for civilforsvaret, ikke behøver at gennemgå den samme  

 uddannelse påny ved indtræden i civilforsvaret, og aftalens pkt. 5 om  

 gensidig anerkendelse af førstehjælpsinstruktører.
 Ved samarbejdsaftalen er der endvidere truffet bestemmelse om  

 tilvejebringelsen af helt ensartede regler for afholdelse af prøver inden for  

 instruktøruddannelsen og dermed skabt sikkerhed for, at instruktører i  

 civilforsvaret, i Dansk Røde Kors og i ASF/Dansk Folkehjælp vil være i stand  

 til at opfylde de samme krav med hensyn til teoretisk, praktisk og pædagogisk  

 kunnen inden for førstehjælpsområdet.
 Med henblik på gennemførelse af samarbejdsaftalen i praksis skal man  

 anmode om, at der tilvejebringes den fornødne kontakt med de lokale  

 afdelinger af samaritterorganisationerne, idet bemærkes, at der herfra, efter  

 at spørgsmålet har været forhandlet med Dansk Røde Kors og ASF/Dansk  

 Folkehjælp, vil blive udsendt nærmere bestemmelser om godkendelse af de  

 hidtil uddannede instruktører og regler for, i hvilket omfang der efter de  

 for civilforsvaret gældende uddannelsesplaner vil kunne meddeles en  

 tilsvarende uddannelse inden for samaritterorganisationerne.
 P.D.V.
V.
Sørensen /K.E.
Fisker --------------------------------------------------------------------- BILAG SAMARABEJDSAFTALE MELLEM CIVILFORSVARSSTYRELSEN OG  

 SAMARITERORGANISATIONERNE DANSK RØDE KORS OG ASF/DANSK FOLKEHJÆLP Medlemmer af samariterorganisationerne, der melder sig til civilforsvaret,  

 har samme tjenstlige rettigheder og pligter som frivillige, der ikke er  

 medlemmer af en samariterorganisation.
 2.
 Når lokale forhold gør det ønskeligt, og der ikke foreligger modstående  

 uddannelsesmæssige og indsatsmæssige hensyn, kan der inden for civilforsvaret  

 oprettes enheder, der udelukkende består af medlemmer af  

 samariterorganisationerne.
 3.
 Har medlemmer af samariterorganisationerne, der indtræder i  

 civilforsvaret, inden for den organisation de tilhører, gennemgået en  

 uddannelse, der fuldstændig eller for en dels vedkommende svarer til den  

 uddannelse, der meddeles inden for civilforsvaret, træder denne uddannelse i  

 stedet for den tilsvarende uddannelse i civilforsvaret, jfr. punkt 4 og 5.
 4.
 For instruktører i elementær førstehjælp, udvidet førstehjælp og special  

 hjælp opstilles i civilforsvaret og samariterorganisationerne ensartede  

 regler med hensyn til uddannelse og afholdelse af prøver.
 5.
 Når uddannelse og afholdelse af prøver har fundet sted efter ensartede  

 regler, anerkendes førstehjælpsinstruktører i samariterorganisationerne som  

 instruktører i civilforsvaret, ligesom førstehjælpsinstruktører i  

 civilforsvaret ved at indtræde som aktive medlemmer i  

 samariterorganisationerne anerkendes som instruktører i disse på lige fod med  

 organisationernes øvrige instruktører.
 6.
 Planer for uddannelse af instruktører i elementær førstehjælp, udvidet  

 førstehjælp og special hjælp udarbejdes af Civilforsvarsstyrelsen og  

 samariterorganisationerne i forening.
 7.
 Repræsentanter for samariterorganisationernes centrale og lokale organer  

 har adgang til at følge uddannelse og eksaminer i førstehjælp inden for  

 civilforsvaret, ligesom repræsentanter for civilforsvarets centrale og lokale  

 myndigheder har adgang til at følge uddannelse og eksaminer i førstehjælp  

 inden for samariterorganisationerne.
 8.
 Der nedsættes et permanent samarbejdsudvalg bestående af 2 repræsentanter  

 for samariterorganisationerne og 2 repræsentanter for civilforsvaret.
 København, den 15. august 1965.
 Civilforsvarsstyrelsen: Dansk Røde  

 Kors: ASF/Dansk Folkehjælp:
