Skrivelse om direktiv om flyvesikkerhed Erstatter: FKODIR OD.152-3  

 af JAN 1991.
Gyldighedsområde 1.  

  

 Direktivet  

 er gældende for Forsvarskommandoens ansvarsområde.
Formål 2.  

  

 Formålet  

 med dette direktiv er at fastsætte ansvar og beføjelser vedrørende  

 flyvesikkerhed  

 i forsvaret.
Det lovmæssige grundlag 3.  

  

 Lov  

 om luftfart indeholder bestemmelser for luftfart inden for dansk område.
Al  

 flyvning i forsvaret er omfattet af lovens bestemmelser.
Flyvesikkerhedsvirksomhed 4.  

  

 Flyvesikkerhedsvirksomhed  

 omfatter aktiviteter og foranstaltninger, som har til formål at reducere  

 antal  

 og omfang af havarier, airmiss- og flyvetildragelser.
Omfang 5.  

  

 Al  

 flyvning har et uddannelsesmæssigt eller specifikt operativt formål og skal  

 afvikles således, at formålet tilgodeses bedst muligt, samtidig med at  

 risikoen for havarier mv. reduceres mest muligt.
Dette indebærer, at enhver,  

 der er beskæftiget med operative, tekniske og administrative funktioner i  

 forbindelse med flyvning, skal udføre sin tjeneste på forskriftsmæssig vis og  

 på en sådan måde, at havaririsikoen begrænses mest muligt.
 6.  

  

 Til  

 støtte for chefer og andet personel, der således har et  

 flyvesikkerhedsansvar, gennemføres en forebyggende flyvesikkerhedsvirksomhed,  

 hvis primære grundlag er et rapporterings-, registrerings- og  

 informationssystem,  

 baseret på undersøgelser af hændelser, som er indtruffet under forberedelse  

 af, klargøring til og udførelse af flyvning.
Ansvar 7.  

  

 Forsvarschefen  

 har ansvaret for flyvesikkerheden i forsvaret og fastsætter følgende  

 vedrørende  

 ansvar og beføjelser:
 a.  

  

 Chefen  

 for Flyvertaktisk Kommando har ansvaret for flyvesikkerhedsvirksomheden i  

 forsvaret og udgiver bestemmelser herfor.
 Endvidere udgiver Chefen for  

 Flyvertaktisk Kommando - i overensstemmelse med Forsvarskommandoens  

 direktiver  

 og bestemmelser - fornødne detailbestemmelser for flyvning og kontrollerer  

 deres efterlevelse i flyvesikkerhedsmæssig henseende.
 b.  

  

 Cheferne  

 for de operative kommandoer har ansvaret for flyvesikkerheden, herunder  

 flyvesikkerhedsvirksomhedens rette gennemførelse, ved underlagte enheder.
 Chefen for Flyvertaktisk  

 Kommando pålægges rådgivningspligt for de øvrige operative kommandoer.
c.  

  

 Chefen  

 for Hærens Operative Kommando, Chefen for Søværnets Operative Kommando og  

 Chefen  

 for Flyvertaktisk Kommmando tilgodeser flyvesikkerhedsmæssige krav for så  

 vidt angår uddannelse af personel.
Chefen for Hærens Operative Kommando og  

 Chefen for Søværnets Operative Kommando kan i forbindelse hermed rådføre sig  

 med Chefen for Flyvertaktisk Kommando.
d.  

  

 Chefen  

 for Flyvematerielkommandoen har ansvaret for flyvesikkerheden, herunder  

 flyvesikkerhedsvirksomhedens rette gennemførelse, ved de ham underlagte  

 værksteder og enheder.
Han fører desuden tilsyn med, at alle  

 flyvesikkerhedsmæssige  

 forhold inden for den tekniske drift og vedligeholdelse af flyvemateriel  

 tilgodeses i forsvaret.
Han udgiver de fornødne bestemmelser herfor.
 e.  

  

 Chefer  

 for flyvestationer, eskadriller og øvrige enheder, hvor flyvning eller  

 kontrol  

 med flyvning foregår, har ansvar for flyvesikkerheden og  

 flyvesikkerhedsvirksomhedens  

 rette gennemførelse ved de dem i operativ henseende underlagte enheder og  

 funktioner.
 f.  

  

 Luftfartøjschefens  

 flyvesikkerhedsmæssige ansvar og pligter fastsættes og udgives af Chefen for  

 Flyvertaktisk Kommando.
 g.  

  

 Hver  

 enkelt person i forsvaret har pligt til at rapportere forhold og hændelser,  

 der skønnes at kunne være til fare for flyvesikkerheden.
Øvrige forhold 8.  

  

 Til  

 undersøgelse af havarier, der indtræffer med danske og fremmede militære  

 luftfartøjer på dansk territorialområde, samt danske militære luftfartøjer på  

 internationalt og fremmed territorialområde, nedsætter Forsvarschefen  

 Forsvarets Flyvehavarikommission, hvis sammensætning og opgaver fremgår af  

 FKOBST 152-2.
 9.  

  

 Chefen  

 for Flyvertaktisk Kommmando er bemyndiget til at pålægge flyvning i forsvaret  

 restriktioner, der er flyvesikkerhedsmæssigt begrundede.
 Restriktioner, der  

 forhindrer det befalede beredskabs opretholdelse, skal umiddelbart meddeles  

 Forsvarschefen.
 10.  

  

 Iværksættelse  

 og ophævelse af restriktioner for flyvning på grund af operative eller  

 tekniske  

 forhold koordineres mellem Flyvertaktisk Kommando og Flyvematerielkommandoen.
11.  

  

 Chefer  

 for flyvestationer kan midlertidigt iværksætte restriktioner for flyvning som  

 følge af flyvesikkerhedstruende forhold.
Såfremt sådanne iværksættes, skal  

 meddelelse herom umiddelbart videregives til Flyvertaktisk Kommando og  

 Flyvematerielkommandoen, hvorefter Chefen for Flyvertaktisk Kommando  

 beslutter  

 videre aktion.
