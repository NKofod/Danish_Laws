Bekendtgørelse om  

 klageadgang i sager om inddrivelse af bøder, konfiskationsbeløb og  

 sagsomkostninger I medfør af § 91, stk.  

 5, og § 111, stk. 4, i lov om fuldbyrdelse af straf m.v., jf.  

 lovbekendtgørelse  

 nr. 207 af 18. marts 2005, som ændret ved lov nr. 430 af 6. juni 2005, og §  

 997, stk. 2, 2. pkt., § 997, stk. 3, 2. pkt., og § 1013, stk. 3, i lov om  

 rettens pleje, jf. lovbekendtgørelse nr. 910 af 27. september 2005,  

 fastsættes:
 § 1.  

  

 Restanceinddrivelsesmyndighedens afgørelser i sager, som er omfattet af  

 kapitel 9 i Skatteministeriets bekendtgørelse om inddrivelse af gæld til det  

 offentlige, kan indbringes for Justitsministeriet, Direktoratet for  

 Kriminalforsorgen,  

 jf. dog stk. 2.
Stk. 2.  

  

 Restanceinddrivelsesmyndighedens afgørelser om henstand eller afdragsvis  

 betaling kan ikke indbringes for Justitsministeriet, Direktoratet for  

 Kriminalforsorgen, hvis det idømte eller vedtagne beløb er på 15.000 kr.  

 eller  

 derunder.
Omfatter afgørelsen mere end ét beløb, er det størrelsen af det  

 enkelte beløb, der er afgørende for, om denne del af afgørelsen kan  

 indbringes  

 for Justitsministeriet, Direktoratet for Kriminalforsorgen.
 § 2.  

  

 Klage skal iværksættes inden to måneder efter, at afgørelsen er meddelt  

 skyldneren.
 § 3.  

  

 Klage over restanceinddrivelsesmyndighedens afgørelser har ikke opsættende  

 virkning, jf. dog stk. 2-4.
Stk. 2.  

  

 Klage over  

 restanceinddrivelsesmyndighedens afgørelser om henstand og afdragsvis  

 betaling  

 af bøder, konfiskationsbeløb, og sagsomkostninger, samt  

 restanceinddrivelsesmyndighedens afgørelser om eftergivelse af bøder og  

 konfiskationsbeløb har dog opsættende virkning, mens klagen behandles, hvis  

 klagen 1)  

 	  

 er modtaget hos restanceinddrivelsesmyndigheden eller direktoratet  

 senest 10 dage, efter restanceinddrivelsesmyndighedens afgørelse er meddelt  

 skyldneren, og 2)  

 	  

 vedrører en afgørelse, der ikke tidligere har været påklaget.
Stk. 3.  

  

 Klage over  

 restanceinddrivelsesmyndighedens afgørelser om henstand, afdragsvis betaling  

 og  

 eftergivelse af bøder og konfiskationsbeløb kan endvidere tillægges  

 opsættende  

 virkning, 1)  

 	  

 hvis klagen indeholder nye væsentlige oplysninger om skyldnerens  

 aktuelle økonomiske forhold, hvis rigtighed så vidt muligt er godtgjort,  

 eller 2)  

 	  

 der i øvrigt er særlig grund til at afvente afgørelsen af den nye  

 klage.
 Stk. 4.  

  

 Stk. 2 gælder ikke  

 afgørelser om henstand eller afdragsvis betaling af tvangsbøder.
 § 4.  

  

 Bekendtgørelsen træder i kraft den 1. november 2005.
