Cirkulæreskrivelse om personalets adgang til at se TV i  

 arbejdstiden (Til kriminalforsorgens  

 fængsler  

 og arresthuse  

 ) Efter drøftelse i Justitsministeriets centrale samarbejdsudvalg  

 for Kriminalforsorgen skal direktoratet herved præcisere, at personalet som  

 udgangspunkt ikke bør se TV, herunder video og DVD, i arbejdstiden.
 Direktoratet har dog ingen bemærkninger til, at personalet ser  

 TV sammen med de indsatte i disses fælles opholdsrum, såfremt det i øvrigt er  

 foreneligt med tjenesten.
 Direktoratet har heller ikke bemærkninger til, at  

 tjenestestedets leder i særlige tilfælde efter en konkret vurdering tillader  

 personalet at se TV i arbejdstiden, hvis det i øvrigt er foreneligt med  

 tjenesten.
Der kan herudover på de enkelte tjenestesteder efter drøftelse i  

 det lokale samarbejdsudvalg indgås aftale om personalets adgang til at se TV  

 efter afmønstring og til opmønstring.
Endvidere kan der indgås aftale om, at  

 personale, der gør tjeneste på områder, hvor der ikke er direkte  

 klientkontakt,  

 tilsvarende kan få adgang til at se TV i arbejdstiden.
Det er dog en  

 afgørende  

 forudsætning herfor, at de sikkerhedsmæssige opgaver fortsat vil kunne  

 varetages på forsvarlig vis, og at personalet ikke ser TV i  

 teknik/overvågningsrum.
 Denne cirkulæreskrivelse vil blive optaget i Kriminalforsorgens  

 Administrative Regelsamling.
 Skrivelse af 10. december 1986 om personalets adgang til at se  

 TV i arbejdstiden ophæves.
