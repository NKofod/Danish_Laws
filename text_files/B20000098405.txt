Bekendtgørelse om overvågning for  

 Salmonella i fersk fjerkrækød af slagtekyllinger I medfør af § 52, § 62, § 63, § 66, stk. 1-2, og § 78, stk. 3, i  

 lov nr. 471 af 1. juli 1998 om fødevarer m.m. (Fødevareloven)  

 fastsættes:
 § 1. Bekendtgørelsen fastsætter  

 bestemmelser om egenkontrol og overvågning af salmonella i fersk  

 fjerkrækød af slagtekyllinger i virksomheder, der er autoriseret  

 til slagtning af fjerkræ, samt bestemmelser om laboratoriernes  

 forpligtelser i henhold til bekendtgørelsen.
 § 2. Ved slagtekyllinger forstås i denne  

 bekendtgørelse høns (Gallus domesticus) med blød  

 brystbensspids (ikke forbenet).
 Stk. 2. Ved AM-status forstås i denne  

 bekendtgørelse salmonella-status for den enkelte slagtekyllingeflok  

 før levering til slagtning.
 § 3. Virksomheder, der er autoriseret til  

 slagtning af fjerkræ, skal som led i virksomhedens egenkontrol udtage  

 prøver af fersk fjerkrækød af slagtekyllinger til  

 undersøgelse for Salmonella.
 Stk. 2. Virksomhederne skal indsende prøverne til  

 undersøgelse på Statens Veterinære Serumlaboratorium eller  

 på et andet laboratorium, der er godkendt af  

 Fødevaredirektoratet.
 Stk. 3. Salmonella-positive kulturer skal af de i stk. 2  

 anførte godkendte laboratorier indsendes til sero- og fagtypning, samt  

 resistensbestemmelse på Statens Veterinære Serumlaboratorium.
 Stk. 4. Fødevaredirektoratet kan påbyde en  

 virksomhed at foretage hyppigere prøveudtagning end angivet i bilag  

 1.
 Stk. 5. Fødevaredirektoratet kan som led i den  

 offentlige kontrol lade udtage prøver til bakteriologisk  

 undersøgelse af fersk fjerkrækød omfattet af denne  

 bekendtgørelse, med henblik på verifikation af resultaterne af  

 virksomhedens egenkontrol.
 § 4. Udtagning og indsendelse af prøver  

 efter § 3, stk. 1-2 skal ske efter reglerne i bilag 1, kapitel 2.
 § 5. Bedømmelse og opfølgning  

 på resultatet af prøver udtaget efter § 3, stk. 1 skal ske i  

 henhold til reglerne i bilag 1, kapitel 2.
§ 6. Alle resultater af  

 laboratorieundersøgelser skal af laboratoriet meddeles til  

 virksomheden og til den fødevareregion der fører tilsyn med  

 virksomheden.
Resultaterne skal opbevares på virksomheden i mindst 1  

 år og på forlangende forevises fødevareregionen.
 § 7. Udgifterne ved udførelsen af de i § 3,  

 stk. 2-3, anførte laboratorieundersøgelser afholdes af staten  

 indenfor et i bevillingslovene fastsat beløb.
 Stk. 2. Andre end de i stk. 1 nævnte udgifter er  

 Fødevaredirektoratet uvedkommende.
§ 8. Med bøde straffes den, der 1)	overtræder § 3, stk. 1-3, § 4, § 5 eller § 6, eller 2)	undlader at efterkomme påbud efter § 3, stk. 4.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed og der ved overtrædelsen  

 er 1)	forvoldt skade på sundheden eller fremkaldt fare herfor,  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 9. Bekendtgørelsen træder i kraft  

 den 11. november 2000 og har virkning indtil den 31. december 2001.
Bilag 1 Udtagning og indsendelse af prøver til  

 undersøgelse for Salmonella i forbindelse med  

 Færdigvareovervågningen, samt bedømmelse af og  

 opfølgning på resultaterne af undersøgelserne Kapitel 1 Generelt Det er virksomhedens ansvar at de i § 3, stk. 1, nævnte  

 prøver udtages og indsendes til undersøgelse og at  

 bedømmelsen af og opfølgning på resultaterne af  

 undersøgelserne sker efter reglerne beskrevet i dette bilag.  

 Fødevareregionen fører tilsyn med at dette sker.
Kapitel 2 Færdigvareovervågning Generelt Færdigvareovervågningen etableres ved bekendtgørelsens  

 ikrafttræden og løber indtil 31. december 2001.  

 Overvågningen indeholder undersøgelse af samtlige partier, der  

 produceres.
 Partierne inddeles i forhold til AM-status for de i partiet indgåede  

 slagtekyllingeflokke, således at partier, hvori der indgår  

 kød af kyllinger fra AM-negative flokke, defineres som AM-negative  

 partier, og partier, hvori der indgår kød af kyllinger fra  

 AM-positive flokke, defineres som AM-positive partier.
Hovedgrupper af fjerkræprodukter Fjerkræprodukterne opdeles i grupper med udgangspunkt i de regler  

 der følger af Kommissionens forordning 1538/91/EØF af 5. juni  

 1991 om gennemførelsesbestemmelser til Rådets forordning  

 1906/90/EØF om handelsnormer for fjerkræ, bilag I, artikel 1.2.  

 De nævnte parteringer opdeles som følge heraf i følgende  

 hovedgrupper:
 1)	Hele kyllinger.
 2)	Primære udskæringer, så som halve og kvarte  

 kyllinger.
 3)	Lår, herunder hele lår, lår med en del af ryggen,  

 overlår og underlår.
 4)	Vinger herunder sammenhængende vinger.
 5)	Bryst, herunder brystfilet og brystfilet med  

 ønskeben.
Prøveudtagning Prøverne skal udtages efter følgende principper:
 1)	Prøverne udtages så sent i produktionen som muligt.  

 Prøverne skal derfor udtages af produkterne i de endelige pakninger  

 eller umiddelbart inden de pakkes.
 2)	Der udtages prøver fra 1 hovedgruppe pr. parti.
3)	Prøverne udtages repræsentativt mellem virksomhedens  

 produktioner indenfor de forskellige hovedgrupper.
Hvis virksomheden  

 producerer indenfor alle hovedgrupper, udtages der på skift  

 prøver fra de enkelte grupper (inden for en uges fem dage).
 4)	Et parti defineres som produktionen mellem to rengøringer og  

 desinfektioner (f.eks. en dagsproduktion eller et skift). Hvis der  

 indgår kød fra flokke med forskellig AM-status, betragtes  

 partiet som et AM-positivt parti.
Prøveantal Der skal udtages følgende antal prøver:
 1)	Fra AM-positive partier udtages 60 prøver, som 12  

 samleprøver á 5 prøver.
 2)	Fra AM-negative partier udtages 40 prøver, som 4  

 samleprøver á 10 prøver.
Bedømmelse og opfølgning Bedømmelse og opfølgning er for såvel AM-positive  

 partier som AM-negative partier følgende:
 1)	1- 2 positive samleprøver:
 a)	ingen reaktion.
 2)	Flere end 2 positive samleprøver:
a)	gennemgang af AM-status for slagtede flokke, b)	kritisk gennemgang af slagteproces, c)	gennemgang af hygiejne, herunder gennemgang af resultater af  

 laboratorieundersøgelser, d)	iværksættelse af korrigerende handlinger, og e)	udtagning af ekstraprøver til verificering og dokumentation  

 af effekten af de tiltag der er iværksat.
Kapitel 3 Undersøgelsesmetoder Prøver udtaget som led i Færdigvareovervågningen  

 undersøges for Salmonella ved metoder i henhold til gældende  

 cirkulære for undersøgelse af fødevarer eller ved en  

 anden af Fødevaredirektoratet godkendt metode.
