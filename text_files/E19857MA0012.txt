 Der var rejst spørgsmål om den afgiftsmæssige stilling efter  

 merværdiafgiftsloven for et beløb på ca 2 mill kr, incl moms, som et  

 byggeselskab ved voldgiftskendelse var blevet tilpligtet at udrede til en  

 boligforening.
Det var oplyst, at byggeselskabet som totalentreprenør havde indgået  

 aftale med boligforeningen om udførelse af et boligbyggeri på ca 100 kædehuse  

 til en entreprisesum på ca 25 mill kr.
Under byggeriets opførelse  

 konstaterede byggeselskabet forskellige mangler, som det imidlertid blev  

 afskåret fra at udbedre, idet bygherren under arbejdet hermed bortviste  

 entreprenøren fra arbejdspladsen.
 Nævnet traf afgørelse om, at byggeselskabet kunne reducere sin udgående  

 afgift med afgiften af det beløb, som selskabet skulle udrede til  

 boligforeningen til dækning af fejl og mangler ved den pågældende leverance.
