Skriftlig fremsættelse (13. november  

 1998) Skatteministeren Herved tillader jeg mig for Folketinget at  

 fremsætte:
 Forslag til lov om ændring af  

 forskellige skatte- og afgiftslove, toldloven, lov om fonde og visse  

 foreninger samt lov om visse selskabers aflæggelse af årsregnskab  

 m.v (Objektiveringer, justering af reglerne for beskatning ved død  

 samt afgrænsning af told- og afgiftsområdet m.m.).
(Lovforslag nr.
L 87).
Lovforslaget skal ses som et udslag af Regeringens  

 ønske om at styrke borgernes retssikkerhed på skatte- og  

 afgiftsområdet og at forenkle, justere og præcisere skatte- og  

 afgiftslovgivningen, herunder toldloven.
Samtidig foreslås regler, der  

 ikke længere har noget anvendelsesområde, ophævet.  

 Forslaget indeholder hovedsageligt ændringer som følge af  

 objektiveringen af visse bestemmelser i skatte- og afgiftslovgivning og  

 justeringer som følge af gennemførelsen af  

 dødsboskatteloven.
Herudover foreslås enkelte mindre  

 administrative ændringer på momsområdet for at  

 imødegå svig.
Objektivering I den gældende skatte- og afgiftslovgivning findes  

 en del bestemmelser, der fastsætter, at anvendelsen af nærmere  

 angivne regler kræver tilladelse fra f.eks. skatteministeren eller  

 Ligningsrådet.
Andre bestemmelser fastsætter, at f.eks.  

 skatteministeren eller Ligningsrådet kan dispensere fra nærmere  

 angivne regler.
Ofte er kompetencen udlagt til f.eks. den kommunale  

 skattemyndighed med klageadgang til den stedlige told- og skatteregion eller  

 til den stedlige told- og skatteregion med klageadgang til Told- og  

 Skattesyrelsen.
På baggrund af en gennemgang af bestemmelserne i  

 skatte- og afgiftslovgivningen om dispensation eller tilladelse  

 foreslås en objektivering af en række af disse bestemmelser.
Objektivering af en bestemmelse indebærer, at der  

 normalt ikke skal søges om tilladelse eller dispensation for at  

 anvende bestemmelsen.
Betingelserne for anvendelse af bestemmelsen  

 fastsættes i loven.
Spørgsmål om, hvorvidt betingelserne  

 for at anvende bestemmelsen er opfyldte, afgøres af den  

 skatteansættende myndighed, hvis afgørelse kan påklages  

 efter de sædvanlige regler, det vil sige til skatteankenævnet  

 og/eller Landsskatteretten, og indbringes for domstolene.
Formålet med forslaget er at øge  

 overskueligheden og retssikkerheden ved i selve loven at skrive, hvad der er  

 gældende ret, dels at forenkle administrationen.
Sidstnævnte  

 især i forhold til Ligningsrådet ved at lovfæste, hvad der  

 efterhånden er blevet fast dispensations-/ bevillingspraksis i  

 Ligningsrådet.
Objektivering m.v. skønnes ikke at have EU-retlige  

 aspekter, idet der dog på et enkelt punkt - forslagets bestemmelser om  

 tilladelse til visse fusioner, spaltninger, tilførsel af aktiver og  

 ombytning af aktier - sker en tilpasning til artikel 11, stk. 1,litra a, i  

 fusionsdirektivet , jf.
EF-domstolens dom af 17. juni 1997 i  

 Leur-Bloem-sagen.
 Denne del af forslaget har været til ekstern  

 høring hos en række organisationer m.v. samt været  

 forelagt Erhvervsministeriets Testpanel.
Boafgiftsloven Det  foreslås at  reglerne for  

 værdiansættelse af den efterlevende ægtefælles  

 aktiver i boopgørelsen justeres, således at der ved  

 værdiansættelsen kan tages højde for en latent skat.  

 Endvidere foreslås at den i loven fastsatte afgiftssats på 36,25%  

 for gaver med brugs- eller indtægtsnydelser ikke finder anvendelse,  

 hvis modtager er indkomstskattepligtig af gaven Denne del af forslaget har været til høring  

 hos en række organisationer m.v.
Dødsboskatteloven Forslaget om justering af dødsboskatteloven m.v. er  

 en genfremsættelse med mindre ændringer af L 119, forslag til lov  

 om ændring af dødsboskatteloven, konkursskatteloven og  

 skattekontrolloven (Justeringer), der alene blev førstebehandlet i  

 folketingssamlingen 1997/98 inden udskrivelsen af valget til Folketinget.
 Regeringen gennemførte ved lov nr. 1221 af 27. december 1996  

 om beskatning ved dødsfald (dødsboskatteloven) en betydelig  

 revision af de tidligere gældende regler for indkomstbeskatning i  

 forbindelse med dødsfald.
 De nye dødsboskatteregler, der som  

 hovedregel fik virkning fra 1. januar 1997, har siden været genstand  

 for vurderinger og overvejelser.
 På baggrund heraf har regeringen fundet, at der er  

 behov for at foretage nogle justeringer og præciseringer i forbindelse  

 med den nye dødsboskattelov og i enkelte bestemmelser i nogle af de  

 love, der knytter sig til dødsboskatteloven.
 Lovforslaget betyder ikke, at der sker ændringer i  

 de grundlæggende principper for udformningen af  

 dødsboskattereglerne.
 Afgrænsning af told- og afgiftsområdet m.m.
Det foreslås med bestemmelserne om  

 afgrænsningen af told- og afgiftsområdet  at lade det danske  

 told- og afgiftsområdes udstrækning følge  

 afgrænsningen af søterritoriet.
Dette indebærer  

 således en udvidelse af told- og afgiftsområdet, så det  

 fremover vil kunne udgøre op til 12 sømil, i overensstemmelse  

 med det af Regeringen tidligere i denne samling fremsatte lovforslag L 12,  

 Lov om afgrænsningen af søterritoriet.
 Det samlede forslag skønnes ikke at have  

 nævneværdige provenumæssige konsekvenser.
 Idet jeg iøvrigt henviser til lovforslaget og de  

 bemærkninger, som ledsager det, skal jeg anbefale forslaget til Tingets  

 velvillige behandling.
