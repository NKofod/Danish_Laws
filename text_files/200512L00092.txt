Fremsat den 30. november 2005  

 af Majbrit Berlau (EL), Jørgen Arbo‑Bæhr (EL),  

 Line Barfod (EL), Per Clausen (EL),  

 Rune Lund (EL) og Frank Aaen (EL) Forslag til Lov  

 om ændring af lov om landbrugsejendomme (Ligestilling  

 af lejere i landbrugsejendommes beboelsesbygninger med andre lejere) § 1 I lov nr. 435 af 9. juni 2004 om landbrugsejendomme foretages  

 følgende ændring:
 1.  


  

 § 28,  

 stk. 3,  

  

 ophæves.
§ 2 Loven træder i kraft den 1. februar 2006.
Bemærkninger til lovforslaget Lovforslaget er en genfremsættelse af L 230 fra folketingsåret  

 1999-2000, se Folketingstidende 1999-2000, Folketingets forhandlinger side  

 7300, 8245 og 8540, tillæg A side 6400 og 6401 og tillæg B side 982. Formålet  

 med  

 lovforslaget er at give lejere af beboelsesbygninger knyttet til  

 landbrugsejendomme  

 samme retsstilling som andre lejere med hensyn til opsigelsesbetingelserne.
Forslaget blev første gang fremsat i forbindelse med en artikel  

 i Århus Stiftstidende, der beskrev, hvorledes lejere under trussel af  

 opsigelse  

 påtvinges huslejestigninger Danmarks Radio påviste i sin udsendelse Kontant den 20.  

 september 2005, at problemet ikke er blevet mindre eller for den sags skyld  

 mindre aktuelt, og derfor finder Enhedslisten, at det er nødvendigt at  

 genfremsætte  

 forslaget.
 For at sikre alle lejeres retsstilling bør lejelovens  

 almindelige opsigelsesbestemmelser overføres til også at gælde lejere af  

 landbrugets beboelsesbygninger, og derfor foreslås det at ophæve  

 landbrugslovens  

 § 28, stk. 3.
 Forslagsstillerne er opmærksomme på, at en erhverver af en landbrugsejendom  

 kan have behov for at råde over udlejede beboelsesbygninger og samtidig  

 opfylde  

 sin bopælspligt efter landbrugsloven.
 For at imødekomme kravene om regelforenkling foreslås en  

 opsigelsesfrist på 1 år i lighed med lejelovens almindelige  

 opsigelsesbetingelser.
 Forslagsstillerne finder, at en ændring af landbrugsloven er  

 nødvendig også for de udlejere, der anvender lejekontrakter, idet  

 landbrugsloven til enhver tid kan overtrumfe en lejekontrakt, og dermed er  

 lejere i beboelsesejendomme knyttet til landbrugsejendomme retsligt stillet  

 meget  

 dårligt.
 Moderne landbrug drives, når det er bedst, ud fra ordentlige,  

 langsigtede planer, og det er svært at forestille sig, at landmænd  

 hovsaplanlægger, både hvad angår egne boligbehov, og hvad angår kommende  

 ansatte med kortere tidsfrister.  

 Derfor  

 er 1 års opsigelse en rimelig og fornuftig tidsfrist.
Skriftlig fremsættelse Majbrit Berlau  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om landbrugsejendomme. (Ligestilling af lejere i  

 landbrugsejendommes  

 beboelsesbygninger med andre lejere).
(Lovforslag nr.
L 92).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget § 28.
 Stk. 3.  

  

 Lejemål  

 vedrørende landbrugsejendommes beboelsesbygninger kan uanset bestemmelserne i  

 lejelovgivningen og uanset, om der i lejeforholdet er fastsat længere varsel,  

 opsiges med 6 måneders varsel, når boligen ønskes anvendt til opfyldelse af  

 bopælskravet ved erhvervelse af ejendommen eller som bolig for personer, der  

 beskæftiges med ejendommens drift.
§ 1 I lov om landbrugsejendomme, jf. lov nr. 435 af 9. juni  

 2004 foretages følgende ændring:
 1.  


  

 § 28, stk. 3,  

  

 ophæves.
§ 2 Loven træder i kraft den 1. februar 2006.
