Nr LSF 131 Forslag til Lov om ændring af lov om kommunal udligning og generelle  

 tilskud til kommuner og amtskommuner (Tilskudsregulering vedrørende rente af  

 hypotekbanklån) Fremsat af indenrigsministeren (Thor Pedersen) den 2. december 1992 Vedtaget ved tredjebehandling den 18. december 1992 Lov nr. 1053 af 23/12/1992 § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 445 af 4. juni 1992, foretages  

 følgende ændringer:
 1. I § 10 indsættes som stk. 36:
»Stk. 36. Det efter reglerne i stk. 3-7 opgjorte tilskud nedsættes  

 alene med virkning for 1994 med et beløb, der svarer til rentetilskuddet i  

 1993 til de hypotekbanklån, som kommunerne får udbetalt i 1993.« 2. I § 17 indsættes som stk. 26:
»Stk. 26. Det efter reglerne i stk. 3-7 opgjorte tilskud nedsættes  

 alene med virkning for 1994 med et beløb, der svarer til rentetilskuddet i  

 1993 til de hypotekbanklån, som amtskommunerne inden for en samlet låneramme  

 på 1 mia. kr. får udbetalt i 1993.« 3. I § 19 indsættes som stk. 5:
»Stk. 5. Indenrigsministeren bemyndiges til af det efter § 10 og § 17  

 opgjorte tilskud for 1994 at yde Københavns og Frederiksberg Kommuner et  

 særligt tilskud for de to kommuners tab som følge af tilskudsnedsættelserne  

 efter § 10, stk. 36, og § 17, stk. 26.« § 2 Loven træder i kraft dagen efter bekendtgørelsen i Lovtidende og har  

 virkning for beregningen af tilskud og tilsvar for tilskudsåret 1994.
Oprindeligt fremsat forslag § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 445 af 4. juni 1992, foretages  

 følgende ændringer:
 1. I § 10 indsættes som stk. 36:
» Stk. 36. Det efter reglerne i stk. 3-7 opgjorte tilskud nedsættes  

 alene med virkning for 1994 med et beløb, der svarer til rentetilskuddet i  

 1993 til de Hypotekbanklån, som kommunerne får udbetalt i 1993.« 2. I § 17 indsættes som stk. 26:
» Stk. 26. Det efter reglerne i stk. 3-7 opgjorte tilskud nedsættes  

 alene med virkning for 1994 med et beløb, der svarer til rentetilskuddet i  

 1993 til de Hypotekbanklån, som amtskommunerne får udbetalt i 1993.« 3. I § 19 indsættes som stk. 5:
» Stk. 5. Indenrigsministeren bemyndiges til af det efter § 10 og §  

 17 opgjorte tilskud for 1994 at yde Københavns og Frederiksberg kommuner et  

 særligt tilskud for de to kommuners tab som følge af tilskudsnedsættelserne  

 efter § 10, stk. 36, og § 17, stk. 26.« § 2 Loven træder i kraft dagen efter bekendtgørelsen i Lovtidende og har  

 virkning for beregningen af tilskud og tilsvar for tilskudsåret 1994.
Bemærkninger til lovforslaget Almindelige bemærkninger Finanslovaftalen.
I Aftale om Finanslov 1993 og beskæftigelsesfremmende initiativer m.v.  

 mellem Det Konservative Folkeparti, Venstre, Det Radikale Venstre,  

 Centrum-Demokraterne, Kristeligt Folkeparti og Socialdemokratiet hedder det:  

 »Amterne og KL-kommunerne har ikke overholdt aftalen med regeringen.
Til  

 amterne og kommunerne ydes der derfor ikke det aftalte rentetilskud til  

 Hypotekbanklånene for 1993. For ikke at bryde ind i de vedtagne kommunale  

 budgetter for 1993 er det aftalt med Kommunernes Landsforening, at de  

 Hypotekbanklån, som kommunerne ifølge aftalen kan få udbetalt i 1993,  

 fastholdes som forudsat.
Statens udgifter til forrentning i 1993 korrigeres  

 samlet ved en reduktion af bloktilskuddet for 1994. For amterne vil der  

 ligeledes ske en reduktion af bloktilskuddet i 1994, svarende til statens  

 udgift til forrentning i 1993. København og Frederiksberg, der har overholdt  

 aftalerne fra juni 1992, får udbetalt Hypotekbanklånene som aftalt.« Nærværende lovforslag er en udmøntning af dette punkt i finanslovaftalen.
Bemærkninger til forslagets enkelte bestemmelser Til § 1 Til nr. 1 og 2.
Forslaget indebærer en nedsættelse af de generelle tilskud i 1994 til  

 henholdsvis kommunerne og amtskommunerne.
Størrelsen af nedsættelserne vil  

 afhænge af, om alle kommuner og amtskommuner udnytter deres lånetilbud,  

 tidspunktet for låneudbetalingen samt renteudviklingen, og kan derfor kun  

 anslås med betydelig usikkerhed.
Den samlede låneramme udgør for kommunerne  

 og amtskommunerne hver 1 mia. kr.
Hertil kommer 400 mio. kr., såfremt de i  

 aftalen fra juni 1992 omtalte besparelser på sygesikringsområdet ikke træder  

 i kraft i 1993. Statens renteudgift i 1993 til lån udbetalt i 1993 til  

 kommuner og amtskommuner (ekskl.
Københavns og Frederiksberg kommuner)  

 skønnes på nuværende tidspunkt samlet at udgøre 110-120 mio. kr. ved en  

 rentesats på ca. 11 pct.p.a.
 Statens udgifter til forrentning i 1993 korrigeres ved en reduktion af de  

 generelle tilskud i 1994. Det er hensigten at lade en foreløbig opgørelse af  

 statens renteudgift indgå ved den forløbige beregning af tilskud og tilsvar  

 for 1994, der udmeldes i 1993. Den endelige opgørelse af statens renteudgift  

 påregnes at kunne indgå ved midtvejsreguleringen af tilskud og tilsvar for  

 1994, der udmeldes i 1994. Fordelingen af bloktilskudsreduktionen vil i  

 øvrigt blive efterreguleret efter de gældende regler.
 Til nr. 3.
Nedsættelsen af de generelle tilskud til kommunerne og amtskommunerne  

 indebærer, at også de generelle tilskud til Københavns og Frederiksberg  

 kommuner reduceres.
Det foreslås derfor, at indenrigsministeren bemyndiges  

 til at yde et særligt tilskud til de to kommuner, der kompenserer for  

 nedsættelsen af de generelle tilskud.
Det særlige tilskud finansieres af de generelle tilskud til kommunerne og  

 amtskommunerne, herunder også af Københavns og Frederiksberg kommuner.  

 Udgiftsneutralitet for Københavns og Frederiksberg kommuner indebærer  

 således, at der i udmåling af særtilskuddet tages hensyn hertil samt til  

 udligningsvirkninger.
Den endelige opgørelse af særtilskuddet vil foregå, når  

 statens udgift til rentetilskud er opgjort, jf. den i bemærkningerne til nr.  

 1 og 2 omtalte midtvejsregulering.
Efter 2. behandling den 16. december 1992 § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 445 af 4. juni 1992, foretages  

 følgende ændringer:
 1. I § 10 indsættes som stk. 36:
»Stk. 36. Det efter reglerne i stk. 3-7 opgjorte tilskud nedsættes  

 alene med virkning for 1994 med et beløb, der svarer til rentetilskuddet i  

 1993 til de hypotekbanklån, som kommunerne får udbetalt i 1993.« 2. I § 17 indsættes som stk. 26:
»Stk. 26. Det efter reglerne i stk. 3-7 opgjorte tilskud nedsættes  

 alene med virkning for 1994 med et beløb, der svarer til rentetilskuddet i  

 1993 til de hypotekbanklån, som amtskommunerne inden for en samlet låneramme  

 på 1 mia. kr. får udbetalt i 1993.« 3. I § 19 indsættes som stk. 5:
»Stk. 5. Indenrigsministeren bemyndiges til af det efter § 10 og § 17  

 opgjorte tilskud for 1994 at yde Københavns og Frederiksberg Kommuner et  

 særligt tilskud for de to kommuners tab som følge af tilskudsnedsættelserne  

 efter § 10, stk. 36, og § 17, stk. 26.« § 2 Loven træder i kraft dagen efter bekendtgørelsen i Lovtidende og har  

 virkning for beregningen af tilskud og tilsvar for tilskudsåret 1994.
