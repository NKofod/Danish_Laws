Bekendtgørelse  

 om forebyggende sundhedsydelser for børn og unge I medfør af § 63, stk. 2 og § 126,  

 stk. 1 i sundhedsloven, lov nr. 546 af 24. juni 2005, fastsættes:
Kapitel 1 Formål § 1.  

  

 Kommuner og regioner skal  

 tilrettelægge forebyggende sundhedsydelser, som kan bidrage til at sikre børn  

 og unge en sund opvækst og skabe gode forudsætninger for en sund  

 voksentilværelse.
 Stk. 2.  

  

 Kommunerne skal dels yde en  

 generel sundhedsfremmende og sygdomsforebyggende indsats, dels en  

 individorienteret indsats der retter sig mod alle børn og unge samt en særlig  

 indsats, der specielt tager sigte på de svagest stillede børn og unge.
Kapitel 2 Forebyggende lægeundersøgelser af børn under  

 den undervisningspligtige alder ved alment praktiserende læge § 2.  

  

 Børn under den undervisningspligtige  

 alder skal tilbydes 7 forebyggende helbredsundersøgelser, heraf 3 i barnets  

 første leveår.
 Stk. 2.  

  

 Undersøgelserne skal så vidt  

 muligt foretages på følgende alderstrin: 5 uger, 5 og 12 måneder samt 2, 3, 4  

 og 5 år.
 § 3.  

  

 Den forebyggende helbredsundersøgelse  

 skal omfatte:
 1)  

 	  

 Samtale om barnets  

 trivsel, udvikling og eventuel sygelighed.
 2)  

 	  

 Undersøgelse af  

 barnet.
 3)  

 	  

 Samtale med og  

 vejledning af forældrene.
 4)  

 	  

 Vaccination i  

 overensstemmelse med Sundhedsstyrelsens til enhver tid gældende vejledning.
 § 4.  

  

 I tilfælde, hvor barnet udebliver  

 fra en forebyggende helbredsundersøgelse, kan lægen indkalde barnet og  

 forældrene til denne undersøgelse.
 § 5.  

  

 De forebyggende  

 helbredsundersøgelser kan foretages af enhver alment praktiserende  

 læge/speciallæge  

 i almen medicin.
 Stk. 2.  

  

 Udgifterne til honorarer til  

 læger for de i § 2 omhandlede helbredsundersøgelser afholdes af  

 bopælsregionen  

 i henhold til aftale mellem Regionernes Lønnings- og Takstnævn og  

 Praktiserende  

 Lægers Organisation.
 § 6.  

  

 De i § 2 omhandlede ydelser  

 skal tilbydes alle børn under den undervisningspligtige alder med bopæl i  

 regionen.
Kapitel 3 Den kommunale sundhedstjeneste - ydelser til  

 alle børn og unge § 7.  

  

 Kommunalbestyrelsen  

 tilrettelægger den kommunale sundhedstjenestes opgaver, så den forebyggende  

 og  

 sundhedsfremmende indsats over for alle børn og unge i videst muligt omfang  

 fremmes.
 Stk. 2.  

  

 Sundhedstjenestens virksomhed  

 skal omfatte:
 1)  

 	  

 Sygdomsforebyggende  

 og sundhedsfremmende foranstaltninger over for børnene og deres miljø i hjem,  

 daginstitution, kommunal dagpleje og skole.
 2)  

 	  

 Oplysning og  

 vejledning til børn og forældre med det formål at fremme børnenes legemlige  

 og  

 psykiske sundhed og trivsel.
 3)  

 	  

 Tilsyn med det  

 enkelte barns legemlige og psykiske helbredstilstand.
Stk. 3.  

  

 Viser tilsynet, at et barn har  

 behov for lægebehandling, henvises barnet til behandling hos alment  

 praktiserende læge.
Viser tilsynet, at et barn har behov for anden form for  

 behandling, støtte og omsorg formidles kontakt til den tværfaglige gruppe,  

 der  

 er etableret i kommunen for at tilgodese børn og unge med særlige behov, jf.  

 § 14. Henvisning til den tværfaglige gruppe kan ikke træde i stedet for  

 pligten til at underrette kommunalbestyrelsen efter servicelovens §§ 153  

 og 154.
 § 8.  

  

 Kommunalbestyrelsen skal udover de  

 i § 7 omhandlede ydelser tilbyde alle børn i den undervisningspligtige  

 alder 2 forebyggende helbredsundersøgelser ved en læge.
Stk. 2.  

  

 Den første helbredsundersøgelse  

 skal tilbydes i barnets første skoleår (børnehaveklasse eller 1. klasse). Den  

 anden helbredsundersøgelse skal tilbydes umiddelbart før  

 undervisningspligtens  

 ophør.
I forbindelse med både indskolings- og udskolingsundersøgelsen  

 foretager  

 lægen fornøden vejledning, henvisning og opfølgning.
 § 9.  

  

 Kommunalbestyrelsen skal ud over  

 de i §§ 7 og 8 omhandlede ydelser tilbyde alle børn og unge indtil  

 undervisningspligtens ophør funktionsundersøgelser ved en sundhedsplejerske.
 Stk. 2.  

  

 I barnets første leveår skal  

 funktionsundersøgelserne normalt finde sted ved besøg i barnets hjem.
 Stk. 3.  

  

 Over for børn i den  

 undervisningspligtige alder skal sundhedsplejersken ved  

 funktionsundersøgelser  

 og gennem regelmæssig kontakt med børnene afdække eventuelle almene  

 sundhedsmæssige  

 problemer samt ved kontakt med det enkelte barn afdække eventuelle  

 individuelle  

 sundhedsmæssige problemer.
 § 10.  

  

 Udover funktionsundersøgelser i  

 hjemmet yder sundhedsplejersken i forhold til småbørn individuel rådgivning  

 efter henvendelse, ligesom der kan tilbydes gruppeaktiviteter  

 (forældregrupper,  

 »åbent hus«-arrangementer, temaaftener m.v.).
Kapitel 4 Den kommunale sundhedstjeneste - ydelser til  

 børn og unge m.fl. med særlige behov § 11.  

  

 Børn og unge med særlige behov  

 skal indtil undervisningspligtens ophør tilbydes en særlig indsats, herunder  

 en  

 øget rådgivning, bistand samt eventuelt yderligere undersøgelser ved en læge  

 eller sundhedsplejerske.
 § 12.  

  

 Børn, som har særligt behov  

 herfor, skal ud over 1 års alderen tilbydes hjemmebesøg af en  

 sundhedsplejerske.
§ 13.  

  

 Børn og unge med særlige behov  

 har ofte brug for en tværfaglig indsats.
Den kommunale sundhedstjeneste  

 vurderer i samarbejde med forældre, lærere, pædagoger, børnetandlæger m.fl.  

 samt sociale, pædagogiske og sundhedsmæssige instanser, hvem der har behov  

 for  

 yderligere indsats.
Såfremt barnet har behov for lægelig behandling, skal  

 barnet/forældrene opfordres til at søge læge.
§ 14.  

  

 For at tilgodese børn og unge med  

 særlige behov opretter kommunalbestyrelsen en eller flere tværfaglige  

 grupper,  

 der skal sikre, at den enkeltes udvikling, sundhed og trivsel fremmes, og at  

 der i tilstrækkeligt omfang formidles kontakt til lægelig, social,  

 pædagogisk,  

 psykologisk eller anden sagkundskab.
I gruppen indgår en eller flere  

 repræsentanter for den kommunale sundhedstjeneste.
Stk. 2.  

  

 Såfremt der allerede findes en  

 tværfaglig gruppe i kommunen, der varetager og koordinerer opgaver i forhold  

 til de svagest stillede børn og unge, kan kommunalbestyrelsen beslutte, at  

 den  

 i stk. 1 omhandlede opgave skal varetages af denne gruppe.
I gruppen  

 skal  

 indgå en eller flere repræsentanter for den kommunale sundhedstjeneste.
 Stk. 3.  

  

 Kommunalbestyrelsen skal sørge  

 for, at der blandt gruppens medlemmer udpeges en person, der bliver ansvarlig  

 for at koordinere indsatsen i forhold til det enkelte barn og dets familie.
 § 15.  

  

 Kommunalbestyrelsen kan beslutte,  

 at personer over den undervisningspligtige alder, herunder gravide og  

 personer  

 med risiko for eller med aktuelle handicap skal tilbydes de i § 11  

 omhandlede  

 ydelser.
Kapitel 5 Den kommunale sundhedstjeneste - bistand til  

 institutioner § 16.  

  

 Kommunalbestyrelsen skal tilbyde  

 daginstitutioner for børn og unge, kommunale dagplejer samt skoler, der er  

 beliggende i kommunen, bistand fra den kommunale sundhedstjeneste.
 Stk. 2.  

  

 Bistanden skal omfatte:
 1)  

 	  

 Generel rådgivning om  

 børns og unges sundhed og trivsel.
 2)  

 	  

 Vejledning om og  

 tilsyn med sundhedstilstanden på institutionen, herunder oplysning om  

 hygiejne.
 3)  

 	  

 Konkret rådgivning  

 vedrørende de børn, som personalet finder, har særlige problemer.
 Stk. 3.  

  

 Inden personalet retter  

 henvendelse til den kommunale sundhedstjeneste i de i stk. 2, nr. 3,  

 anførte tilfælde, skal personalet drøfte problemerne med barnets forældre.
 § 17.  

  

 Den kommunale sundhedstjenestes  

 konsulentfunktion over for de særlige daginstitutioner for børn og unge  

 omfattet af servicelovens §§ 32 og 36 vil skulle tilpasses under  

 hensyntagen til den bistand, der i øvrigt ydes til de særlige  

 daginstitutioner  

 for børn og unge.
 § 18.  

  

 Sundhedsstyrelsen  

 fungerer som faglig rådgiver for den kommunale  

 sundhedstjeneste.
Stk. 2.  

  

 Sundhedsstyrelsen  

 yder efter  

 anmodning rådgivning og vejledning om sundhedsmæssige og hygiejniske forhold  

 til de i § 16, stk. 1, omhandlede institutioner.
En sådan  

 rådgivning  

 omfatter vejledning om sundhedsproblemer og hygiejniske forhold af mere  

 generel  

 karakter samt rådgivning om bekæmpelse af smitsomme sygdomme.
Kapitel 6 Koordination af indsatsen § 19.  

  

 Regionsrådet og  

 kommunalbestyrelserne skal sikre en koordination af indsatsen over for børn  

 og  

 unge ved i fællesskab at etablere et samarbejde om indsatsen på  

 sundhedsområdet  

 samt mellem sundhedssektoren og de tilgrænsende sektorer.
Stk. 2.  

  

 Efter sundhedslovens § 206 skal  

 der fortsat for hver region foreligge en samlet plan for tilrettelæggelsen af  

 regionernes virksomhed på sundhedsområdet.
Som naturlige temaer for  

 sundhedsplanen er bl.a. lægeundersøgelser af børn samt regionens forebyggende  

 og sundhedsfremmende foranstaltninger i øvrigt herunder regionens samarbejde  

 med kommunerne om særlige indsatser  

.
 § 20.  

  

 Regionsrådet og  

 kommunalbestyrelserne skal sikre en koordination af indsatsen vedrørende børn  

 og  

 unges sundhedsforhold i forbindelse med de forebyggende helbredsundersøgelser  

 i  

 almen praksis og virksomheden i den kommunale sundhedstjeneste.
Stk. 2.  

  

 Ved koordinationen skal bl.a.  

 sikres, at der etableres et effektivt samarbejde mellem de praktiserende  

 læger  

 og den kommunale sundhedstjeneste dels i det daglige arbejde dels i  

 forbindelse  

 med skolestart og skoleophør.
Sundhedsplejersken skal gennem sit kendskab til  

 barnet og dets hjemlige miljø medvirke til, at eventuelle afvigelser opspores  

 og behandling iværksættes hos praktiserende læge så tidligt som muligt.
Den  

 praktiserende læge skal medvirke til en etablering af fornyet kontakt  

 vedrørende børn, der er udgået af sundhedsplejersketilsynet, når lægen finder  

 dette påkrævet.
 Stk. 3.  

  

 Regionsrådet og kommunalbestyrelserne  

 skal også sikre den nødvendige koordination af indsatsen efter denne  

 bekendtgørelse med bistanden fra kommunale og, for så vidt  

 kommunalbestyrelsen  

 har valgt at benytte et regionalt tilbud, regionale institutioner over for  

 børn  

 og unge, der har ophold i dag- og døgninstitutioner for børn og unge omfattet  

 af servicelovens §§ 32, 36 og 67, er anbragt udenfor eget hjem efter  

 bestemmelserne i servicelovens § 66, eller som går på specialskole.
 § 21.  

  

 Den alment praktiserende læge  

 skal i forbindelse med de forebyggende helbredsundersøgelser efter § 2  

 søge at indhente samtykke til at videregive relevante oplysninger om  

 helbredsforhold vedrørende barnet til sundhedsplejersken og lægen i den  

 kommunale  

 sundhedstjeneste.
 Stk. 2.  

  

 Læger og sundhedsplejersker i  

 den kommunale sundhedstjeneste skal søge at indhente samtykke til at  

 videregive  

 relevante helbredsoplysninger vedrørende barnet til barnets alment  

 praktiserende  

 læge.
 Stk. 3.  

  

 Barnets forældre og den unge  

 skal orienteres om, hvilke oplysninger, der kan blive tale om at videregive,  

 til hvem og til hvilke formål.
Kapitel 7 Administration, finansiering, forsøg og  

 ikrafttræden § 22.  

  

 Kommunalbestyrelsen er ansvarlig  

 for opfyldelse af de kommunale forpligtelser efter denne lov.
 Stk. 2.  

  

 Kommunalbestyrelsen kan  

 tilrettelægge de forebyggende sundhedsydelser ved selv eller i samarbejde med  

 andre kommuner at ansætte læger, sundhedsplejersker, sygeplejersker og andet  

 personale eller ved at indgå aftale med private om opgaveløsningen.  

 Kommunalbestyrelsen kan endvidere beslutte at tilrettelægge ordningerne  

 således,  

 at kommunen både anvender egne ansatte og private leverandører ved udførelse  

 af  

 opgaverne.
 § 23.  

  

 Den vederlagsfri kommunale  

 sundhedstjeneste skal tilbydes alle børn og unge, der er tilmeldt  

 folkeregistret i kommunen, indtil undervisningspligtens ophør.
 Stk. 2.  

  

 Børn og unge, der går i skole i  

 en anden kommune end bopælskommunen, skal tilbydes ydelser fra den kommunale  

 sundhedstjeneste i den kommune, hvor skolen er beliggende.
 Stk. 3.  

  

 Børn og unge, der er anbragt  

 uden for hjemmet efter servicelovens § 66, pkt. 1-4, er omfattet af den  

 kommunale sundhedstjeneste i den kommune, hvor barnet/den unge er anbragt.  

 Den  

 kommunale sundhedstjenestes funktion i forhold til børn og unge anbragt uden  

 for hjemmet efter denne bestemmelse skal tilpasses under hensyntagen til den  

 bistand,  

 der i øvrigt ydes til disse børn og unge.
Stk. 4.  

  

 Børn, der opholder sig på en  

 døgninstitution under servicelovens § 67 er omfattet af den kommunale  

 sundhedstjeneste i den kommune, hvor institutionen er beliggende.
Den  

 kommunale  

 sundhedstjenestes funktion i forhold til børn på § 67 institutioner,  

 skal  

 tilpasses under hensynstagen til den bistand, der i øvrigt ydes til børn på  

 de  

 nævnte institutioner.
 Stk. 5.  

  

 Børn, der opholder  

 sig med en af forældrene på en af  

 kriminalforsorgens institutioner eller et kvindekrisecenter, der er  

 beliggende  

 i en anden kommune end barnets bopælskommune, er under opholdet omfattet af  

 den  

 kommunale sundhedstjeneste i den kommune, hvor institutionen er beliggende.
 § 24.  

  

 Udgifter til ydelser i henhold  

 til § 23, stk. 1, afholdes af bopælskommunen.
 Stk. 2.  

  

 Udgifter til ydelser i henhold  

 til § 16 og § 23, stk. 2-5, afholdes af den kommune, hvor  

 institutionen  

 er beliggende, eller hvor barnet/den unge er anbragt.
 Stk. 3.  

  

 For børn, der modtager ydelser  

 fra den kommunale sundhedstjeneste efter § 23, stk. 4, har  

 institutionskommunen ret til refusion fra barnets bopælskommune af et beløb  

 pr.  

 barn, der svarer til institutionskommunens gennemsnitlige udgift pr. barn i  

 den  

 kommunale sundhedstjeneste.
 Stk. 4.  

  

 For børn, der sammen med en af  

 forældrene opholder sig på en af de i § 23, stk. 5, omhandlede  

 institutioner, har institutionskommunen ret til refusion fra barnets  

 bopælskommune af et beløb, der svarer til institutionskommunens  

 gennemsnitlige  

 udgift pr. barn i den kommunale sundhedstjeneste.
 Stk. 5.  

  

 Udgifter til ydelser i henhold  

 til § 2 afholdes af bopælsregionen.
 § 25.  

  

 Læger, sundhedsplejersker,  

 sygeplejersker og andet personale, der varetager opgaver efter loven, udgør  

 den  

 kommunale sundhedstjeneste.
 Stk. 2.  

  

 Funktion som sundhedsplejerske  

 er betinget af, at den pågældende er sygeplejerske og har afgangsbevis som  

 sundhedsplejerske fra Center for Videreuddannelse i Århus.
 Stk. 3.  

  

 Sundhedsstyrelsen kan i særlige  

 tilfælde godkende, at opgaver, der i loven er henlagt til en  

 sundhedsplejerske,  

 varetages af en sygeplejerske.
 Stk. 4.  

  

 Sygeplejersker, der pr. 31.  

 december 1995 var ansat i skolelægeordningen, kan uden særlig godkendelse fra  

 Sundhedsstyrelsen fortsat varetage opgaver i den kommunale sundhedstjeneste.
 Stk. 5.  

  

 Sundhedsstyrelsen tilbyder  

 kursus til læger, der skal fungere som en del af den kommunale  

 sundhedstjeneste.
 § 26.  

  

 Sundhedsstyrelsen fastsætter  

 nærmere retningslinier for tilrettelæggelsen og indholdet af de forebyggende  

 sundhedsydelser  

 for børn og unge, jf. bekendtgørelsens kapitel 1-7.
 § 27.  

  

 Kommunalbestyrelsen er forpligtet  

 til efter regler fastsat af Sundhedsstyrelsen at afgive oplysninger om  

 virksomheden inden for den kommunale sundhedstjeneste.
 Stk. 2.  

  

 Sundhedsstyrelsen kan fastsætte  

 regler om lægernes og regionernes pligt til at give oplysning om virksomheden  

 i  

 medfør af bekendtgørelsens kapitel 2.
 § 28.  

  

 Indenrigs- og sundhedsministeren  

 kan godkende forsøg, der fraviger reglerne i sundhedsloven og bekendtgørelsen  

 om forebyggende sundhedsydelser for børn og unge.
 Stk. 2.  

  

 Ved godkendelsen skal lægges  

 afgørende vægt på hensynet til børnenes og de unges sundhed, retssikkerhed og  

 velfærd.
 Stk. 3.  

  

 Konkrete forslag til forsøg, der  

 nærmere beskriver forsøgets indhold, tilrettelæggelse og gennemførelse samt  

 opstiller kriterier for vurdering af forsøgsvirksomhedens resultater og  

 evaluering,  

 skal indsendes til Indenrigs- og Sundhedsministeriet.
 § 29.  

  

 Denne bekendtgørelses regler  

 finder tilsvarende anvendelse på den kommunale sundhedstjeneste, der  

 tilrettelægges i samarbejde mellem to eller flere kommuner.
 § 30.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Samtidig ophæves bekendtgørelse  

 nr. 846 af 14. oktober 2002 om forebyggende sundhedsydelser for børn og unge.
 Stk. 3.  

  

 I de  

 bestemmelser i denne bekendtgørelse, hvor der refereres til aftale mellem  

 Regionernes Lønnings- og Takstnævn og Praktiserende Lægers Organisation,  

 henvises, indtil der er indgået en aftale mellem disse parter, til aftalen  

 mellem Sygesikringens Forhandlingsudvalg og Praktiserende Lægers  

 Organisation.
