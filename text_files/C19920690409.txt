INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE GENERELLE BEMÆRKNINGER Finansministeriet og Statstjenestemændenes Centralorganisation II har  

 indgået vedlagte organisationsaftale af 3. november 1992.
 Endvidere er der den 3. november 1992 indgået rammeaftale om tjeneste  

 pligt.
Bemærkninger til enkelte bestemmelser Til § 1. Organisationsaftalens område Aftalens personlige område er bl.a. baseret på uddannelse.
Den omfatter  

 ikke bachelorer (BS'er), der efter yderligere studier bliver c.sc.  

 (magistre), og som efter opslag ansættes til at udføre funktioner, der  

 forudsætter sådan uddannelse.
Til § 2. Uddannelse på DMI Såfremt en ansat på grund af sygdom, graviditet, militærtjeneste eller  

 lignende er nødt til at afbryde en påbegyndt uddannelse, tilstræber DMI, at  

 den pågældende så vidt muligt kan gennemføre (den resterende del af)  

 uddannelsen i det først etablerede uddannelsesforløb efter arbejdets  

 genoptagelse.
Til § 3. Løn Den aktuelle løn fremgår af Finansministeriets lønoversigter tabel 3.1.0.
Til § 6. Pension Finansministeriet har godkendt, at pensionsbidragene indbetales til den  

 pensionsordning, der er oprettet ved overenskomst mellem CO II og PFA den 25.  

 marts/28. marts 1988 med godkendte tillæg.
 PFA retter henvendelse til DMI om indbetalingen af kapitalindskuddet.
Til § 8. Midlertidig tjeneste i højere stilling Ved chefstillinger forstås stillinger i lønramme 25 og derover, hvori  

 indgår egentlige ledelsesfunktioner, eks. vagtchefstillinger i den operative  

 vejrtjeneste.
Til § 12. Merarbejde Bestemmelsen om indberetning af merarbejde træder i kraft den 1. i måneden  

 efter organisationsaftalens udsendelse.
Til § 14. Flyttegodtgørelse Det supplerende godtgørelsesbeløb udgør pr. 1. oktober 1991 5.820 kr.
Finansministeriet Administrations- og Personaledepartementet Den 25. november 1992 P.M.V.
 E.B.
Agnete Halmind ORGANISATIONSAFTALE FOR VISSE BACHELORER VED DANMARKS METEOROLOGISKE INSTITUT Nedenstående bestemmelser supplerer og/eller fraviger fællesoverenskomsten  

 mellem Finansministeriet og Statstjenestemændenes Centralorganisation II (CO  

 II).
§ 1.  Organisationsaftalens område Personligt område:
Bachelorer (BS'er), der har opnået bachelorgrad inden for Det  

 naturvidenskabelige Fakultet i medfør af Undervisningsministeriets  

 bekendtgørelse nr. 557 af 15. september 1988, og som Geografisk område:
 DMI's tjenestesteder i Danmark.
§ 2.  Uddannelse på DMI Den ansatte har pligt til at følge den særlige uddannelse i meteorologi,  

 som etableres af DMI, for tiden omfattende 9 mdr. normalt i begyndelsen af  

 ansættelsen.
§ 3.  Løn Bachelorer indplaceres i nedenstående lønforløb i forhold til anciennitet.
 Stk. 2. Oprykning til trin 3 og 4 kan tidligst ske pr. 1. april 1991.
§ 4.  Procentregulering Lønnen i henhold til § 3 forhøjes pr. 1. april 1991 med 21,6382 pct. og  

 pr. 1. april 1992 med 22,8922 pct.
 Stk. 2. Pr. 1. apr. 1992 foretages desuden eventuel ekstraordinær  

 lønregulering af den aktuelle løn i overensstemmelse med den aftalte  

 reguleringsordning for offentligt ansatte.
§ 5.  Lønanciennitet Der henvises til fællesoverenskomstens § 5.
§ 6.  Pension Som bidrag til den ansattes pensionering betaler DMI 10 pct. af lønnen i  

 henhold til §§ 3 og 4. Den ansattes pensionsbidrag udgør 5 pct. af samme løn.
Stk. 2. DMI indbetaler pensionsbidragene til en forsikringsmæssig  

 pensionsordning.
Pensionsordningens indhold og fremtidige ændringer heri skal  

 godkendes af Finansministeriet, der forudsættes repræsenteret i  

 pensionsordningens eventuelle bestyrelse eller lignende.
 Stk. 3. Ud over de nævnte pensionsbidrag har den ansatte ikke ret til  

 pension eller understøttelse fra staten på grundlag af ansættelsen.
§ 7.  Konstitution i tjenestemandsstilling En overenskomstansat, der med henblik på eventuel fastansættelse som  

 tjenestemand agtes ansat som tjenestemand på prøve, kan vælge i stedet at  

 blive konstitueret på overenskomstvilkår.
 Stk. 2. Under sådan konstitution ydes der ud over den overenskomstmæssige  

 løn et ikke-pensionsgivende tillæg, der beregnes som forskellen mellem den  

 løn, den pågældende ville opnå ved ansættelse som tjenestemand på prøve, og  

 den pågældendes løn i henhold til overenskomsten med fradrag af eget  

 pensionsbidrag.
§ 8.  Midlertidig tjeneste i højere stilling En ansat, der pålægges at fungere i en chefstilling, får et  

 ikke-pensionsgivende tillæg, beregnet som efter § 7, stk. 2, såfremt  

 betingelserne i de for statens tjenestemænd gældende regler om ydelse af  

 funktionsvederlag er opfyldt.
§ 9.  Arbejdstid Lønnen i § 3 forudsætter fuldtidsbeskæftigelse, svarende til gennemsnitlig  

 37 timer ugentlig.
 Stk. 2. Der tilkommer de ansatte fridage efter de for statens  

 tjenestemænd gældende regler.
§ 10.  Deltidsbeskæftigelse Ved ansættelse på deltid ydes løn i forhold til den nedsatte tjenestetid.
 Stk. 2. Ved ansættelse på deltid med mindre end 15 arbejdstimer pr. uge  

 træffes forud aftale mellem DMI og Luftfartsvæsenets Personaleforening (LP).
 Ved ansættelse på deltid med 15-20 arbejdstimer pr. uge sker efterfølgende  

 underretning fra DMI til LP.
 Ved ansættelse på deltid med mindst 21 arbejdstimer pr. uge forholdes som  

 ved fuldtidsansættelse.
§ 11.  Vagttjeneste De ansatte har pligt til at indgå i de ved tjenestestedet etablerede  

 vagtordninger.
§ 12.  Merarbejde De ansatte har ikke højeste tjenestetid, men kan oppebære godtgørelse for  

 tjenstligt merarbejde, som er af midlertidig karakter, og som er pålagt i  

 henhold til særlig ordre eller ifølge en godkendt tjenestefordeling eller i  

 øvrigt har været en forudsætning for den forsvarlige varetagelse af de med  

 stillingen forbundne tjenstlige pligter.
 Godtgørelse kan kun ydes, såfremt merarbejdet har været af større omfang  

 og har strakt sig over en periode, der normalt ikke må være mindre end 4  

 uger.
Stk. 2. For at godtgørelse kan ydes, skal den pågældende til sin  

 foresatte afgive en indberetning om grundlaget for merarbejdet og dettes  

 omfang.
Sådan indberetning afgives månedsvis, dog for ansatte, der indgår i  

 vagttjeneste, ved turnusperiodens udløb.
 Stk. 3. Godtgørelse for merarbejde ydes så vidt muligt i form af  

 tjenestefrihed, hvis længde fastsættes af institutionen under hensyn til  

 merarbejdets omfang.
 Tjenestefriheden bør normalt afholdes inden udløbet af det kvartal, der  

 ligger umiddelbart efter det tidspunkt, hvor merarbejdet er opgjort, jf. stk.  

 2.
 Meddelelse om tjenestefrihed gives den ansatte med passende varsel, der  

 normalt ikke bør være mindre end 14 dage.
 Stk. 4. Såfremt tjenestefrihed ikke kan ydes, godtgøres merarbejdet med  

 betaling, hvis størrelse fastsættes under hensyn til merarbejdets omfang og  

 den ansattes lønmæssige placering.
 Betalingen fastsættes af ressortministeriet på grundlag af en - efter  

 forudgående drøftelse med den ansatte - afgivet indstilling fra  

 institutionen.
§ 13.  Arbejdstidsbestemte ulempeydelser Til ansatte, der indgår i vagttjeneste, betales natpenge samt godtgørelse  

 for tjeneste på lørdage, søn- og helligdage, mandage, grundlovsdag og  

 juleaftensdag efter de for statens tjenestemænd gældende regler.
§ 14.  Flyttegodtgørelse Der henvises til fællesoverenskomstens § 21.
 Stk. 2. Det supplerende godtgørelsesbeløb, der reguleres og evt. forhøjes  

 eller nedsættes som for tjenestemænd, udgør pr. 1. april 1991 5.74o kr.
§ 15.  Forflyttelse og udstationering Forflyttelse og udstationering til DMI's tjenestesteder på Færøerne og i  

 Grønland kan finde sted under samme betingelser og på samme vilkår som for  

 tjenestemænd.
§ 16.  Organisationsaftalens varighed Organisationsaftalen gælder fra den 1. april 1991, § 12 om merarbejde dog  

 først fra den 1. i måneden efter organisationsaftalens udsendelse. § 6 om  

 pension har ligeledes virkning fra 1. april 1991. Indbetaling af  

 pensionsbidrag - såvel fra den ansatte som fra DMI - sker, når  

 pensionsordningen er godkendt af Finansministeriet.
Det samlede  

 pensionsbidrag (5 + 10 pct.) for perioden 1. april 1991 og indtil  

 godkendelsen indbetales af DMI som kapitalindskud.
 Aftalen kan af hver af parterne opsiges med 3 måneders varsel til en 31.  

 marts, dog tidligst til den 31. marts l993.
 Stk. 2. Cirkulære om lønregulativ af 17. juli l989 er hermed bortfaldet  

 for så vidt angår bachelorer, omfattet af denne organisationsaftale.
København, den 3. november 1992 Statstjenestemændenes Finansministeriet Centralorganisation II P.M.V.
E.B.
E.B.
