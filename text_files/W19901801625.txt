Et selskab havde i maj 1984 købt en grund af en kommune, og blev  

 pålagt kloakeringsudgifter i henhold til en i november 1983 vedtaget  

 kloakbetalingsvedtægt.
Den del af kloakeringsudgiften, der vedrørte grunden,  

 blev anset for en del af anskaffelsessummen for ejendommen - og derfor ikke  

 fradragsberettiget - medens den del, der vedrørte bygningsbidraget, blev  

 anset for fradragsberettiget tilslutningsafgift, idet bygningen først var  

 opført efter selskabets overtagelse.
 B anpartsselskab klagede for skatteåret 1986/87 over, at amtsligningsrådet  

 havde anset selskabet for uberettiget til at fradrage udgifterne på 95.633  

 kr. til kloakering af en grund.
Det var oplyst, at selskabet ved slutseddel i maj 1984 havde købt en  

 grund.
Selskabet havde som tilslutningsafgift, jf. ligningslovens § 8 C,  

 fratrukket de nævnte kloakeringsudgifter.
Af disse udgjorde 39.350 kr.  

 arealbidrag, 52.693 kr. bygningsbidrag og renseanlægsbidrag 3.590 kr.
Amtsligningsrådet havde ikke godkendt fradrag for kloakeringsudgiften,  

 idet denne var anset for afholdt ved vedtagelse af kloakbetalingsvedtægten  

 for området fra november 1983, på hvilket tidspunkt den pågældende kommune  

 var ejer af grunden.
Amtsligningsrådet havde anset udgiften for at være en  

 del af grundens anskaffelsessum, jf.
Vestre Landsrets dom af 18. januar 1985.
Selskabets revisor gjorde over for Landsskatteretten principalt gældende,  

 at udgiften ikke kunne anses for afholdt ved endelig vedtagelse af  

 kloakbetalingsvedtægten, idet der ikke på dette tidspunkt kunne foretages en  

 endelig beregning af kloakbidragets størrelse, da dette blev  

 pristalsreguleret hvert kvartal.
Subsidiært anførte revisoren, at der alene  

 kunne foretages forhøjelse af den selvangivne indkomst for så vidt angik det  

 bidrag, der vedrørte selve grundarealet.
Ved ansættelsen var også foretaget  

 en forhøjelse for den del af bidraget, der var beregnet på grundlag af  

 bygningsarealet.
Dette bidrag kunne imidlertid ikke beregnes inden grunden  

 blev bebygget, og dette skete først efter selskabets overtagelse af grunden.
 En betingelse for fradrag for tilslutningsafgift i medfør af  

 ligningslovens § 8 C er, at den er afholdt af den skattepligtige.
Landsskatteretten fandt, at den del af kloaktilslutningsafgiften, som var  

 beregnet på grundlag af grundarealet, måtte anses for afholdt ved vedtagelsen  

 af kloakbetalingsvedtægten i november 1983 på et tidspunkt, hvor kommunen var  

 ejer af grunden, således at denne del måtte anses for en del af  

 anskaffelsessummen for ejendommen.
Der var herved lagt vægt på, at denne del  

 af afgiften havde været fast forudberegnelig, idet den udover en nærmere  

 angivet pristalsregulering alene skulle være afhængig af arealets størrelse  

 og mulige udnyttelsesgrad.
Den af myndighederne fremhævede Vestre  

 landsretsdom af 18. januar 1985 vedrørte således også alene arealbestemte  

 tilslutningsafgifter.
Med hensyn til den del af kloaktilslutningsudgiften, der var beregnet på  

 grundlag af bygningsarealet, fandt retten, at denne først var afholdt ved  

 selskabets bebyggelse af grunden, idet den først da kunne gøres endeligt op.  

 Denne del af afgiften fandtes derfor at være fradragsberettiget for  

 selskabet, jf. ligningslovens § 8 C.
Af de samlede udgifter på 95.633 kr.  

 vedrørte 52.693 kr. bygningsbidrag og 3.590 kr.renseanlægsbidrag.
Retten  

 fandt, at der kunne godkendes fradrag for disse beløb, i alt 56.283 kr., og  

 ansættelsen blev herefter nedsat med dette beløb.
 LV 1989, G 5.2.5.
