Vejledning om servicestrategi og opfølgningsredegørelse Forord Folketinget har den 31. maj 2002 vedtaget lov nr.  

 373 af  

 6. juni 2002, om ændring af lov om kommunernes styrelse og lov om  

 ligestilling  

 af kvinder og mænd.
Denne ændring af den kommunale styrelseslov indebærer, at  

 kommunerne inden udgangen af det første år i valgperioden skal udarbejde en  

 servicestrategi for udviklingen af kvalitet og effektivitet i kommunens  

 opgavevaretagelse, herunder fastsættelse af en udbudspolitik.  

 Servicestrategien  

 skal gøres tilgængelig for borgerne i form af en redegørelse, og der skal  

 følges op på servicestrategien i en opfølgningsredegørelse, der udarbejdes  

 inden udgangen af 3. kvartal i det år, hvori der afholdes valg.
Endvidere  

 indeholder loven bestemmelser om privates udfordringsret.
Endelig flyttes den  

 hidtidige bestemmelse i den kommunale styrelseslovs § 62, stk. 3.,  

 om  

 kommunale ligestillingsredegørelser til lov om ligestilling af kvinder og  

 mænd.
 Med loven er de hidtidige bestemmelser om  

 serviceredegørelser og udliciteringsredegørelser samtidig ophævet.
Denne vejledning indeholder en beskrivelse af reglerne for  

 udformningen og indholdet af servicestrategien, for indhold og  

 offentliggørelse  

 af redegørelsen om servicestrategien, for indholdet af udbudspolitikken, samt  

 for udformning, indhold og offentliggørelse af opfølgningsredegørelsen.  

 Vejledningen uddyber reglerne og supplerer disse med anbefalinger og forslag  

 til udmøntningen.
Det er hermed hensigten, at vejledningen kan tjene som et  

 redskab for kommunerne og amtskommunerne i udarbejdelsen af servicestrategien  

 og opfølgningsredegørelsen.
Regeringen vil i foråret 2003 udarbejde en redegørelse for  

 indholdet af de af kommunerne udarbejdede servicestrategier for perioden.
På  

 baggrund af erfaringer og drøftelser herfra vil vejledningen efterfølgende  

 blive udbygget.
 Grundlaget for vejledningen er § 62 og § 62 c, i  

 lov om kommunernes styrelse samt bekendtgørelse nr. 881 af 24. oktober 2002  

 om  

 servicestrategi og opfølgningsredegørelse udstedt i medfør af styrelseslovens  

 § 62 og § 62 c.
Vejledningen indeholder  

  

 ikke  

  

 en beskrivelse af reglerne vedrørende privates udfordringsret.
Indenrigs- og  

 Sundhedsministeriet vil senere udarbejde en vejledning vedrørende privates  

 udfordringsret efter § 62 a og § 62 b, i den kommunale  

 styrelseslov.
 Indenrigs- og Sundhedsministeriet vil endvidere i Budget- og  

 regnskabssystem for kommuner og amtskommuner (kapitel 9) udarbejde generelle  

 retningslinier for omkostningskalkulationer.
Kapitel 1 Indledning Lovens bestemmelser i § 62, om servicestrategi  

 indeholder regler om, at kommunalbestyrelsen skal vurdere, hvordan kvaliteten  

 og effektiviteten i den kommunale opgavevaretagelse kan udvikles.
Denne  

 vurdering skal samles i en  

  

 servicestrategi  

  

 ,  

 der skal være fastsat af kommunalbestyrelsen inden udgangen af valgperiodens  

 første år.
Efter kommunalbestyrelsen har fastsat servicestrategien, skal  

 denne  

 gøres tilgængelig for kommunens borgere i form af en  

  

 redegørelse  

                                                                         .
 Servicestrategien skal bl.a. indeholde en  

  

 udbudspolitik  

  

 , der skal gælde for de  

 områder, hvor kommunalbestyrelsen påtænker at sende opgaver i udbud.
Som opfølgning på servicestrategien skal kommunalbestyrelsen  

 ifølge § 62 c, udarbejde en  

  

 opfølgningsredegørelse  

  

 ,  

 hvor der for det  

  

 første  

  

 redegøres  

 for, hvordan kommunalbestyrelsen følger op på kommunens servicestrategi.
For  

 det  

  

 andet  

  

 skal der redegøres for de  

 tilbud, som kommunalbestyrelsen har behandlet efter reglerne om  

 udfordringsret.  

 Opfølgningsredegørelsen skal være udarbejdet inden udgangen af 3. kvartal i  

 det  

 år, hvori valg til kommunalbestyrelsen finder sted.
Formålet med indførelsen af disse nye regler i den kommunale  

 styrelseslov er at skabe en fælles kommunal ramme for de kommende års arbejde  

 i  

 kommunerne med udvikling af kvaliteten og effektiviteten i de kommunale  

 ydelser  

 og for informationen til borgerne herom.
Hensigten med servicestrategien er  

 således at skabe klarhed om kommunalbestyrelsens mål og om hvilke veje,  

 kommunalbestyrelsen vil anvende, til at nå disse mål.
 Loven træder i kraft den 1. januar 2003. Det betyder, at  

 kommunerne skal have udarbejdet deres første servicestrategi senest 2. januar  

 2003.
 Denne vejledning har til formål at støtte kommunerne i  

 udarbejdelsen af deres første servicestrategi og udbudspolitik på grundlag af  

 de nye lovbestemmelser.
 Vejledningen er opbygget således:
  

 	  

    

 kommunalbestyrelsens  

 fastlæggelse af en servicestrategi (kapitel 2)   

 	  

    

 udbudspolitik (kapitel  

 3)   

 	  

    

 redegørelse om  

 servicestrategien (kapitel 4)   

 	  

    

 opfølgningsredegørelse  

 (kapitel 5) Kapitel 2 Kommunalbestyrelsens fastlæggelse af en  

 servicestrategi 2.1 Indledning Ifølge § 62, stk. 1, 1. pkt. og 2. pkt., i den  

 kommunale styrelseslov, skal kommunalbestyrelsen inden udgangen af  

 valgperiodens første år udarbejde en servicestrategi for udvikling af  

 kvaliteten og effektiviteten i den kommunale opgavevaretagelse, herunder for  

 om  

 kommunen skal gøre brug af udbud, og på hvilken måde dette skal ske.
 Formålet med en servicestrategi er dermed at give et  

 overblik over kommunalbestyrelsens arbejde med at gøre opgavevaretagelsen  

 bedre  

 og billigere.
 Dette overblik opnås ved, at kommunalbestyrelsen i  

 servicestrategien gør rede for, hvilke områder kommunalbestyrelsen vil have  

 fokus på i de kommende års arbejde med kvalitets- og effektivitetsudvikling,  

 og  

 hvilke initiativer den vil tage i anvendelse i dette arbejde.
En servicestrategi rummer således kommunalbestyrelsens  

 vurderinger og beslutninger om, hvordan den vil sørge for, at der sker en  

 udvikling af kommunens opgavevaretagelse.
Som et led heri skal  

 servicestrategien indeholde en oversigt over kommunalbestyrelsens  

 overvejelser  

 om, i hvor høj grad den ønsker at gøre brug af udbud til løsning af opgaver  

 og  

 retningslinier for, hvordan den vil anvende udbud i form af en udbudspolitik.
 Det er den enkelte kommunalbestyrelse selv, der fastsætter  

 servicestrategien, og det er derfor ikke muligt at delegere opgaven til  

 f.eks.  

 økonomiudvalg, fagudvalg eller den kommunale administration.
2.2 Servicestrategiens udformning og indhold Ved behandlingen af servicestrategien fastlægger  

 kommunalbestyrelsen selv, hvor detaljeret strategien skal udformes.
Den  

 fastlægger ligeledes selv, hvilke overvejelser og informationer den vil lægge  

 til grund for udvælgelsen af de konkrete indsatsområder og initiativer.
 Kommunalbestyrelsen skal således udvælge de konkrete  

 indsatsområder samt angive en arbejdsplan, hvor det nævnes hvilke initiativer  

 den overvejer at tage i anvendelse inden for hvert område, og hvornår den  

 inden  

 for det enkelte indsatsområde agter at behandle initiativerne.
For at understøtte behandlingen af servicestrategien kan  

 kommunalbestyrelsen vælge at inddrage informationer, som den har indhentet i  

 forbindelse med arbejdet med kommunalplaner, lokalplaner eller i forbindelse  

 med budgetlægningen, herunder til brug for budgetseminarer og lignende.
Der  

 kan  

 f.eks. peges på vurderinger af, hvor der i fremtiden vil opstå særlige behov  

 for en udvikling af kvaliteten og effektiviteten som følge af den  

 demografiske  

 udvikling i kommunen.
 Servicestrategien skal i henhold til bekendtgørelsens  

 § 1, stk. 2, indeholde fire elementer:
1.  

 	  

    

 en oversigt over  

 indsatsområder 2.  

 	  

    

 en angivelse af på  

 hvilke områder kommunen påtænker at anvende udbud 3.  

 	  

    

 en arbejdsplan 4.  

 	  

    

 en udbudspolitik Der vil blive redegjort nærmere for indholdet af  

 udbudspolitikken nedenfor i kapitel 3.
2.2.1 Oversigt over indsatsområder I servicestrategien skal kommunalbestyrelsen udpege de  

 indsatsområder, hvor den i løbet af valgperioden vil iværksætte initiativer  

 til  

 udvikling af kvaliteten og effektiviteten i opgavevaretagelsen.
Der ligger således ikke i loven en forpligtigelse for  

 kommunalbestyrelsen til at udpege bestemte områder.
Kommunalbestyrelsen  

 fastlægger selv hvilke indsatsområder, der skal inddrages i  

 servicestrategien.  

 Den fastlægger også selv afgrænsningen af de enkelte indsatsområder.
 Det vil dermed være muligt for kommunalbestyrelsen såvel at  

 udpege hele områder  som f.eks. hele ældreområdet  som mindre  

 dele af et  

 område  f.eks. produktionen af mad til hjemmeboende ældre  som et  

 særskilt  

 indsatsområde.
Det er dog et vigtigt formål med servicestrategien, at den  

 giver et  

  

 overblik over på hvilke områder  

 og hvordan  

  

 , kommunalbestyrelsen vil have særlig fokus på at løse  

 opgavevaretagelsen bedre og billigere i løbet af valgperioden.
Det vil derfor  

 være naturligt at alle områder, hvor kommunalbestyrelsen har sat fokus på,  

 hvordan kvaliteten og effektiviteten kan udvikles, medtages i  

 servicestrategien.
2.2.2 Angivelse af på hvilke områder kommunen  

 påtænker at anvende udbud Udbud kan udgøre et vigtigt instrument i forbindelse med  

 kommunernes opgavevaretagelse og bestræbelserne på at skabe en kvalitets- og  

 effektivitetsudvikling i den offentlige sektor.
I henhold til § 62  

 stk.1,  

 2. pkt., skal kommunens servicestrategi derfor indeholde overvejelser om, på  

 hvilke områder kommunalbestyrelsen i løbet af sin valgperiode påtænker at  

 sende  

 opgavevaretagelsen i udbud.
Kommunalbestyrelsen kan også overveje at anvende andre  

 former for markedsafprøvning end udbud.
Det være sig f.eks. indgåelse af  

 offentligt  private samarbejdsaftaler eller partnerskaber, indførelse  

 af frit  

 valg mekanismer ud over de lovfastsatte mv.
Sådanne andre former for  

 markedsafprøvning vil naturligt kunne indgå i servicestrategien på linie med  

 og  

 i forbindelse med oplysningerne om kommunalbestyrelsens overvejelser om  

 udbud.
Specielt i forbindelse med frit valg af leverandør af personlig  

 og praktisk hjælp i henhold til servicelovens bestemmelser §§ 75 c  

  75 e,  

 skal der peges på muligheden for i servicestrategien at redegøre for  

 kommunalbestyrelsens aktuelle og forventede beslutninger om, hvordan disse  

 bestemmelser vil blive udmøntet i kommunen.
Der henvises i den forbindelse  

 til  

 socialministeriets bekendtgørelse og vejledning om frit valg af personlig og  

 praktisk hjælp.
2.2.3 Arbejdsplan Inden for hvert indsatsområde, skal servicestrategien  

 indeholde en beskrivelse af, hvilke initiativer kommunalbestyrelsen overvejer  

 at tage i anvendelse, og hvornår dette planlægges at ske.
 Servicestrategien skal derfor omfatte en arbejdsplan for,  

 hvornår kommunalbestyrelsen inden for det enkelte indsatsområde forventer at  

 behandle de valgte initiativer samt for, hvornår den forventer at anvende  

 udbud  

  eller markedsafprøvning i øvrigt.
Arbejdsplanen vil imidlertid ud over denne karakter af tids-  

 og aktivitetsplan kunne få en mere central rolle i udmøntningen af  

 servicestrategien, hvis den også rummer kommunalbestyrelsens overvejelser om  

 arbejdets tilrettelæggelse.
F.eks. om inddragelsen af et initiativ på et  

 konkret indsatsområde skal ses i lyset af andre initiativer, eller om der i  

 det  

 konkrete arbejde forventes inddraget ekstern rådgivning, nedsat  

 arbejdsgrupper  

 eller lignende.
Det er dog op til kommunalbestyrelsen selv at træffe  

 beslutning  

 herom.
Tidsangivelsen i arbejdsplanen bør give et realistisk  

 indtryk af, hvornår det kan forventes, at initiativerne vil blive behandlet  

 af  

 kommunalbestyrelsen og eventuelt sat i værk på det enkelte indsatsområde og  

   

 hvor det er relevant  hvornår resultater herfra kan forventes.
Som et  

 eksempel  

 kan det i tidsangivelsen oplyses, at en benchmarkinganalyse vil blive  

 udarbejdet i løbet af februar og marts måned i andet valgår og resultatet  

 heraf  

 vil indgå i den tidlige budgetfase.
Som et andet eksempel, kan det angives,  

 at  

 der vil blive udarbejdet kontrakter på daginstitutionsområdet med henblik på  

 indførelse af kontraktstyring i løbet af efteråret i andet valgår, og at  

 kontrakterne skal være færdigbehandlet af fagudvalget senest i foråret i  

 tredje  

 valgår.
Der ligger ikke i § 62 en forpligtigelse til at  

 gennemføre bestemte effektivitetsfremmende foranstaltninger i forhold til de  

 enkelte områder eller ydelser.
Det er helt op til den enkelte  

 kommunalbestyrelse at beslutte, hvordan den vil tilrettelægge arbejdet,  

 herunder hvilke initiativer, den vil tage i anvendelse for at opnå de ønskede  

 mål.
Afhængigt af de enkelte områder vil mange forskellige  

 metoder til at fremme den ønskede effektivitetsudvikling kunne være  

 relevante.  

 Som nogle konkrete eksempler på initiativer til udvikling af kvalitet og  

 effektivitet kan på den ene side peges på  

  

 etablering  

 af konkurrence på leverandørsiden  

  

 for de kommunale ydelser.
Der kan f.eks.  

 være tale om:
  

 	  

    

 udbud af opgaver   

 	  

    

 indgåelse af  

 samarbejdsaftaler med private leverandører   

 	  

    

 indførelse af frit  

 valg mekanismer  også ud over dem, der etableres ved lov  og   

 	  

    

 fastsættelse af en  

 politik i forhold til såkaldte  

  afknopninger/firmatiseringer, hvor  

 medarbejderne danner et selskab, der løser de opgaver, de varetog, da de var  

 ansat i kommunen.
Det er en forudsætning, at overladelse af opgaver til en  

 privat leverandør og et eventuelt kommunalt engagement i den forbindelse sker  

 inden for lovgivningens rammer.
Der skal her særligt henvises til EUs  

 udbudsdirektiver.
 Der kan endvidere peges på kommunale samarbejder i  

 forskellige former, herunder overladelse af en opgave til en anden kommune på  

 områder, hvor dette er lovligt.
 På den anden side vil der  hvor en markedsafprøvning ikke  

 foretages  kunne iværksættes initiativer til effektivisering af den  

 eksisterende kommunale forvaltning gennem  

  

 økonomiske  

 eller organisatoriske foranstaltninger  

  

 , som f.eks.:
  

 	  

    

 kontrakt- og  

 resultatstyring og andre former for udvikling af økonomistyringen   

 	  

    

 efteruddannelse af  

 ledere og medarbejdere   

 	  

    

 indførelse af ny  

 teknologi Eller der kan peges på  

  

 specifikke  

 analyser såsom  

  

 :
  

 	  

    

 benchmarking eller  

 lignende produktivitetsanalyser   

 	  

    

 budgetanalyser og   

 	  

    

 brugerundersøgelser I arbejdsplanen angives som nævnt, hvilke initiativer  

 kommunalbestyrelsen overvejer at tage i anvendelse ved udarbejdelsen af  

 servicestrategien.
Forskellige forhold kan naturligvis betyde, at  

 kommunalbestyrelsen i løbet af valgperioden finder det relevant, at inddrage  

 andre typer af initiativer, eller at fokusere på andre indsatsområder.  

 Kommunalbestyrelsen er derfor ikke forpligtet til at gennemføre  

 arbejdsplanen,  

 som den er beskrevet i servicestrategien.
Eksempler på forhold, der kan  

 medføre, at arbejdsplanen ændrer sig, kan være ny lovgivning, eller at  

 private  

 leverandører kan tilbyde at løse opgaver, hvor der ikke tidligere har været  

 et  

 marked.
 Opmærksomheden skal imidlertid henledes på, at der i  

 opfølgningsredegørelsen skal redegøres for, hvordan der følges op på  

 servicestrategien inden for hvert enkelte indsatsområde jf. denne vejlednings  

 kapitel 5, herunder for hvordan arbejdsplanen er blevet ændret.
 Ligeledes skal det bemærkes, at konkrete analyser mv., der  

 udarbejdes som led i kommunens servicestrategi og opfølgningsredegørelse vil  

 kunne indgå i grundlaget for kommunernes almindelige forvaltningsrevision jf.  

 den kommunale styrelseslov § 42, stk. 2.
Kapitel 3 Udbudspolitik 3.1 Indledning I henhold til bekendtgørelsens § 2, skal kommunen som  

 en del af sin servicestrategi udarbejde retningslinier for sin anvendelse af  

 udbud i form af en udbudspolitik.
 Formålet hermed er at give borgere, potentielle leverandører  

 og medarbejdere et overblik over kommunalbestyrelsens holdninger til og  

 beslutninger om, hvordan udbud skal gribes an i kommunen.
Hensigten med bestemmelsen er således, at  

 kommunalbestyrelsen i udbudspolitikken på forhånd har afklaret de overordnede  

 og principielle spørgsmål om, hvordan udbud og udlicitering skal inddrages i  

 kommunens opgavevaretagelse.
Dette skal sikre, at de konkrete udbud  

 gennemføres  

 på et kendt grundlag og dermed med de bedst mulige vilkår for, at udbudet kan  

 gennemføres gnidningsløst og med det ønskede resultat til følge.
Kommunalbestyrelsen skal derfor i sin udbudspolitik gøre  

 rede for de overordnede retningslinier, kommunen tager udgangspunkt i, når  

 den  

 udbyder driftsopgaver.
Udbudspolitikken vil hermed medvirke til at  

 tilvejebringe et overblik over kommunens brug af udbud på tværs af  

 opgaveområder.
Udbudspolitikken fastsættes som en del af  

 kommunalbestyrelsens servicestrategi.
Det er derfor ikke muligt at delegere  

 opgaven til f.eks. økonomiudvalg, fagudvalg eller den kommunale  

 administration.
3.2 Udbudspolitikkens udformning og indhold Det er kommunalbestyrelsen selv, der fastlægger, hvor  

 detaljeret udbudspolitikken skal udformes.
Det står ligeledes  

 kommunalbestyrelsen frit for, hvordan den konkret vil udforme sin  

 udbudspolitik.
 Udbudspolitikken bør dog formuleres på en sådan måde, at der  

 tages højde for behovet for variation fra område til område, således at den  

 kommer til at udgøre en generel ramme for kommunens udbud.
I udbudspolitikken fastsættes kommunens overordnede  

 retningslinier inden for en række centrale forhold, jf. nedenfor.
Det er i  

 den  

 forbindelse vigtigt at understrege, at der med kravet om fastsættelse af en  

 udbudspolitik ikke sigtes til en form for udbuds  

  

 vejledning  

  

 eller guide i  

 de konkrete udbudsprocesser i kommunen, selv om det naturligvis står  

 kommunerne  

 frit for  under forudsætning af at nedenstående områder er medtaget  

  at  

 videre bearbejde udbudspolitikken i denne retning.
 Det fremgår af bekendtgørelsen § 2, stk. 2, pkt.  

 1-6, at udbudspolitikken skal indeholde en beskrivelse af  

 kommunalbestyrelsens  

 overordnede retningslinier for:
  

 	  

    

 valg af leverandører,  

 kravspecifikationer og betingelser ved udbud   

 	  

    

 kontrolbud, herunder  

 omkostningskalkulationer   

 	  

    

 kvalitetsopfølgning   

 	  

    

 beslutningsproceduren  

 i forbindelse med udbud   

 	  

    

 inddragelse af  

 personalet   

 	  

    

 anvendelsen af sociale  

 klausuler Derudover vil det være naturligt, at det fremgår af  

 kommunens udbudspolitik, hvis kommunen har andre principper og  

 retningslinier,  

 som den anvender i forbindelse med udbud.
Det skal i øvrigt bemærkes, at Økonomi- og  

 Erhvervsministeriet i samarbejde med Kommunernes Landsforening har etableret  

 internetportalen  

 www.udbudsportalen.dk, som er et elektronisk videnscenter for udbud og  

 udlicitering.
Som en del af det elektroniske videnscenter er der bl.a. adgang  

 til en digital vejledning, hvor det er muligt at finde eksisterende  

 regelgrundlag og vejledninger vedrørende kommunale serviceområder, som vil  

 kunne være relevante at inddrage i forbindelse med udarbejdelsen af  

 udbudspolitikkens enkelte punkter.
3.2.1 Valg af leverandører, kravspecifikationer  

 og betingelser ved udbud Kravspecifikationer er et vigtigt element i forbindelse med  

 udliciteringer.
Det er derfor væsentligt, at kravspecifikationen til det  

 konkrete udbud er formuleret, så det er et fleksibelt redskab, der kan tage  

 højde for ændringer, f.eks. i lovgivningen.
Samtidig er kravspecifikationen  

 det  

 naturlige udgangspunkt for dialogen mellem kommunen og den private  

 leverandør.
 Kommunalbestyrelsen skal i sin udbudspolitik beskrive,  

 hvilke overordnede retningslinier den har, som skal sikre den nødvendige  

 kvalitet af denne del af udbudsmaterialet.
 De overordnede retningslinier for udarbejdelse af  

 kravspecifikationer kan eksempelvis bestå i en præcisering af, hvem der har  

 ansvaret for udarbejdelsen af kravspecifikationen, og hvordan kommunen vil  

 understøtte det konkrete arbejde gennem rådgivning  f.eks. om der  

 afsættes  

 midler til ekstern rådgivning, eller om den ønsker at oparbejde en ekspertise  

 gennem en intern rådgiverfunktion.
I sin udbudspolitik skal kommunen endvidere beskrive,  

 såfremt der er fremtidige generelle betingelser, den stiller i forbindelse  

 med  

 udbud.
Eksempelvis kan kommunalbestyrelsen have ønsker om, at der anvendes  

 bestemte udbudsformer, at udliciterede opgaver styres gennem bestemte  

 samarbejdsformer, at kontrakter som udgangspunkt indgås for et bestemt antal  

 år, at der skal indgå konkrete miljøkrav, eller at der stilles bestemte krav  

 i  

 forbindelse med overdragelse af personale mv.
Endelig skal kommunalbestyrelsen beskrive sine generelle  

 krav i forbindelse med valg af leverandører.
Kommunalbestyrelsen kan  

 eksempelvis  inden for rammerne af EUs udbudsdirektiver   

 have ønsker til  

 hvilke udvælgelseskriterier (ved prækvalifikation) og tildelingskriterier,  

 der  

 anvendes, eller til hvordan sammensætningen af leverandører i kommunen ønskes  

 at være.
F.eks. at det er et mål så vidt muligt at give brugerne  

 valgmuligheder  

 ved at have flere alternative leverandører.
 Det vil være naturligt, at de overordnede retningslinier for  

 valg af leverandører, kravspecifikationer og betingelser ved udbud kædes  

 sammen  

 med eventuelle andre forhold, som kommunalbestyrelsen ønsker inddraget i det  

 konkrete udbudsmateriale.
3.2.2 Kontrolbud, herunder  

 omkostningskalkulationer Det er den enkelte kommunalbestyrelse selv, der beslutter,  

 om den ønsker at give kontrolbud på den pågældende opgave.
 I udbudspolitikken kan kommunalbestyrelsen derfor redegøre  

 for, om den har en generel politik med hensyn til kommunens afgivelse af  

 kontrolbud, eller om der tages konkret stilling fra sag til sag.
Desuden skal kommunalbestyrelsen fastlægge retningslinier  

 for udarbejdelse af kontrolbud.
I disse retningslinier skal det fastlægges  

 hvem, der har ansvaret for udarbejdelsen af kontrolbud, samt hvordan kommunen  

 sikrer, at der ikke deltager nogen, der har medvirket ved udarbejdelsen af  

 kontrolbudet i vurderingen af de indkomne eksterne tilbud.
 I den forbindelse kan kommunalbestyrelsen i udbudspolitikken  

 angive, hvordan udarbejdelsen af kontrolbud understøttes, f.eks. om der  

 afsættes midler til inddragelse af faglig ekspertise ved udarbejdelsen af  

 kontrolbudet.
Endelig skal kommunen angive retningslinier for anvendelsen  

 af omkostningskalkulation, der gælder i kommunen, herunder f.eks. om kommunen  

 har udarbejdet særlige regler herom.
Formålet hermed er at sikre, at de  

 relevante omkostninger henføres til den relevante aktivitet, således at der  

 sikres  

 sammenlignelighed med private bud.
 Det kan oplyses, at Indenrigs- og Sundhedsministeren i  

 Budget- og regnskabssystem for kommuner og amtskommuner (kapitel 9) vil  

 udarbejde en ramme for hvordan omkostningskalkulationer i forbindelse med  

 bl.a.  

 kontrolbud foretages.
3.2.3 Kvalitetsopfølgning Måden, hvorpå kommunen ønsker at følge op på kvaliteten af  

 varetagelsen af udliciterede opgaver, er et væsentligt element i samarbejdet  

 med dens private leverandører.
Som en del af udbudspolitikken skal  

 kommunalbestyrelsen derfor redegøre for eventuelle overordnede retningslinier  

 for kvalitetsopfølgning.
Disse overordnede retningslinier kan eksempelvis tage  

 udgangspunkt i, om kommunalbestyrelsen har opbygget en ramme for  

 samarbejdsformen med de private leverandører, hvori kvalitetsopfølgningen  

 indgår i den løbende dialog, eller mere konkret, om kommunalbestyrelsen har  

 særlige ønsker til, hvordan måling af den oplevede eller målbare kvalitet  

   

 hvor det er muligt og hensigtsmæssigt  skal inddrages.
Derudover kan  

 det f.eks.  

 indgå, i hvor høj grad leverandørens egenkontrol eller brugerundersøgelser  

 ønskes inddraget i kvalitetsopfølgningen.
3.2.4 Beslutningsproceduren i forbindelse med  

 udbud Der er ofte fokus på udbudsforløbet i kommunerne.
For at  

 sikre, at der for medarbejdere og borgere er klarhed om beslutningsprocessen  

 ved udbud, kan det som en del af udbudspolitikken indgå for det første på  

 hvilke tidspunkter af udbudsprocessen, der vil være en politisk inddragelse,  

 og  

 for det andet hvori inddragelsen normalt består  eksempelvis om der er  

 tale om  

 en orientering eller en beslutning.
 Eksempelvis kan det i udbudspolitikken beskrives, hvornår  

 henholdsvis fagudvalg, økonomiudvalg og kommunalbestyrelsen normalt  

 orienteres  

 eller træffer beslutning, før det er muligt at gå videre i udbudsprocessen.
 Ligeledes kan det f.eks. indgå, i hvilket omfang det er  

 fagudvalg, der skal komme med indstillinger forud for behandlingen i  

 økonomiudvalg og i kommunalbestyrelsen, eller om det f.eks. er en  

 arbejdsgruppe, der direkte kommer med indstillingerne til økonomiudvalget.
 Det skal dog understreges, at der ikke i bekendtgørelsen  

 stilles krav, der går ud over de almindelige kommunalretlige regler til, hvor  

 ofte politiske fagudvalg, økonomiudvalg eller kommunalbestyrelsen skal  

 inddrages i forbindelse med en udbudsproces.
3.2.5 Inddragelse af personalet I henhold til bestemmelser i overenskomster, generelle  

 aftaler og lov om lønmodtageres retsstilling ved virksomhedsoverdragelse (lov  

 nr. 111 af 21. marts 1979) kan en kommune have en række forpligtelser i  

 forhold  

 til personalet.
Kommunalbestyrelsen skal i sin udbudspolitik beskrive sine  

 overordnede retningslinier for, hvordan kommunen med udgangspunkt i  

 eksisterende lovgivning, aftaleforhold mv. vil inddrage personalet.
Det vil  

 være naturligt, at kommunalbestyrelsen i den forbindelse fastlægger, hvornår  

 personalet skal inddrages, hvordan denne inddragelse skal foregå og hvem, der  

 har ansvaret for tilrettelæggelsen og gennemførelsen af denne inddragelse.
3.2.6 Anvendelse af sociale klausuler En social klausul er et krav i en udbudskontrakt om, at den,  

 der vinder udbudet, påtager sig en nærmere angivet social forpligtigelse.  

 Målet  

 med sociale klausuler kan dels være at fastholde personer på arbejdsmarkedet  

 og  

 forebygge nedslidning, og dels at integrere personer, der er uden for  

 arbejdsmarkedet.
I udbudspolitikken skal kommunalbestyrelsen redegøre for, om  

 den har en politik med hensyn til anvendelsen af sociale klausuler i  

 forbindelse med udbud, hvor dette er muligt og formålstjenligt.
Desuden kan  

 kommunalbestyrelsen angive, hvordan den ønsker at anvende sociale klausuler i  

 forbindelse med udliciteringer.
Eksempelvis om den som udgangspunkt ønsker at  

 stille krav til enkeltelementer i tilbudsgivernes personalepolitik   

 f.eks.  

 oplysninger om sygdomsforebyggende foranstaltninger, og hvordan den  

 praktiserer  

 dette  eller om, at leverandøren skal ansætte et antal personer fra  

 særlige  

 grupper.
 Der kan i denne forbindelse som grundlag for overvejelserne  

 bl.a. henvises til vejledningen  

  

 Sociale  

 klausuler i praksis  

  

 udgivet af det daværende Erhvervsministerium i  

 september 2000 og hjemmesiden www.socialaftaler.dk, der er udviklet i  

 samarbejde mellem Økonomi- og Erhvervsministeriet og Kommunernes  

 Landsforening.
Kapitel 4 Redegørelse om servicestrategi 4.1 Indledning I styrelseslovens § 62, stk. 1, 3. pkt., stilles  

 der krav om, at servicestrategien, herunder udbudspolitikken, skal udformes  

 som  

  

 en redegørelse  

  

 , der gøres tilgængelig  

 for kommunens borgere.
Bestemmelsen indeholder imidlertid ingen krav til,  

 hvordan redegørelsen skal udformes.
Den konkrete udformning vil således kunne  

 tilpasses den enkelte kommunes størrelse, organisation, sædvanlige  

 information  

 til borgerne mv.
 Formålet med redegørelsen er at skabe overblik og åbenhed  

 over for kommunens borgere og nuværende og fremtidige leverandører omkring  

 kommunens overvejelser om, hvordan den vil udvikle sin opgavevaretagelse,  

 herunder i hvilket omfang den overvejer at anvende udbud.
 Kommunalbestyrelsens servicestrategi kan antage mange  

 former, ligesom detaljeringsgraden kan være forskellig fra kommune til  

 kommune.  

 Den form, som kommunalbestyrelsen vælger at bruge i det interne arbejde med  

 servicestrategien, afgør, om denne samtidig er egnet som eksternt  

 informationsmateriale til borgere og andre.
 Indeholder den servicestrategi, som kommunalbestyrelsen har  

 behandlet, f.eks. alene en oversigt over indsatsområder, en arbejdsplan med  

 beskrivelse af initiativer og tidsplan, en oversigt over hvilke områder det  

 overvejes at sende i udbud, samt en udbudspolitik, vil det være naturligt at  

 lade hele servicestrategien indgå i redegørelsen.
 Indeholder servicestrategien derimod mere omfangsrige  

 redegørelser eller analyser, vil det formentlig være mere hensigtsmæssigt, at  

 kommunens redegørelse om servicestrategi udformes på en sådan måde, at den er  

 direkte tilgængelig og overskuelig for borgerne.
 For at redegørelsen kan være så overskuelig som mulig, bør  

 der i servicestrategien være en direkte sammenhæng mellem indsatsområder og  

 initiativer, der gør det muligt for læserne let at få et overblik over hvilke  

 initiativer, der vil blive anvendt på hvilke indsatsområder og hvornår.
Det skal desuden holdes for øje, at formålet med  

 redegørelsen er at give et overblik over kommunalbestyrelsens overvejelser.  

 Oplysningerne bør derfor give en dækkende og relevant oversigt, der også kan  

 anvendes af private virksomheder i forbindelse med deres overvejelser om at  

 afgive tilbud, herunder gøre det klart, på hvilke områder kommunen vil gøre  

 brug af udbud.
Dette kan således også være til støtte for privates  

 overvejelser  

 om afgivelse af tilbud efter § 62 a, i den kommunale styrelseslov.
I kommunens redegørelse om servicestrategi vil det også være  

 muligt for kommunalbestyrelsen at medtage oplysninger om, hvordan  

 opgavevaretagelsen er organiseret i kommunen.
Dette vil ligeledes kunne  

 styrke  

 formålet om at tilvejebringe åbenhed over for såvel kommunens borgere som  

 nuværende og fremtidige leverandører, og vil i den forbindelse specielt kunne  

 være et godt grundlag for privates overvejelser om afgivelse af tilbud efter  

 § 62  

 a, om udfordringsret og kommunens behandling af disse efter § 62 b,  

 stk. 1, nr. 9.
4.2 Offentliggørelse af redegørelsen om  

 servicestrategi Efter bestemmelsen i § 62 kan kommunalbestyrelsen selv  

 beslutte, hvorledes den vil gøre kommunens servicestrategi, herunder  

 udbudspolitikken, tilgængelig for kommunens beboere og hvordan den i øvrigt  

 skal indgå i kommunalbestyrelsens dialog med borgerne.
 Det er imidlertid vigtigt, at servicestrategien efter  

 bestemmelsen i styrelsesloven er rettet til kommunens borgere, og at alle  

 borgere i kommunen således får mulighed for at gøre sig bekendt med og  

 forholde  

 sig til kommunalbestyrelsens overvejelser om udvikling af kvaliteten og  

 effektiviteten i kommunens opgavevaretagelse.
 Det vil desuden være en fordel, hvis kommunen i samlet form  

 gør udbudspolitikken tilgængelig i en form, som potentielle leverandører vil  

 kunne gøre brug af i forbindelse med deres overvejelser om afgivelse af  

 tilbud.
Servicestrategien kan fremlægges for kommunens borgere på  

 offentligt tilgængelige steder, f.eks. på biblioteker.
Det vil ligeledes være  

 naturligt, at servicestrategien gøres tilgængelig på kommunens hjemmeside.  

 Der  

 kan også oplyses om servicestrategiens indhold eller centrale dele heraf ved  

 annoncering i lokale dagblade og ugeaviser.
 Kommunen kan desuden vælge at lade servicestrategien trykke  

 som en særskilt pjece eller inddrage den som led i kommunens orientering om  

 årsbudgettet efter styrelseslovens § 39. Der bør i øvrigt henvises til  

 kommunens udbudspolitik på de steder, hvor kommunen i øvrigt informerer om  

 udbud og udlicitering.
Kapitel 5 Opfølgningsredegørelse 5.1 Indledning Ifølge styrelseslovens § 62 c, skal kommunalbestyrelsen  

 inden udgangen af 3. kvartal i det år, hvori valg til kommunalbestyrelsen  

 finder sted, afgive  

  

 en redegørelse  

  

 om, hvordan kommunalbestyrelsen følger op på servicestrategien og om, hvordan  

 den har behandlet private virksomheders tilbud om at udføre opgaver for  

 kommunen efter § 62 a og § 62 b, stk. 1, nr. 9.
En opfølgningsredegørelse er et supplement til  

 servicestrategien, som skal gøre det muligt at vurdere, hvordan  

 kommunalbestyrelsen med udgangspunkt i servicestrategien i løbet af  

 valgperioden har arbejdet med udviklingen af kvaliteten og effektiviteten i  

 sin  

 opgavevaretagelse.
Opfølgningsredegørelsen udgør dermed også et grundlag for  

 den efterfølgende drøftelse af kommunens servicestrategi for den følgende  

 valgperiode.
Formålet med opfølgningsredegørelsen er samtidig at give  

 borgerne et overblik over, hvordan kommunalbestyrelsen har fulgt op på  

 servicestrategien og på den måde arbejdet for at løse sin opgavevaretagelse  

 med  

 så høj en kvalitet og så effektivt som muligt.
Endeligt er det et formål med  

 opfølgningsredegørelsen at orientere borgerne om, hvordan kommunalbestyrelsen  

 har behandlet udfordringstilbud, og hvad tilbudene har medført for den  

 kommunale opgavevaretagelse.
Der stilles i bestemmelsen kun krav om, at  

 kommunalbestyrelsen skal udarbejde én opfølgningsredegørelse i valgperioden.  

 Det vil imidlertid stå kommunalbestyrelsen frit for at udarbejde  

 opfølgningsredegørelser oftere.
Eksempelvis er det en mulighed, at udarbejde  

 opfølgningsredegørelser i 2. og 3. valgår, med det formål, at gøre status  

 over  

 det hidtidige forløb med servicestrategien samt redegøre for eventuelle  

 ændringer for det fremtidige arbejde i forhold til servicestrategiens  

 oprindelige arbejdsplan.
 Opmærksomheden skal dog henledes på, at den  

 opfølgningsredegørelse, der skal være godkendt inden 3. kvartal i valgår,  

 skal  

 indeholde en redegørelse for hele valgperioden jf. nedenfor.
 Det er kommunalbestyrelsen selv, der skal godkende  

 opfølgningsredegørelsen, og det er derfor ikke muligt at delegere  

 behandlingen  

 til f.eks. økonomiudvalget, fagudvalg eller den kommunale administration.
5.2 Opfølgningsredegørelsens udformning og  

 indhold Kommunalbestyrelsen fastlægger selv, hvor detaljeret  

 opfølgningsredegørelsen skal udformes.
Da opfølgningsredegørelsen imidlertid  

 er  

 en redegørelse for, hvordan der følges op på kommunens servicestrategi vil  

 det  

 være hensigtsmæssigt, at opfølgningsredegørelsen udformes efter et  

 tilsvarende  

 mønster som redegørelsen for servicestrategien.
Dette kan eksempelvis gøres ved, at opfølgningsredegørelsen  

 behandler de enkelte indsatsområder i samme rækkefølge og på samme måde, som  

 de  

 er behandlet i redegørelsen for servicestrategien.
Dette vil muliggøre en  

 direkte sammenligning mellem redegørelsen for servicestrategien og  

 opfølgningsredegørelsen, og dermed opfylde formålet om, at  

 opfølgningsredegørelsen skal give borgerne et overblik over, hvordan  

 kommunalbestyrelsen har fulgt op på servicestrategien.
 Opfølgningsredegørelsen skal indeholde følgende elementer:
1.  

 	  

    

 en opfølgning på  

 kommunens servicestrategi 2.  

 	  

    

 en redegørelse for  

 udliciterede opgaver 3.  

 	  

    

 en redegørelse for  

 opgavevaretagelsen hvor kommunen efter udbud selv varetager opgaven på  

 grundlag  

 af kontrolbud 4.  

 	  

    

 en redegørelse for  

 kommunalbestyrelsens behandling af tilbud afgivet som følge af  

 udfordringsretten 5.2.1 Opfølgning på kommunens servicestrategi Det er et hovedformål med opfølgningen på kommunens  

 servicestrategi, at kommunalbestyrelsen gør status over arbejdet med  

 udviklingen af kvalitet og effektivitet.
Det kan ske med udgangspunkt i en  

 besvarelse af følgende spørgsmål:
  

 	  

    

 Hvor langt er kommunen  

 kommet med gennemførelsen af sin servicestrategi?   

 	  

    

 Har der vist sig behov  

 for ændringer i strategien?   

 	  

    

 Hvilke resultater har  

 kommunen opnået i forhold til udvikling af kvaliteten og effektiviteten i  

 opgaveløsningen ved hjælp af disse initiativer? Opfølgningen kan for det enkelte indsatsområde f.eks.  

 indeholde oplysninger om, hvorvidt de initiativer, det i servicestrategien  

 blev  

 overvejet at tage i anvendelse, er blevet brugt, og om de ønskede mål er  

 opnået.
5.2.2 Redegørelse for udliciterede opgaver Opfølgningsredegørelsen skal indeholde en redegørelse med  

 oplysninger om, hvilke opgaver kommunen har udliciteret efter udbud i den  

 pågældende valgperiode.
Redegørelsen skal indeholde oplysninger om opgavens art,  

 f.eks. om der er tale om børnepasning, rengøring, praktisk bistand eller  

 lignende For opgaver, som hidtil har været varetaget af kommunen og  

 som efter udbud er udliciteret i valgperioden og hvis økonomiske omfang  

 overstiger kr. 500.000 om året oplyses desuden om:
  

 	  

    

 opgavens økonomiske  

 omfang opgjort på årsbasis   

 	  

    

 den økonomiske  

 udvikling i forhold til situationen før udbud   

 	  

    

 hvilken leverandør,  

 der varetager opgaven som følge af udbudet   

 	  

    

 hvorvidt kommunen selv  

 har budt på opgaven i form af et kontrolbud   

 	  

    

 oplysninger om  

 udviklingen af kvaliteten   

 	  

    

 oplysninger om  

 udviklingen i miljømæssige forhold Kommunalbestyrelsen skal således i redegørelsen oplyse om  

 sin vurdering af udviklingen af kvaliteten for opgaven.
Denne vurdering skal  

 gives på baggrund af kommunens kvalitetskontrol, men det er i øvrigt op til  

 kommunalbestyrelsen selv at fastlægge, hvilke oplysninger den vil give.  

 Kommunalbestyrelsen kan herudover vælge at medtage oplysninger om, hvorvidt  

 kvalitetskontrollen har givet anledning til sanktioner eller bemærkninger.
 Vedrørende miljømæssige forhold skal kommunen oplyse, om den  

 i kravspecifikationen har stillet miljømæssige krav, og i så fald om de er  

 strammere end de krav, der hidtil har været stillet til opgavevaretagelsen.  

 Har  

 kvalitetskontrollen af den udliciterede opgave givet anledning til  

 bemærkninger  

 vedrørende miljøforhold eller krav om ændring af opgaveløsningen, oplyses  

 ligeledes herom.
5.2.3 Redegørelse for opgavevaretagelsen hvor  

 kommunen efter udbud selv varetager opgaven på grundlag af kontrolbud Ifølge bekendtgørelsen § 4, nr. 3, skal  

 opfølgningsredegørelsen indeholde en redegørelse for opgavevaretagelsen i de  

 situationer, hvor kommunalbestyrelsen efter et udbud, har valgt fortsat at  

 varetage opgaven selv på grundlag af et kontrolbud.
 Redegørelsen om kontrolbud skal indeholde oplysninger om,  

 hvorvidt opgaven i økonomi og indhold bliver varetaget svarende til indholdet  

 i  

 kontrolbudet.
 Redegørelsen kan desuden indeholde oplysninger om, hvilken  

 organisationsform der er valgt som følge af kontrolbudet, f.eks. om opgaven  

 bliver kontraktstyret, bliver styret med udgangspunkt i en bestiller-udfører  

 model eller lignende.
5.2.4 Redegørelsen for kommunalbestyrelsens  

 behandling af tilbud afgivet som følge af udfordringsretten Opfølgningsredegørelsen skal indeholde oplysninger om,  

 hvorvidt kommunalbestyrelsens behandling af tilbud efter § 62 a har  

 medført, at den opgave, som tilbudet omhandler, udføres af andre end  

 kommunen.  

 Hvis dette ikke er tilfældet, skal kommunalbestyrelsen oplyse, hvad årsagen  

 er  

 hertil.
Opfølgningsredegørelsen skal endvidere indeholde oplysninger om de  

 tilbud, som kommunalbestyrelsen har behandlet efter § 62 b, stk. 1,  

 nr. 9. Kommunalbestyrelsen er imidlertid ikke forpligtet til at redegøre for  

 de  

 tilbud, som de under henvisning til § 62 b, stk. 1, nr. 1-8, har  

 afvist at træffe beslutning om.
5.3 Offentliggørelse af opfølgningsredegørelsen Ifølge § 62 c, stk. 1, 3. pkt., skal  

 opfølgningsredegørelsen gøres tilgængelige for kommunens beboere.  

 Styrelsesloven stiller imidlertid ikke bestemte krav til, hvordan  

 informationen  

 skal offentliggøres.
Det er således op til den enkelte kommune at finde den  

 fremgangsmåde, som kommunen finder bedst egnet.
Det vil dog være naturligt,  

 at  

 opfølgningsredegørelsen gøres offentlig tilgængelig på en måde svarende til,  

 hvad der gælder for offentliggørelse af redegørelsen for servicestrategien  

 jf.  

 kapitel 4.2.
