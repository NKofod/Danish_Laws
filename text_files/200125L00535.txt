Tillægsbetænkning afgivet af  

 Socialudvalget den 16. maj 2002 Tillægsbetænkning over Forslag til lov om ændring af lov om  

 social pension og lov om aktiv socialpolitik (Genindførelse af efterlevelsespension m.v.) [af socialministeren (Henriette Kjær)] 1. Ændringsforslag Der er af socialministeren stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 20. marts 2002 og var til 1.  

 behandling den 10. april 2002. Lovforslaget blev efter 1. behandling henvist  

 til behandling i Socialudvalget.
Udvalget afgav betænkning den 2. maj  

 2002. Lovforslaget var til 2. behandling den 7. maj 2002, hvorefter det blev  

 henvist til fornyet behandling i Socialudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
3. Indstillinger og politiske bemærkninger Et flertal i udvalget (S, V, DF, KF, SF, EL og KRF)  

 indstiller lovforslaget til vedtagelse med det stillede  

 ændringsforslag.
Dansk Folkeparti skal i denne forbindelse gøre  

 opmærksom på, at det af socialministeren stillede  

 ændringsforslag om genindførelse af efterlevelsespension m.v. er  

 stillet som et resultat af en mellem regeringen og Dansk Folkeparti  

 indgået aftale om udmøntning af aftale om finansloven for 2002.  

 Dansk Folkeparti har sikret, at loven får virkning fra den 1. januar  

 2002, og at der er afsat i alt 46,8 mio. kr. til ordningen.
Dermed opfylder  

 Dansk Folkeparti et af løfterne fra valgkampen.
 Et mindretal i udvalget (RV) indstiller lovforslag  

 til forkastelse, men vil stemme for det stillede  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Af	socialministeren, tiltrådt af  

udvalget:
Til § 3 1) Paragraffen affattes således:
» Stk. 1. Loven træder i kraft den 1. juni 2002 og  

 har virkning for tilfælde, hvor dødsfaldet er indtrådt den  

 1. januar 2002 eller senere.
 Stk. 2. For en efterlevende ægtefælle  

 eller samlever, som efter § 48 i lov om social pension som affattet ved denne  

 lovs § 1, nr. 5, er berettiget til efterlevelsespension efter en pensionist,  

 der er afgået ved døden i perioden mellem den 1. januar 2002 og  

 den 31. maj 2002, efterbetales efterlevelsespensionen efter fradrag af de  

 ydelser, der er udbetalt efter de indtil den 1. juni 2002 gældende  

 regler om udbetaling ved dødsfald i lov om social pension og lov om  

 aktiv socialpolitik.
Stk. 3. For personer og dødsboer, der er  

 omfattet af § 33, stk. 7, i lov om social pension som affattet ved denne lovs  

 § 1, nr. 2, og som i perioden mellem den 1. januar 2002 og den 31. maj 2002  

 har modtaget krav om tilbagebetaling af for meget udbetalt pension for den  

 måned, hvori pensionisten er død, frafaldes dette krav.
Er  

 tilbagebetaling sket, udbetales beløbet til den berettigede, medmindre  

 beløbet efter § 33, stk. 8, i lov om social pension som affattet ved  

 denne lovs § 1, nr. 3, indgår i opgørelsen af  

 efterlevelsespension.« Bemærkninger Til nr. 1 Med dette ændringsforslag foreslås det, at  

 genindførelsen af efterlevelsespension m.v. får virkning for de  

 tilfælde, hvor dødsfaldet er indtrådt den 1. januar 2002  

 eller senere.
 For de personer, der efter ændringsforslaget bliver  

 berettiget til efterlevelsespension efter en pensionist, der er afgået  

 ved døden før den 1. juni 2002, skal der foretages en beregning  

 af, hvor meget der vil skulle udbetales yderligere for at sikre den  

 efterlevende pensionist en efterlevelsespension i 3 måneder fra  

 tidspunktet for dødsfaldet.
 I denne beregning vil der skulle tages højde for  

 eventuelt udbetalt efterlevelseshjælp, den omregning (opregulering) af  

 den efterlevendes pension i perioden indtil 3 måneder efter  

 dødsfaldet, der måtte være sket som følge af  

 ændrede indkomstforhold, overgang til status som enlig pensionist m.v.  

 Der vil også skulle tages højde for de ændrede regler om  

 tilbagebetaling af for meget udbetalt pension.
Efter lovforslaget skal der generelt ikke kræves  

 tilbagebetaling af for meget udbetalt pension (i de tilfælde, hvor  

 afdøde modtog forudbetalt pension), hvis der skal udbetales  

 efterlevelsespension.
For meget udbetalt pension indgår i stedet ved  

 opgørelsen af de tre måneders efterlevelsespension.
Hvis den efterlevende ægtefælle ikke modtager  

 social pension, skal der efter lovforslaget ikke fremsættes krav om  

 tilbagebetaling af for meget udbetalt pension.
Det samme gælder, hvis  

 den efterlevende samlever ikke modtager social pension, men er indsat som  

 arving efter afdøde.
Er pensionisten afgået ved døden i  

 perioden mellem den 1. januar 2002 og den 31. maj 2002, medfører  

 ændringsforslaget, at kravet på tilbagebetaling frafaldes.
Er der  

 i de nævnte tilfælde sket tilbagebetaling, udbetales det  

 tidligere tilbagebetalte beløb til den berettigede.
Administrative og økonomiske konsekvenser for det offentlige Ændringsforslaget skønnes at medføre  

 en samlet merudgift på 46,8 mio. kr. i 2002. Udgiften fordeler sig med  

 en merudgift til staten på 54,7 mio. kr. og en mindreudgift til  

 kommunerne på 7,8 mio. kr. i 2002.
 I nedenstående tabel er vist de økonomiske  

 konsekvenser af ændringsforslaget specificeret ud på  

 efterlevelsespension, efterlevelseshjælp, pensionsudbetaling ved  

 død og boligstøtte, fordelt på stat og kommune.
 Mio. kr.
 2002 pl.
Efterlevelsespension 62,0 Stat 60,8 Kommune 1,2 Efterlevelseshjælp -17,4 Stat -8,7 Kommune -8,7 Pensionsudbetaling v/død 4,1 Stat 4,0 Kommune 0,1 Boligstøtte -1,8 Stat -1,4 Kommune -0,5 I alt 46,8 Stat 54,7 Kommune -7,8 Ændringsforslaget forventes at medføre visse  

 administrative byrder for kommunerne.
De hermed forbundne udgifter  

 forudsættes afholdt inden for den kompensation, der oprindelig blev  

 givet i forbindelse med indførelse af efterlevelseshjælpen.
 Ændringsforslaget skal forhandles med de kommunale  

 parter.
Else Winther Andersen (V)  

  Eva Kjer Hansen (V)  Flemming Oppfeldt (V)  

  Troels Lund Poulsen (V)  Aase D.
Madsen (DF)  

  Pia Kristensen (DF) Charlotte Dyremose (KF) nfmd.  

  Helge Adam Møller (KF)  

  Tove Videbæk (KRF) fmd.  

  Anne-Marie Meldgaard (S)  Grete Schødts (S)  

  Jørn Pedersen (S) Karen Jespersen (S)  

  Jette Bergenholz Bautrup (S)  

  Villy Søvndal (SF)  Margrethe Vestager (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
