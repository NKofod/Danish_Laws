 I medfør af brandlovens § 11 indstifter justitsministeriet herved et  

 anciennitetstegn for 10 års god tjeneste i brandvæsenet.
Anciennitetstegnet består af et rødt emaljeskjold med en forgyldt  

 brandhjelm, der hviler på en brandøkse og et strålerør.
Når tegnet bæres til  

 branduniform, anbringes det midt på venstre brystlommes springfold eller på  

 tilsvarende plads på venstre side af brystet.
 Tegnet kan tildeles befalingsmænd og menige i kommunale udrykningskorps og  

 i de frivillige brandværn i Sønderjylland.
Anciennitetstegnet tildeles af brandkommissionen, i kommuner uden  

 brandkommission af kommunalbestyrelsen.
Ved tildelingen kan anvendes et af  

 justitsministeriet godkendt diplom.
 Anciennitetstegnet betales af vedkommende kommune, for tiden med 15,00  

 kr., og kan sammen med diplomet rekvireres fra Dansk brandinspektørforening,  

 adresse Bernstorffsvej 159, 2920 Charlottenlund.
 Justitsministeriet, den 1. juli 1970.
 P.M.V.
 E.B.
