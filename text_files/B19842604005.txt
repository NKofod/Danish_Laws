 Oprettelse eller benyttelse af personsøgeudstyr må kun finde sted efter en  

 i hvert enkelt tilfælde indhentet tilladelse fra Post- og Telegrafvæsenet  

 (P&T), Radioteknisk Tjeneste, Islands brygge 83 C, 2300 København S.  

 Tilladelse udstedes i henhold til bekendtgørelse om landmobile  

 radiotjenester, og der opkræves en årlig afgift for hver sender og for hver  

 modtager.
 Til brug for personsøgeanlæg er der indtil videre afsat følgende  

 frekvenser:
P&T kan ikke påtage sig noget asvar i forbindelse med forstyrrelser på  

 nævnte frekvenser.
Radioanlæggenes indretning og godkendelse samt mærkning Anlæggene hos den enkelte bruger må kun være indrettet for den eller de  

 frekvenser, som af P&T er anvist den pågældende.
Det benyttede udstyr skal i henhold til ovennævnte bekendtgørelse være  

 godkendt af P&T.
Når et udstyr ønskes afprøvet med henblik på  

 godkendelse, rettes af en dansk fabrikant eller en dansk repræsentant  

 skriftlig henvendelse herom til Radioteknisk tjeneste, Islands Brygge 83 C,  

 2300 København S.
Anmodningen skal indeholde oplysninger om anlæggets  

 fabrikat samt typetegnelse.
Som bilag til anmodningen skal vedlægges  

 diagrammer, beskrivelse samt tekniske specifikationer for udstyret.
 Udstyr, der ønskes afprøvet, sendes til Radioteknisk Tjeneste, Islands  

 Brygge 83 C, 2300 København S.
For afprøvningen, der foretages med henblik på godkendelse, opkræver  

 P&T et gebyr pr. prøve, uanset afprøvningens resultat.
Til beløbet lægges  

 merværdiafgift.
For anlæg, der godkendes uden egentlig afprøvning, opkræves et af P&T  

 fastsat gebyr.
Til beløbet lægges merværdiafgift.
 Udstyret skal være mærket med følgende oplysninger: 1. Fabrikat 2.  

 Typebetegnelse 3. Fabrikations- eller løbenummer.
Mærkningen skal være mekanisk solid og holdbar og kan f.eks. udføres ved  

 gravering, prægning eller anvendelse af metalskilte.
De nævnte oplysninger  

 skal være således placeret på anlægget, at de er let synlige i forbindelse  

 med kontrol.
Før anlæg bringes ud på markedet, skal mærkningen være godkendt  

 af Radioteknisk Tjeneste.
Teknisk specifikationer Sendere Sendetype Alle sendetyper er tilladt, når udstrålingen fra anlæg på frekvenser  

 omkring 30 MHz holdes indenfor en 10 kHz kanal og for anlæg på frekvenser  

 omkring 445 MHz holdes indenfor en 25 kHz kanal.
Sendeeffekt Den afgivne effekt af den umodulerede bærebølge må ikke overstige 5 watt,  

 når anlægget belastes med den nominelle udgangsimpedans (normalt 50 ohm).
Frekvensafvigelse Senderens frekvensafvigelse må ikke være større end nedenstående  

 frekvenstolerancer. +/- 0,6 kHz for 30 MHz anlæg +/- 2,5 kHz for 445 MHz  

 anlæg.
Udstrålet effekt i nabokanaler For 30 MHz anlæg må den udstrålede effekt i nabokanaler (10 kHz kanaler)  

 ikke overstige 20 mikrowatt.
For 445 MHz anlæg skal udstrålingen i  

 nabokanaler (25 kHz kanaler) for sendere med en bærebølgeeffekt større end 2  

 watt være dæmpet mindst 70 dB under bærebølgeeffekten.
For sendere med  

 bærebølgeeffekter op til 2 watt må udstrålingen i nabokanaler højst være 0,2  

 mikrowatt.
Uønsket udstråling Uønsket udstråling på andre frekvenser end bærebølgefrekvensen og de  

 sidebånd, der fremkommer ved normal modulation, må ikke overstige 0,25  

 mikrowatt i frekvensområdet 100 kHz - 1000 MHz og må ikke overstige 1  

 mikrowatt i frekvensområdet 1000 MHz - 4000 MHz.
Den tilsvarende udstråling,  

 når udstyret er i standby, må ikke overstige 2 nanowatt hhv. 20 nanowatt.  

 Modtagere Uønsket udstråling Uønsket udstråling må ikke overstige 2 nanowatt på frekvenser under 1 GHz  

 og 20 nanowatt på frekvenser over 1 GHz.
 Det henstilles, at der udelukkende introduceres modtagere med gode  

 egenskaber for så vidt angår nabokanalselektivitet, idet man må være foreredt  

 på, at nabokanaler anvises tjenester, der er placeret i samme geografiske  

 område.
Endvidere anbefales det, at der anvendes et effektivt kodet  

 toneopkaldssystem.
Herved vil uønskede modtageroplukninger i mange tilfælde  

 kunne undgås.
 P&T forholder sig til enhver tid ret til at ændre ovennævnte  

 bestemmelser, såfremt det på grundlag af indvundne erfaringer skønnes  

 påkrævet.
 Disse bestemmelser erstatter tilsvarende bestemmelser, marts 1982.
