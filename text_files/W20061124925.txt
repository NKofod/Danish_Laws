Klage  

 over afslag på ansøgning om fortrinsstilling til suppleringsjord Direktoratet  

 for FødevareErhvervs skrivelse af 4. maj 2006  

  

 , j. nr. 3101-065-05-2992.
»--- I brev af 24.  

 november 2005 har De for K klaget over, at Jordbrugskommissionen for  

 Ringkøbing  

 Amt den 2. november 2005 har meddelt afslag på en ansøgning om  

 fortrinsstilling  

 til 8 ha.
Afgørelsen er truffet i forbindelse med en ansøgning om, at P kan  

 blive ejer af 16,5 ha af landbrugsejendommen L som ejendom uden  

 beboelsesbygning.
Direktoratets  

 afgørelse Direktoratet  

 for FødevareErhverv ophæver hermed afgørelsen og hjemviser sagen til fornyet  

 behandling  

 i kommissionen, da kommissionen ikke til fulde har opfyldt sin  

 vejledningspligt  

 over for K efter § 75 i cirkulære nr. 36 af 3. juni 2005 om lov om  

 landbrugsejendomme, jf. nedenfor.
 Direktoratets  

 afgørelse kan efter § 16, stk. 3, i bekendtgørelse nr. 863 af 19. august 2004  

 om regionale jordbrugskommissioner mv. ikke påklages til anden myndighed.
Redegørelse  

 for sagen G har hos  

 Jordbrugskommissionen for Ringkøbing Amt på vegne P søgt om tilladelse til,  

 at  

 han kan blive ejer af 16,5 ha af landbrugsejendommen L som ejendom uden  

 beboelsesbygning.
 Det er  

 oplyst, at P i forvejen ejer landbrugsejendomme på i alt 97,3 ha.
Med brev af  

 6. september 2005 har K fået tilsendt et naboerklæringsskema.
Det fremgår af  

 brevet, at der skal vedlægges dokumentation, hvor dette er anført i skemaet.
 K har som  

 ejer af en landbrugsejendom på 56,2 ha søgt om fortrinsstilling til 8 ha.
 Han har i  

 erklæringens punkt 3 erklæret, at han har erhvervet sin ejendom ved skøde  

 lyst  

 26. maj 1975, og i punkt 8, nr. 4, erklæret, at han selvstændigt og aktivt  

 som  

 lovlig ejer eller forpagter i mindst 4 år inden for de sidste 10 år har  

 drevet  

 en jordbrugsbedrift med et dyrket areal på mindst 30 ha eller med et  

 arbejdsbehov på mindst 900 timer årligt.
 Jordbrugskommissionen  

 har den 2. november 2005 efter landbrugslovens § 32, stk. 2, afvist K's  

 ansøgning.
 Kommissionen  

 finder, at naboerklæringsskemaet ikke indeholder tilstrækkelige oplysninger  

 til  

 vurdering af, om han opfylder betingelserne for at opnå fortrinsstilling, da  

 der ikke er vedlagt dokumentation for uddannelse.
 Det er  

 samtidig vurderet, at der ikke foreligger sådanne særlige forhold, som kan  

 begrunde, at der meddeles yderligere frist til indhentelse af den fornødne  

 dokumentation efter bestemmelserne i § 25, stk. 3, i  

 landbrugslovsbekendtgørelsen.
 I brev af 24.  

 november 2005 har De for K klaget over afgørelsen, og jordbrugskommissionen  

 har  

 den 15. december 2005 fremsendt klagen hertil, idet kommissionen fastholder  

 afgørelsen.
 De gør  

 gældende, at K har opfyldt sin oplysningspligt, således at kommissionen  

 ligger  

 inde med de nødvendige oplysninger om, at han besidder den fornødne praktiske  

 uddannelse, og at naboerklæringen ikke beskriver, hvorledes en »praktisk  

 landbrugsmæssig uddannelse« kan dokumenteres.
 Kommissionen  

 fastholder, at det ikke kan konstateres ud fra det oplyste i punkt 3 og 8, at  

 ejendommen i mere end 4 år har været over 30 ha, og om K selv har drevet  

 denne  

 i 4 år inden for de sidste 10 år.
 De henviser  

 til, at kommissionen har vejledningspligt over for begge sagens parter, jf. §  

 75 i landbrugslovscirkulæret, og at bekendtgørelsens § 25, stk. 3, ikke giver  

 hjemmel til at tilsidesætte denne vejledningspligt.
 Kommissionen  

 fastholder, at vejledningspligten over for K er opfyldt, idet det klart  

 fremgår  

 i følgebrevet til naboerklæringsskemaet, at der skal vedlægges dokumentation,  

 hvor dette er anført i skemaet, samt konsekvensen af, at dette ikke kan  

 opfyldes.
 De  

 konstaterer, at § 25, stk. 3, i bekendtgørelsen tilsiger, at der i særlige  

 tilfælde kan fastsættes en frist på højest 4 uger til fremsendelse af den  

 fornødne dokumentation, og at cirkulærets § 75 beskriver, hvornår der  

 foreligger ganske særlige forhold - nemlig ved uklarhed om, hvorvidt naboen  

 opfylder  

 betingelserne for fortrinsstilling.
Kommissionen  

 fastholder, at der ikke er ganske særlige forhold, der kan medføre, at der  

 gives en frist til indsendelse af dokumentation.
Kommissionen er af den  

 opfattelse, at hvis der f.eks. er tvivl om udformningen af den fremsendte  

 dokumentation,  

 kan det være et sådant særligt forhold, der evt. kan medføre, at der meddeles  

 en ny frist.
 De fremfører,  

 at det i brevet af 6. september 2005 til K ikke beskrives, hvad der anses som  

 tilstrækkelig dokumentation for, at uddannelseskravet er opfyldt, og at der i  

 henhold til god forvaltningsskik er god grund til at beskrive, hvorledes  

 dette  

 krav kan dokumenteres.
 Kommissionen  

 henviser til, at det er anført i brevet af 6. september 2005, at såfremt der  

 er  

 spørgsmål, kan der ske henvendelse til kommissionen, men at henvendelse fra K  

 ikke er modtaget om udfyldelse af og dokumentation til naboerklæringsskemaet.
 De gør  

 gældende, at det forvaltningsretlige forbud imod skøn under regel er  

 tilsidesat, når det i brev af 6. september 2005 generelt overses, at der kan  

 foreligge ganske særlige omstændigheder, der tilsiger, at der skal gives en  

 ansøger yderligere frist.
Kommissionen  

 henviser til, at det forvaltningsretlige skøn ikke er tilsidesat, idet det  

 netop konkret er vurderet, at der ikke er ganske særlige forhold, der kan  

 medføre, at der gives en frist til indsendelse af dokumentation.
Kommissionen  

 fastholder, at hvis der f.eks. er tvivl om udformningen af den fremsendte  

 dokumentation, kan det være et sådant særligt forhold, der evt. kan medføre,  

 at  

 der meddeles en ny frist.
 I brev af 22.  

 december 2005 har De konstateret, at der i naboerklæringens punkt 8 intet er  

 anført omkring hvilken dokumentation, der skal vedlægges.
Redegørelse  

 for direktoratets afgørelse Af § 32, stk.  

 2, i lov nr. 435 af 9. juni 2004 om landbrugsejendomme fremgår det, at ejeren  

 af en landbrugsejendom, der ønsker fortrinsstilling til suppleringsjord, skal 1. have fast  

 bopæl på den ejendom, der ønskes suppleret, eller på en anden  

 landbrugsejendom,  

 den pågældende er ejer eller medejer af, og selv drive sin bedrift, 2. opfylde  

 uddannelseskravet, jf. § 12, stk. 2, nr. 1, 3. være  

 villig til at betale sædvanlig handelspris for arealet, og 4. være ejer  

 af en eller flere landbrugsejendomme, hvis areal tilsammen er på mindst 30  

 ha,  

 eller som har et arbejdsbehov på mindst 900 timer årligt vurderet på grundlag  

 af produktionens sammensætning.
 Det følger af  

 § 25, stk. 1, i bekendtgørelse nr. 421 af 3. juni 2005 om reglerne i lov om  

 landbrugsejendomme, at ejere, der ønsker fortrinsstilling, skal afgive  

 oplysninger og ønsker om køb af suppleringsjord på et særligt skema.  

 Jordbrugskommissionen  

 afgør ud fra de givne oplysninger, om de pågældende er berettigede til en  

 fortrinsstilling, jf. dog stk. 3.
 Ifølge  

 bekendtgørelsens § 25, stk. 3, kan jordbrugskommissionen, hvis en  

 naboerklæring,  

 der er indkommet rettidigt til jordbrugskommissionen, ikke indeholder  

 tilstrækkelige oplysninger til vurderingen af, om den pågældende nabo  

 opfylder  

 betingelserne for at opnå fortrinsstilling, i særlige tilfælde fastsætte en  

 frist på højst 4 uger til fremsendelse af fornøden dokumentation.
De nærmere  

 retningslinier for administrationen af reglerne om fortrinsstilling til  

 suppleringsjord findes bl.a. i § 75 i cirkulære nr. 36 af 3. juni 2005 om lov  

 om landbrugsejendomme, hvoraf det fremgår, at jordbrugskommissionen i sager  

 om  

 suppleringsjord skal vejlede parterne, såvel den primære ansøger som naboer,  

 der ønsker fortrinsstilling, om reglerne i samme omfang.
Kommissionen skal  

 desuden lægge vægt på, at procedureforskrifter og tidsfrister, jf. §§ 25 og  

 26  

 i bekendtgørelse nr. 421 af 3. juni 2005 om reglerne i lov om  

 landbrugsejendomme, kun fraviges, når ganske særlige forhold taler for det,  

 f.eks. hvis der er uklarhed om, hvorvidt naboen opfylder betingelserne for  

 fortrinsstilling.
Det er  

 Direktoratet for FødevareErhvervs opfattelse, at det af punkt 8 i  

 erklæringsskemaet og skrivelse af 6. september 2005 fra jordbrugskommissionen  

 til K fremgår, at der skal vedlægges dokumentation for jordbrugsmæssig  

 uddannelse.
Det er således en fejl, at K ikke fremsender den nødvendige  

 dokumentation eller kontakter kommissionen for at få afklaret, hvilken  

 dokumentation, der skal fremsendes.
 Direktoratet  

 finder imidlertid, at kommissionen burde have kontaktet K med henblik på at  

 få  

 fejlen rettet.
 Direktoratet  

 finder således, at kommissionen ikke til fulde har opfyldt sin  

 vejledningspligt  

 efter § 75 i cirkulære nr. 36 af 3. juni 2005 om lov om landbrugsejendomme.
 Direktoratet  

 for FødevareErhverv har derfor - som nævnt- ophævet jordbrugskommissionens  

 afgørelse  

 og hjemvist sagen til fornyet behandling i kommissionen.
Med  

 venlig hilsen ---« 1  

 Peter Mortensen, Landbrugsloven  Landbrugets retsforhold II (2005), s.  

 195 f.
