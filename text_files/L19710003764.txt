 I tilslutning til udenrigsministeriets bekendtgørelse nr. 28 af 17. marts  

 1965 og nr. 64 af 17. juni 1968, Lovtidende C, bringes det herved til  

 almindelig kundskab, at Cameroun med virkning fra den 21. oktober 1970 har  

 tiltrådt den i Paris den 12. oktober 1955 undertegnede konvention om  

 oprettelse af en international organisation for retslig metrologi.
 Endvidere har Storbritannien i en note af 9. marts 1970 erklæret, at  

 konventionen finder anvendelse på følgende områder: Bahamaøerne, Fiji,  

 Gibraltar, Jomfruøerne, Montserrat, Seychellerne samt Turks og Caicos-øerne.
 Udenrigsministeriet, den 29. april 1971.
 F.M.
 Paul Fischer.
