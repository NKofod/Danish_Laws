Skriftlig fremsættelse (9. oktober 2003) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
Forslag til lov om  

 ændring af lov om grundlæggende social- og sundhedsuddannelser  

 (Ansættelsesaftaler for elever hos private leverandører af personlig og  

 praktisk hjælp m.v.) (Lovforslag nr.
L 31).
Med dette lovforslag får private leverandører af personlig  

 og praktisk hjælp m.v. (hjemmehjælp m.v.) mulighed for at indgå  

 ansættelsesaftaler med elever, der ønsker at uddanne sig til social- og  

 sundhedshjælper.
Denne mulighed er i henhold til de gældende  

 uddannelsesregler  

 i dag alene forbeholdt amter, kommuner og Hovedstadens Sygehusfællesskab.
Folketinget vedtog i foråret 2002 regeringens ældrepakke,  

 der blandt andet betød, at ældre, der har behov for personlig og praktisk  

 hjælp  

 m.v., ikke kun skal være henvist til de kommunale hjemmehjælpsordninger, men  

 frit kan vælge, om hjælpen skal leveres af den kommunale leverandør eller af  

 en  

 privat leverandør.
Hensigten er, at modtagere af personlig og praktisk hjælp  

 skal have væsentlig mere indflydelse på hjælpens udførelse samtidig med, at  

 valgfriheden skal give bedre mulighed for at sikre kvaliteten inden for pleje  

 og den praktiske hjælp.
Med indførelsen af frit-valg ordningen er der behov for, at  

 private leverandører - på linie med kommunale leverandører - får mulighed for  

 indgå ansættelsesaftaler med social- og sundhedshjælperelever.
Social- og  

 sundhedshjælperuddannelsen indeholder de mål for kvalifikationer og  

 kompetencer, som kræves for at arbejde inden for det kommunale område for  

 pleje  

 og praktisk hjælp.
 Adgangen til at uddanne egne medarbejdere skal dels sikre,  

 at private leverandører både nu og i fremtiden kan opfylde de kvalitetskrav,  

 der fastsættes for opgaveløsningen inden for området for pleje og praktisk  

 hjælp, dels give de private leverandører mulighed for at tage et aktivt og  

 direkte medansvar for, at der til stadighed er tilstrækkeligt med  

 uddannelsespladser til at indfri det samlede behov for færdiguddannede  

 social-  

 og sundhedshjælpere.
Forslaget giver endvidere private leverandører, der ikke kan  

 tilbyde alle praktikdele i uddannelsen, mulighed for at indgå aftaler med  

 andre  

 private leverandører eller kommunale leverandører om at stille de nødvendige  

 praktikpladser til rådighed.
Sådanne aftaler mellem forskellige leverandører  

 ændrer ikke ved, at uddannelsen fortsat kun kan gennemføres på grundlag af en  

 uddannelsesaftale med én arbejdsgiver, der som hidtil vil have det endelige  

 ansvar for alle praktikforløb i uddannelsen.
Kommunalbestyrelserne har det endelige ansvar for  

 hjemmeplejen, og skal i henhold til lov om social service fastsætte de  

 kvalitetskrav, som private firmaer skal opfylde for at blive godkendt som  

 leverandører af praktisk og personlig hjælp.
Lovforslaget giver mulighed for,  

 at kommunalbestyrelserne herved kan stille krav om, at en privat leverandør  

 ansætter en eller flere social- og sundhedshjælperelever eller stiller  

 praktikpladser til rådighed for den kommunale leverandør.
Endvidere vil der  

 kunne stilles krav om, at en privat leverandør viderefører  

 uddannelsesforløbet  

 for én eller flere elever, der har fået sin uddannelse afbrudt, fordi en  

 leverandør er ophørt med sin virksomhed.
 Forslaget indeholder derudover et ændringsforslag af mere  

 redaktionel karakter, idet det med forslaget præciseres, at amtsrådene i  

 overensstemmelse med tidligere praksis kan bestemme, at eleverne selv  

 anskaffer  

 lærebøger i alle obligatoriske fag i de grundlæggende social- og  

 sundhedsuddannelser.
 Ændringerne foreslås at træde i kraft den 1. januar 2004.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
