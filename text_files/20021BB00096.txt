Fremsat den 21. februar 2003 af  

 Jørn Jespersen (SF), Margrete Auken (SF),  

  Aage Frandsen (SF) og Morten Homann (SF) Forslag til folketingsbeslutning om grundig belysning af opgraderingsmuligheder og  

 mindre  

 naturskadelige alternativer til den planlagte  

 Frederikssundmotorvej Folketinget opfordrer regeringen til at belyse  

 opgraderingsmuligheder og mindre naturskadelige alternativer til den  

 planlagte Frederikssundmotorvej ved at udarbejde en seriøs og grundig VVM-undersøgelse,  

 hvor forbedring af den eksisterende Frederikssund-vejstrækning, dens  

 tilslutning og trafikopland   herunder udbygning af den kollektive trafik  

 er i fokus, og ved at udarbejde fyldestgørende besvarelse af Foreningen  

 Grøn Trafik i Bycirklens kritik af Vejdirektoratets VVM-redegørelse som  

 anført i foreningens høringssvar (jf.
Miljø- og  

 Planlægningsudvalget, alm. del   bilag 527).
Bemærkninger til forslaget Den danske natur er trængt og på  

 tilbagetog.
Der forsvinder mange naturområder, fordi presset fra  

 byudvikling, fra trafikanlæg og fra landbrugets arealanvendelse og  

 produktion gør indhug i naturområderne.
Hermed forsvinder en  

 lang række levesteder   med en nedgang i antallet af dyre- og  

 plantearter til følge.
En lang række særlige naturtyper er  

 også trængt og risikerer at forsvinde.
Således berøres 27 værdifulde  

 naturområder i det område, hvor Frederikssundmotorvejen kan komme  

 til at ligge.
Af dem bliver de 18 karakteriseret som vigtige eller uhyre  

 vigtige.
Etablering af motorveje i sådanne områder er udtryk for  

 manglende naturhensyn og kortsigtet planlægning.
Naturbeskyttelseslovens § 20 fastslår, at offentlige  

 anlæg skal tage hensyn til landskab og natur.
De store  

 trafikanlægs fragmentering af landskabet har stor negativ betydning for  

 dyrs og planters mulighed for at bevæge sig rundt i landskabet for at  

 søge føde, finde ly eller formere sig.
Det danske vejnet  

 isolerer allerede i dag visse dyrebestande genetisk.
Det er derfor  

 afgørende for muligheden for at etablere det økologiske  

 netværk af habitater, at kompetencen og viljen til at sikre, at veje,  

 jernbaner m.m. ikke kommer på tværs af  habitater, grønne  

 netværk og korridorer, er til stede.
Danmark er også forpligtet  

 hertil i medfør af Natura 2000-direktiverne.
Ophævelse af fredningsbestemmelser bringer efter  

 forslagsstillernes vurdering Danmark i konflikt med såvel dansk  

 lovgivning som EU-bestemmelser om beskyttet natur.
Det er derfor af  

 afgørende betydning, at regeringen og Folketinget respekterer  

 fredninger og proceduren for eventuel ophævelse af  

 fredningsbestemmelser, fremfor at gennemføre f.eks. vejprojekter  

 gennem fredet område ved hjælp af en anlægslov.
Som følge heraf må en ny VVM-vurdering efter  

 forslagsstillernes opfattelse undersøge konsekvenserne for de  

 berørte naturværdier i regionen.
Det er vigtigt, at der kan  

 findes en løsning, som respekterer fredede og værdifulde  

 naturområder.
Derfor bør Foreningen Grøn Trafik i  

 Bycirklen Det fremgår af Foreningen Grøn Trafik i  

 Bycirklen Foreningen Grøn Trafik i Bycirklen anfører i  

 en række kritikpunkter bl.a. følgende, jf. høringssvaret  

 s. 4 ff.:
 Den nuværende VVM-rapport har så væsentlige  

 mangler, at den ikke er egnet som grundlag for en beslutning om valg af en ny  

 trafikløsning for Frederikssundfingeren.
En motorvej vil ifølge Vejdirektoratets VVM-rapport kun  

 reducere problemerne på Frederikssundsvej kortvarigt.
På 10  

 år vil trafikmængderne og -problemerne på vejen En motorvejsløsning vil modarbejde en lang række danske  

 og internationale miljøaftaler og -planer.
 Den nuværende VVM-rapport ser bort fra et utal af forhold, der  

 kan bevirke et fald i de prognosticerede trafikmængder i regionen,  

 herunder vanskeligere/dyrere parkeringsforhold, trafikrestriktioner i  

 København, højere benzinpriser, yderligere forbedringer af  

 S-togsbetjeningen, pendlerbusser, varslede EU-tiltag samt ændrede  

 planforudsætninger for regionen.
VVM-rapporten inkluderer en I forlængelse heraf er det kritisabelt, at Vejdirektoratet har  

 undersøgt 0+løsningen og K+løsningen isoleret hver for  

 sig   og ikke vurderet, hvad en kombination af disse løsninger kan  

 give.
Denne mangel bidrager naturligvis til at svække potentialerne i  

 de alternative løsninger.
 Motorvejens betydning for den kollektive trafik er voldsomt  

 underspillet.
 DSB har ikke været inddraget i Vejdirektoratets prognosearbejde  

 vedrørende den kollektive trafik, hvilket underminerer validiteten af  

 arbejdet.
VVM-rapporten giver ikke et reelt billede af den trafikstigning, som  

 selve etableringen af en motorvej vil føre til.
Hvor rapportens egne  

 fremskrivninger peger på en stigning i Frederikssundregionen på  

 mere end 12 pct., formidles dette som en negligerbar trafikforøgelse i  

 Storkøbenhavn på 0,1 pct.
 Redegørelsen for den øgede trafiktilstrømning  

 til København er utroværdig og negligerer fuldstændig den  

 store risiko for, at den i forvejen stærkt belastede hovedstad  

 yderligere skal plages af unødvendig trafik til stor gene for  

 indbyggerne.
 I den nuværende VVM-rapport ses sikkerhedsvurderingerne ikke at  

 medregne den stigende ulykkesfrekvens på motorveje eller lokale  

 forhold, der kan forringe trafiksikkerheden på motorvejen.
 Endvidere ses Vejdirektoratets VVM-vurdering ikke at tage  

 højde for de allerede planlagte og budgetterede  

 trafiksikkerhedsforbedringer af Frederikssundsvej i forhold til vurderingen  

 af en motorvejs sikkerhedspotentiale.
 Vejdirektoratets VVM-rapport fremstiller et billede af, at etablering  

 af en motorvej og en 10-årig stigning i trafikmængderne kan  

 føre til en reduktion i antallet af støjplagede boliger.  

 VVM-rapporten giver således ikke et billede af, hvor mange boliger der  

 vil være støjplagede i 2010, såfremt motorvejen etableres  

 uden støjværn langs hverken motorvej eller  

 Frederikssundsvej.
En motorvej vil medføre en massiv barriereeffekt for mennesker  

 og dyr i hele Frederikssundfingeren.
Motorvejen vil føre til  

 uoprettelig skade på landskaber og rekreative områder, nedbryde  

 lokale trafikforbindelser og relationer og ødelægge friluftsliv  

 og ikke-motoriseret trafik i hele regionen.
Motorvejen vil medføre øgede emissioner af en lang  

 række luftforurenende stoffer, hvilket i Vejdirektoratets VVM-rapport  

 er voldsomt underspillet.
Endvidere vurderer rapporten ikke den vigtige og  

 højaktuelle problematik vedrørende ultrafine  

 partikler.
Skriftlig fremsættelse Jørn Jespersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om grundig belysning  

 af opgraderingsmuligheder og mindre naturskadelige alternativer til den  

 planlagte Frederikssundmotorvej.
(Beslutningsforslag nr.
B 96).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
