Pressenævnets kendelse i sag nr. 2010-6-1057 Resumé Klager  en person  klagede over artiklen Arbejdsglæden er forsvundet i bladet Indblik og på www.sundhedogomsorg-vbh.kk.dk.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Da klagen vedrører en artikel bragt i papirudgivelsen Indblik i 2008, og nævnet først har modtaget klagen i august 2010, er fristen overskredet.
Klagen over bladet Indblik afvises derfor i medfør af medieansvarsloven § 43, stk. 3.
 Da den internetside, hvorpå den pågældende artikel er gjort tilgængelig, ikke er anmeldt til Pressenævnet efter medieansvarsloven § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Denne del af klagen hører således ikke under nævnets kompetence og afvises derfor af den grund i medfør af medieansvarsloven § 43, stk. 2, nr. 1.
 [Klager] har klaget til Pressenævnet over artiklen Arbejdsglæden er forsvundet i bladet Indblik september 2008/3, idet han mener, at god presseskik er tilsidesat.
 Klagen er modtaget i Pressenævnet den 27. august 2010.
Indblik udgives af Sundheds- og Omsorgsforvaltningen Københavns Kommune.
Artiklen er tillige gjort tilgængelig på hjemmesiden:
http://www.sundhedogomsorg-vbh.kk.dk/Nyheder%20og%20Links/Temaartikler/~/media/aeldrekontorvbh/Indblik_nr32008.ashx [Klager] har til støtte for klagen bl.a. anført, at artiklen først for nylig er lagt på internettet, hvorfor klager først nu har fået kendskab til artiklens indhold.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Da klagen vedrører en artikel bragt i papirudgivelsen Indblik i 2008, og nævnet først har modtaget klagen i august 2010, er fristen overskredet.
Klagen over bladet Indblik afvises derfor i medfør af medieansvarsloven § 43, stk. 3.
 Da den internetside, hvorpå den pågældende artikel er gjort tilgængelig, ikke er anmeldt til Pressenævnet efter medieansvarsloven § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Denne del af klagen hører således ikke under nævnets kompetence og afvises derfor af den grund i medfør af medieansvarsloven § 43, stk. 2, nr. 1.
