Bekendtgørelse  

 om lægemidlers kvalitet  

1) I medfør af § 52 og § 104, stk. 2, i lov nr.  

 1180 af 12. december 2005 om lægemidler fastsættes:
 § 1.  

  

 For  

 lægemidler, der er omfattet af en markedsføringstilladelse, skal  

 markedsføringstilladelsens indehaver sikre overholdelse af lægemiddellovens  

 § 51.
 Stk. 2.  

  

 For  

 lægemidler, hvortil der ikke stilles krav om en markedsføringstilladelse,  

 skal  

 fremstilleren sikre overholdelse af lægemiddellovens § 51.
§ 2.  

  

 Et  

 lægemiddel omfattet af § 1 skal opfylde 1)  

 	  

 de krav til  

 lægemidlets kvalitet, der er gældende på fremstillingstidspunktet, på  

 tidspunktet  

 for lægemidlets fremstilling, og 2)  

 	  

 de krav til  

 lægemidlets kvalitet, der er gældende i holdbarhedsperioden, inden for den  

 fastsatte holdbarhedsperiode.
 § 3.  

  

 Et  

 mellemprodukt eller en råvare, der anvendes til fremstilling af lægemidler,  

 skal opfylde de krav til mellemproduktets henholdsvis råvarens kvalitet, der  

 er  

 gældende på det tidspunkt, hvor mellemproduktet henholdsvis råvaren anvendes  

 i  

 fremstillingen.
 Stk. 2.  

  

 Lagerholdte  

 batch af mellemprodukter henholdsvis råvarer må med mindre andet er fastsat,  

 anvendes indenfor holdbarhedsperioden uanset at kravene til kvalitet ændres.  

 Ved retest (påkrævet fornyet afprøvning efter de fastsatte kontrolmetoder) af  

 sådanne batch skal de gældende, ændrede krav til kvalitet dog opfyldes.
Dokumentation til fastlæggelse af kvaliteten § 4.  

  

 Indehaveren af markedsføringstilladelsen skal sikre overholdelse af de krav  

 til  

 kvalitet, der fremgår af dokumentationen til fastlæggelse af kvaliteten, der  

 godkendes af Lægemiddelstyrelsen i forbindelse med udstedelse af  

 markedsføringstilladelsen eller senere.
 Stk. 2.  

  

 I de  

 tilfælde, hvor den i stk. 1 nævnte dokumentation udgøres af en standard  

 optaget i Danske Lægemiddelstandarder, jf. § 8, eller i en farmakopé,  

 skal  

 der til hver en tid være tale om den på lægemidlets fremstillingstidspunkt,  

 henholdsvis den på mellemproduktets eller råvarens anvendelsestidspunkt  

 gældende udgave.
Stk. 3.  

  

 I de  

 tilfælde, hvor den i stk. 1 nævnte dokumentation ikke eller kun delvis  

 udgøres af en standard optaget i Danske Lægemiddelstandarder, og der senere  

 bliver fastsat en standard i Danske Lægemiddelstandarder, skal  

 dokumentationen  

 for kvaliteten af lægemidlet, mellemproduktet eller råvaren ændres i  

 overensstemmelse hermed.
De foretagne ændringer i dokumentationen skal  

 godkendes  

 af Lægemiddelstyrelsen, jf. lægemiddellovens § 26.
Stk. 4.  

  

 I de  

 tilfælde, hvor der ikke er optaget en sådan standard i Danske  

 Lægemiddelstandarder, skal dokumentationen til fastlæggelse af kvaliteten  

 løbende ændres i overensstemmelse med udviklingen inden for kvalitetsnormer  

 for  

 tilsvarende lægemidler, mellemprodukter eller råvarer.
De foretagne ændringer  

 i  

 dokumentationen skal godkendes af Lægemiddelstyrelsen, jf. lægemiddellovens  

 § 26.
§ 5.  

  

 Med  

 mindre andet er godkendt, skal kvaliteten af et lægemiddel, herunder dets  

 emballage, samt mellemprodukter og råvarer, der anvendes ved fremstilling af  

 lægemidlet, leve op til de standarder og regler, som er bekendtgjort i den på  

 fremstillingstidspunktet gældende udgave af Danske Lægemiddelstandarder, jf.  

 § 8,  

 samt under fornøden hensyntagen til gældende EU-guidelines, jf.
Danske  

 Lægemiddelstandarder.
§ 6.  

  

 Kvaliteten af et lægemiddel, herunder dets emballage, som ikke bringes på det  

 danske marked, eller af et mellemprodukt eller en råvare, der anvendes til  

 fremstilling af lægemidlet, kan uanset bestemmelserne i §§ 4 og 5  

 fastlægges i overensstemmelse med andre standarder og regler, hvis  

 markedsføringstilladelsens indehaver henholdsvis fremstilleren har  

 dokumenteret  

 overfor Lægemiddelstyrelsen, at sådanne andre standarder og regler er fastsat  

 af 1)  

 	  

 myndighederne i  

 importlandet, eller 2)  

 	  

 udbyderen i  

 forbindelse med udbud fra en international eller national hjælpeorganisation.
 Stk. 2.  

  

 Hvis  

 dokumentation for fastlæggelsen af kvaliteten i tilfælde omfattet af  

 stk. 1  

 udgøres af henvisning til en farmakopé, skal der være tale om den på  

 fremstillingstidspunktet henholdsvis anvendelsestidspunktet gældende udgave  

 af  

 farmakopeen.
Holdbarhed § 7.  

  

 For  

 lægemidler, hvortil der stilles krav om en markedsføringstilladelse, kan  

 holdbarhedsperioden maksimalt fastsættes til fem år.
 Stk. 2.  

  

 For  

 lægemidler, hvortil der ikke stilles krav om en markedsføringstilladelse, kan  

 holdbarhedsperioden maksimalt fastsættes til to år, med mindre fremstilleren  

 er  

 i besiddelse af dokumentation for en længere holdbarhed.
Lægemiddelstandarder § 8.  

  

 I  

 Danske Lægemiddelstandarder fastlægger Lægemiddelstyrelsen 1)  

 	  

 standarder for a)  

 	  

 lægemidler, herunder  

 dets emballage, b)  

 	  

 lægemiddelformer, c)  

 	  

 mellemprodukter, d)  

 	  

 råvarer, e)  

 	  

 terminologi, og 2)  

 	  

 visse regler for  

 fremstilling, kvalitetskontrol og opbevaring af lægemidler.
 Stk. 2.  

  

 Danske  

 Lægemiddelstandarder er tilgængelig på Lægemiddelstyrelsens netsted.
 Stk. 3.  

  

 Lægemiddelstyrelsen indrykker i Statstidende en meddelelse om tidspunktet for  

 ikrafttrædelse af eller rettelser og tillæg til Danske Lægemiddelstandarder  

 med  

 oplysning om, hvor de ny tekster kan erhverves.
 § 9.  

  

 Med  

 bøde straffes den, der overtræder §§ 1, 2, 3, 4, 5, 6 og 7.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 10.  

  

 Bekendtgørelsen træder i kraft den 17. december 2005.
 Stk. 2.  

  

 Bekendtgørelse nr. 611 af 2. juni 1997 om lægemidlers kvalitet ophæves.
Lægemiddelstyrelsen, den 7. december  

 2005 Jytte Lyngvig /Anne-Marie Vangsted 1)  

 Bekendtgørelsen indeholder bestemmelser, der gennemfører Europa-Parlamentets  

 og  

 Rådets direktiv 2001/83/EF og direktiv 2001/82/EF af 6. november 2001 om  

 oprettelse af henholdsvis en fællesskabskodeks for human- og  

 veterinærmedicinske  

 lægemidler som senest ændret ved direktiv 2004/27/EF om ændring af direktiv  

 2001/83/EF om oprettelse af en fællesskabskodeks for humanmedicinske  

 lægemidler, og direktiv 2004/28/EF om ændring af direktiv 2001/82/EF om  

 oprettelse af en fællesskabskodeks for veterinærlægemidler (EF-Tidende L 136,  

 30. april 2004, s. 34-57 og s. 58-84), Europa-Parlamentets og Rådets direktiv  

 2004/24/EF af 31. marts 2004 om ændring af direktiv 2001/83/EF om oprettelse  

 af  

 en fællesskabskodeks for humanmedicinske lægemidler for så vidt angår  

 traditionelle  

 plantelægemidler (EF-Tidende L 136, 30. april 2004, s. 85-90).
