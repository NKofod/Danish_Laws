Bekendtgørelse om tilskud til fremme af tilpasningen og  

 udviklingen af landdistrikterne (Artikel  

 33-ordningen) I medfør af § 2, stk. 2, jf. stk. 1, nr. 6, § 3, § 16,  

 stk. 1, § 18, stk. 1 og 5, § 20, stk. 1, § 22, § 24, stk. 1, § 25, stk. 1 og  

 2,  

 § 26, stk. 2, og § 27, stk. 1, i lov nr. 338 af 17. maj 2000 om støtte til  

 udviklingen af landdistrikterne (landdistriktsstøtteloven), fastsættes efter  

 bemyndigelse:
Kapitel 1 Ordningens indhold § 1.  

  

 Tilskud kan inden for de på de årlige finanslove afsatte rammer ydes til  

 projekter, der fremmer attraktive erhvervs- og levevilkår og en bæredygtig  

 udvikling af landdistrikterne, jf. § 2, og gennemføres af offentlige  

 myndigheder eller almennyttige sammenslutninger, jf. § 3, stk. 2.
Stk. 2.  

  

 Tilskud kan  

 endvidere ydes til projekter, der gennemføres af virksomheder, herunder  

 jordbrugsbedrifter, samt enkeltpersoner, hvis 1)  

 	  

    

 projekterne er  

 omfattet af § 2, stk. 1, nr. 5 eller nr. 6, eller 2)  

 	  

    

 projekterne er  

 omfattet af et amtskommunalt projekt.
 Stk. 3.  

  

 Amtskommuner,  

 Bornholms Kommune og andre offentlige myndigheder kan deltage i  

 finansieringen  

 af projekter under ordningen.
 § 2.  

  

 Der  

 kan ydes tilskud til projekter inden for følgende områder:
 1)  

 	  

    

 Tilvejebringelse af  

 basale servicefaciliteter for erhvervslivet og befolkningen i  

 landdistrikterne,  

 jf. § 12.
 2)  

 	  

    

 Renovering, sanering  

 og udvikling af mindre byer i landdistrikterne samt beskyttelse og bevarelse  

 af  

 landdistrikternes kulturværdier, jf. § 13.
 3)  

 	  

    

 Udvikling og  

 forbedring af infrastruktur, der er forbundet med udviklingen af jordbruget,  

 jf. § 14.
 4)  

 	  

    

 Fremme af aktiviteter  

 inden for turisme og håndværk, jf. § 15.
 5)  

 	  

    

 Diversificering af  

 aktiviteterne på jordbrugsområdet, jf. § 16.
 6)  

 	  

    

 Afsætning af  

 kvalitetsprodukter fra jordbruget, jf. § 17.
 § 3.  

  

 Ved  

 en mindre by i landdistrikterne forstås i denne bekendtgørelse en  

 sammenhængende bebyggelse med højst 3.000 indbyggere.
 Stk. 2.  

  

 Ved almennyttige  

 sammenslutninger, der gennemfører projekter, forstås i denne bekendtgørelse  

 organisationer, der består af mindst 5 fysiske eller juridiske personer, hvor  

 projektets formål indgår i formålsbestemmelserne eller virker til fremme  

 heraf,  

 og hvor organisationen har bindende vedtægter, rets- og handleevne.
 Stk. 3.  

  

 Ved en  

 jordbrugsbedrift forstås i denne bekendtgørelse en bedrift, der anvendes til  

 landbrug, gartneri, frugtplantage, planteskole eller lignende  

 jordbrugsvirksomhed.
Stk. 4.  

  

 Jordbrugsbedriften skal omfatte mindst én ejendom, der er undergivet  

 landbrugspligt efter reglerne i landbrugsloven.
Dette gælder dog ikke  

 bedrifter, der i det væsentligste anvendes til gartnerivirksomhed.
Stk. 5.  

  

 Jordbrugsbedriften skal have et arbejdskraftbehov på mindst 415 timer pr.  

 regnskabsår.
Behovet for arbejdskraft beregnes på grundlag af  

 mekaniseringsgrad, staldforhold, arrondering og øvrige driftsforhold.
 Stk. 6.  

  

 Bornholms  

 Kommune sidestilles i denne bekendtgørelse med amtskommuner.
Kapitel 2 Administration Myndigheder § 4.  

  

 Tilskudsordningen finansieres af midler under Fødevareministeriet, af midler  

 fra amtskommuner og eventuelle andre offentlige myndigheder samt af midler  

 fra  

 EU.
 Stk. 2.  

  

 Direktoratet for  

 FødevareErhverv fastlægger hvert år en fordeling på amtskommuner af  

 tilsagnsrammen under Fødevareministeriet og af EUs samlede medfinansiering af  

 ordningen.
 Stk. 3.  

  

 Inden for de  

 samlede rammer, jf. stk. 1, fremsender amtskommunerne bindende indstilling om  

 godkendelse af projekter til direktoratet, jf. § 6, stk. 3.
 § 5.  

  

 Direktoratet for FødevareErhverv foretager kontrol i forbindelse med  

 sagsbehandling og udbetaling af tilskud.
 Stk. 2.  

  

 Direktoratet for  

 FødevareErhverv, Plantedirektoratet og Fødevaredirektoratet forestår efter  

 bemyndigelse den fysiske kontrol.
 Stk. 3.  

  

 Direktoratet for  

 FødevareErhverv foretager den efterfølgende kontrol.
 Stk. 4.  

  

 Til brug for den  

 i stk. 1-3 nævnte kontrol indhentes fornødne oplysninger fra andre  

 myndigheder.
 Ansøgning om tilskud m.v.
§ 6.  

  

 Ansøgning om tilskud skal udfærdiges på et særskilt skema, der fås hos  

 Direktoratet for FødevareErhverv eller amtskommunerne.
Ansøgningen indgives  

 til  

 den amtskommune, hvortil projektet har den nærmeste tilknytning.
 Stk. 2.  

  

 Indgivelse af  

 ansøgning til amtskommunen kan ske, når amtskommunen har offentliggjort en  

 regional handlingsplan for tilpasning og udvikling af landdistrikterne, og  

 der  

 er foretaget en fordeling på amtskommuner af midlerne under  

 tilskudsordningen.
Stk. 3.  

  

 Amtskommunen  

 foretager en prioritering af de indkomne ansøgninger.
Kun projekter, som  

 amtskommunen finder har betydning for gennemførelse af de i stk. 2 nævnte  

 regionale handlingsplaner for tilpasning og udvikling af landdistrikterne,  

 kan  

 indstilles til tilsagn om tilskud.
Ved ens prioriterede ansøgninger går  

 tidligere modtagne ansøgninger forud for senere.
 Stk. 4.  

  

 Ansøgningen skal  

 senest være modtaget af den pågældende amtskommune inden udgangen af 2005.
 § 7.  

  

 Direktoratet for FødevareErhverv påser, at betingelserne for at opnå tilskud  

 efter denne bekendtgørelse er opfyldt, og træffer på baggrund af  

 amtskommunens  

 indstilling afgørelse om tilsagn om tilskud.
§ 8.  

  

 Direktoratet for FødevareErhverv kan fastsætte vilkår for meddelelse af  

 tilsagn  

 i tilsagnsskrivelsen.
Vilkårene skal skriftligt accepteres af ansøger.
 Stk. 2.  

  

 Tilsagnsbeløbet  

 kan ikke forhøjes, efter at ansøger har accepteret tilskudsbetingelserne.
 § 9.  

  

 Direktoratet for FødevareErhverv kan fastsætte krav til regnskab og revision  

 vedrørende  

 bevilget tilskud.
Kapitel 3 Betingelser for tilskud § 10.  

  

 Det er en betingelse for at opnå tilskud, at projekttypen, jf. § 2, er i  

 overensstemmelse med og prioriteret i amtskommunens regionale handlingsplan  

 for  

 tilpasning og udvikling af landdistrikterne, jf. § 6, stk. 2, i de amter,  

 hvor  

 projektet gennemføres.
 Stk. 2.  

  

 Det er en  

 betingelse for tilskud, at de nødvendige tilladelser fra offentlige  

 myndigheder  

 kan opnås.
 Stk. 3.  

  

 Direktoratet for  

 FødevareErhverv kan fastsætte vilkår for tilskudsmodtagers forpligtigelse til  

 at informere om den offentlige medfinansiering af projektet.
§ 11.  

  

 Det er endvidere en betingelse for tilskud, at 1)  

 	  

    

 det angives, i  

 hvilket år eller hvilke år løbende fra 16. oktober til 15. oktober anmodning  

 om  

 udbetaling af tilskud vil blive indsendt, jf. § 23, 2)  

 	  

    

 ansøger foretager den  

 projektrapportering, der fremgår af tilsagnsskrivelsen, eller som  

 Direktoratet  

 for FødevareErhverv eller amtskommunen anmoder om, 3)  

 	  

    

 projektet senest 6  

 måneder efter tilsagnsdato er påbegyndt, medmindre direktoratet har godkendt  

 en  

 udsættelse, 4)  

 	  

    

 de støttede  

 investeringer opretholdes i en periode på 5 år fra tidspunktet for meddelelse  

 af tilsagn om tilskud eller som fastsat i tilsagnet, 5)  

 	  

    

 projektets formål  

 opretholdes i en periode på 5 år fra tidspunktet for meddelelse af tilsagn om  

 tilskud eller som fastsat i tilsagnet, og 6)  

 	  

    

 projektet opfylder  

 princippet om additionalitet.
Ved additionalitet forstås, at støttede  

 aktiviteter skal være supplerende i forhold til den aktivitet, der ville  

 kunne  

 finde sted uden tilskud.
Kapitel 4 Tilskudsberettigede investeringer § 12.  

  

 Projekter inden for tilvejebringelse af basale servicefaciliteter for  

 erhvervslivet og befolkningen i landdistrikterne skal vedrøre 1)  

 	  

    

 foranstaltninger, der  

 fremmer nødvendige servicefaciliteter for jordbrugserhvervet, 2)  

 	  

    

 etablering af nye  

 eller bevarelse af lukningstruede servicefaciliteter samt etablering af  

 fælles  

 centre for tjenesteydelser og konsulenttjenester, hvis behovet ikke allerede  

 er  

 dækket i området, eller 3)  

 	  

    

 etablering af netværk  

 med henblik på overførsel af viden mellem virksomheder og mellem virksomheder  

 og rådgivningscentre.
§ 13.  

  

 Projekter inden for renovering, sanering og udvikling af mindre byer i  

 landdistrikterne samt beskyttelse og bevarelse af landdistrikternes  

 kulturværdier skal vedrøre 1)  

 	  

    

 renovering, sanering  

 og udvikling af mindre byer i landdistrikterne, jf. § 3, stk. 1, og den  

 eksisterende arkitektoniske kulturarv, 2)  

 	  

    

 beskyttelse og  

 bevarelse af landdistrikternes kulturværdier i øvrigt, 3)  

 	  

    

 renovering og  

 anvendelse af tiloversblevne bygninger for at værne om lokalområdets særpræg,  

 eller 4)  

 	  

    

 kulturel aktivitet og  

 formidling af kultur i forbindelse med udvikling af landdistrikterne.
§ 14.  

  

 Projekter inden for udvikling og forbedring af infrastruktur, der er  

 forbundet  

 med udviklingen af jordbruget, skal vedrøre 1)  

 	  

    

 offentlige  

 investeringer i infrastruktur, der kan gøre områderne attraktive for  

 etablering  

 af jordbrugsrelateret virksomhed, eller 2)  

 	  

    

 fælles  

 opbevaringsfaciliteter, hvor regionens særegne karakter medfører specielle  

 transport-  

 eller opbevaringsproblemer.
§ 15.  

  

 Projekter om fremme af aktiviteter inden for turisme og håndværk skal vedrøre 1)  

 	  

    

 udvikling og  

 markedsføring af egns- eller artsspecifik turisme eller håndværk, 2)  

 	  

    

 offentlighedens  

 adgang til det åbne land, eller 3)  

 	  

    

 friluftsaktiviteter  

 samt aktiviteter, der er prioriteret i amtskommunens planlægning for  

 udvikling  

 af turisme.
 § 16.  

  

 Projekter inden for diversificering af aktiviteterne på jordbrugsområdet skal  

 vedrøre nye aktiviteter på jordbrugsbedriften, der ikke er forbundet med  

 egentlig jordbrugsvirksomhed, forarbejdning og afsætning af  

 jordbrugsprodukter  

 eller turisme.
 Stk. 2.  

  

 Det er en  

 betingelse for tilskud, at de nye aktiviteter på bedriften foregår på  

 tilskudsmodtagerens regning og risiko.
§ 17.  

  

 Projekter inden for afsætning af kvalitetsprodukter fra jordbruget skal  

 vedrøre 1)  

 	  

    

 økologiske fødevarer, 2)  

 	  

    

 produkter, hvor  

 produktets stednavn eller mærke udgør en oprindelsesidentifikation for  

 produktet, 3)  

 	  

    

 produkter, hvor  

 produktet er produceret på den egn, som dets regionale kendetegn henviser  

 til, 4)  

 	  

    

 produkter med en  

 særlig kvalitet, der knytter sig til regionen, eller 5)  

 	  

    

 produkter med særlige  

 produktionskriterier, der knytter sig til regionen.
 § 18.  

  

 Der kan ydes tilskud til investeringer, der er nødvendige for gennemførelse  

 af  

 de i §§ 12-17 nævnte projekter.
 Stk. 2.  

  

 Ved tilskud til  

 projekter, jf. stk. 1, kan der ligeledes ydes tilskud til udgifter til  

 forundersøgelse og udarbejdelse af ansøgning om tilskud.
 Stk. 3.  

  

 Tilskud efter  

 stk. 1 og 2 ydes på betingelse af, at anmodningen er fremsat i ansøgningen,  

 jf.  

 § 6, og godkendelsen fremgår af tilsagnet om tilskud.
§ 19.  

  

 Der kan ikke ydes tilskud til 1)  

 	  

    

 udgifter, som ansøger  

 har afholdt eller påtaget sig at afholde, inden amtsrådet har givet  

 tilladelse  

 til at sætte projektet i gang.
Dog kan udgifter, der har været nødvendige for  

 at udarbejde ansøgningen, anerkendes af amtskommunen eller Direktoratet for  

 FødevareErhverv, 2)  

 	  

    

 udgifter vedrørende  

 projekter, som ansøger er forpligtet til at gennemføre efter anden  

 lovgivning, 3)  

 	  

    

 udgifter, hvortil der  

 er ydet tilskud fra andre EU-medfinansierede støtteordninger, 4)  

 	  

    

 driftsudgifter,  

 herunder værdien af eget og ansattes arbejde.
Der kan dog i særlige tilfælde  

 og  

 i en begrænset periode ydes tilskud til driftsudgifter vedrørende projekter, 5)  

 	  

    

 brugt og renoveret  

 udstyr, medmindre der foreligger en forhåndstilladelse fra direktoratet.  

 Anmodning om tilskud til køb af brugt udstyr skal være fremsat i ansøgningen,  

 jf. § 6, og godkendelsen skal fremgå af tilsagnet om tilskud, 6)  

 	  

    

 køb af fast ejendom,  

 herunder køb af jord, 7)  

 	  

    

 investeringer i  

 fremstilling eller forarbejdning af landbrugsprodukter, 8)  

 	  

    

 finansierings-,  

 revisions-, advokat- og pengeinstitutomkostninger, medmindre disse skyldes  

 krav  

 fra tilsagnsgivende myndighed, eller 9)  

 	  

    

 moms, medmindre denne  

 endeligt bæres af tilskudsmodtager og på betingelse af, at anmodningen herom  

 er  

 fremsat i ansøgningen, jf. § 6, og godkendelsen fremgår af tilsagn om  

 tilskud.
 § 20.  

  

 Ændring af et projekt, hvortil Direktoratet for FødevareErhverv har meddelt  

 tilsagn om tilskud, må ikke påbegyndes, inden der er meddelt godkendelse fra  

 direktoratet.
Stk. 2.  

  

 Ændring af et  

 projekt kan godkendes af direktoratet som tilskudsberettiget på betingelse  

 af,  

 at 1)  

 	  

    

 amtskommunen har  

 indstillet ændringen, 2)  

 	  

    

 projektets samlede  

 formål opretholdes, og 3)  

 	  

    

 de omfattede udgifter  

 er tilskudsberettigede efter de regler, der gælder på tidspunktet for  

 ansøgning  

 om ændring af investeringen.
 Stk. 3.  

  

 Tilskuddet kan  

 ikke forhøjes i forbindelse med ændring af investeringer i projektet.
Kapitel 5 Beregning af tilskud § 21.  

  

 Der kan efter denne bekendtgørelse ydes et tilskud på op til 50 pct. af de  

 godkendte tilskudsberettigede udgifter.
 Stk. 2.  

  

 Private  

 virksomheder og jordbrugsbedrifter kan maksimalt modtage 100.000 EUR i  

 tilskud  

 til projekter efter § 16.
 § 22.  

  

 De  

 tilskudsberettigede udgifter kan være 100 pct. offentligt finansieret,  

 såfremt  

 projektet gennemføres af en offentlig myndighed eller en almennyttig  

 sammenslutning.
 Stk. 2.  

  

 Det samlede  

 tilskud til et projekt kan maksimalt udgøre 100 pct.
Kapitel 6 Udbetaling af tilskud § 23.  

  

 Udbetaling af tilskud sker på baggrund af ansøgers opgørelse over afholdte  

 udgifter.
Anmodning om udbetaling af tilskud skal ske på et særskilt skema,  

 der  

 fås hos Direktoratet for FødevareErhverv.
Stk. 2.  

  

 Tilskud kan  

 udbetales i indtil 3 rater.
De enkelte rater skal udgøre mindst 20 pct. af  

 det  

 totale tilsagnsbeløb.
 Stk. 3.  

  

 Afsluttende  

 udbetalingsanmodning skal være modtaget i direktoratet senest den 1. august  

 2006.
 Stk.4.  

  

 Det er en  

 betingelse for udbetaling af tilskud, at tilskudsmodtageren anviser en konto  

 i  

 et pengeinstitut, hvortil tilskuddet kan overføres.
§ 24.  

  

 Ansøger udarbejder et regnskab for projektet i overensstemmelse med § 9, og  

 afgiver herunder en beretning om projektets forløb.
Regnskabet revideres af 1)  

 	  

    

 en registreret eller  

 statsautoriseret revisor, eller 2)  

 	  

    

 Kommunernes  

 Revisionsafdeling.
 Stk. 2.  

  

 For så vidt  

 angår tilskud til projekter omfattet af §§ 16 og 17, kan regnskabet, jf. stk.  

 1, endvidere revideres af driftsøkonomiske jordbrugskonsulenter godkendt som  

 særligt sagkyndige efter bekendtgørelsen om yngre jordbrugeres  

 førstegangsetablering.
Kapitel 7 Underretningspligt § 25.  

  

 Betingelserne for tilskud skal opfyldes i 5 år fra det tidspunkt, hvor  

 tilsagn  

 om tilskud meddeles eller som fastsat i tilsagnet.
 Stk. 2.  

  

 En  

 tilskudsmodtager skal i den periode, hvor betingelserne for tilskud skal  

 opfyldes, på forlangende afgive erklæring til Direktoratet for  

 FødevareErhverv  

 om, hvorvidt betingelserne for tilskud fortsat opfyldes.
 Stk. 3.  

  

 En  

 tilskudsmodtager er forpligtet til at give direktoratet meddelelse om  

 forhold,  

 der kan medføre tilskuddets bortfald efter § 26.
Kapitel 8 Bortfald og tilbagebetaling af tilskud § 26.  

  

 Tilsagn om tilskud og tilskud bortfalder, 1)  

 	  

    

 hvis betingelserne  

 for tilskud ikke længere er opfyldt, jf. kapitel 3, 2)  

 	  

    

 hvis ansøger har  

 givet urigtige eller vildledende oplysninger eller har fortiet oplysninger af  

 betydning for sagens afgørelse, 3)  

 	  

    

 hvis projektet ikke  

 gennemføres i overensstemmelse med den godkendte ansøgning, herunder hvis  

 væsentlige dele af projektet bortfalder, 4)  

 	  

    

 hvis der ikke ydes  

 den fornødne bistand ved kontrollens gennemførelse, 5)  

 	  

    

 ved ejer- eller  

 brugerskifte, medmindre den nye ejer eller bruger efter ansøgning herom  

 indtræder i rettigheder og forpligtelser efter tilsagnet om tilskud, 6)  

 	  

    

 hvis ansøger  

 tilsidesætter de fastsatte krav til regnskab og revision, herunder hvis  

 projektregnskab og bilag ikke opbevares tilgængeligt i 5 år, eller 7)  

 	  

    

 hvis ansøger ikke  

 indsender anmodning om udbetaling af tilskud inden for den angivne periode,  

 jf.  

 § 11, nr. 1, medmindre Direktoratet for FødevareErhverv har godkendt en  

 ændring  

 heraf.
 Stk. 2.  

  

 Direktoratet kan  

 bestemme, at tilskud helt eller delvist skal tilbagebetales med tillæg af  

 renter, hvis der foreligger væsentlige fejl eller forsømmelser fra  

 modtagerens  

 side, herunder hvis modtageren har overtrådt bestemmelserne i kapitel 3.  

 Rentetillægget beregnes fra tidspunktet for meddelelse af  

 tilbagebetalingskravet til tilbagebetaling sker og med den rentesats, der  

 fremgår af § 5 i renteloven.
Stk. 3.  

  

 Stk. 2 finder  

 ikke anvendelse i tilfælde af force majeure, herunder navnlig ved 1)  

 	  

    

 tilskudsmodtagers  

 død, 2)  

 	  

    

 tilskudsmodtagerens  

 langvarige uarbejdsdygtighed, eller 3)  

 	  

    

 ekspropriation af en  

 væsentlig del af ejendommen, hvis en sådan ekspropriation ikke kunne forudses  

 på tidspunktet for meddelelse af tilsagn om tilskud.
Kapitel 9 Udelukkelse § 27.  

  

 En  

 ansøger udelukkes fra at ansøge om tilskud efter denne bekendtgørelse, hvis  

 ansøger med forsæt eller ved grov uagtsomhed har afgivet urigtige oplysninger  

 af betydning for modtagelse af tilskud 1)  

 	  

    

 efter denne  

 bekendtgørelse, 2)  

 	  

    

 efter kapitel 2 i  

 bekendtgørelse om tilskud til økologisk jordbrugsproduktion m.v., 3)  

 	  

    

 efter kapitel 20 i  

 bekendtgørelse om tilskud til miljøvenlige jordbrugsforanstaltninger, eller 4)  

 	  

    

 efter bekendtgørelse  

 om tilskud til lægivende og biotopforbedrende beplantninger.
 Stk. 2.  

  

 Udelukkelsen  

 sker for det pågældende kalenderår, hvis der er tale om grov uagtsomhed,  

 medens  

 udelukkelsen også sker for det følgende år, hvis urigtige oplysninger er  

 afgivet  

 med forsæt.
Kapitel 10 Forenelighed og sammenhæng § 28.  

  

 Der kan ikke samtidig ydes støtte til en og samme foranstaltning i henhold  

 til  

 Rådets forordning (EF) nr. 1257/1999 om støtte til udvikling af  

 landdistrikterne fra Den Europæiske Udviklings- og Garantifond for Landbruget  

 (EUGFL) og om ændring og ophævelse af visse forordninger, og i henhold til  

 andre fællesskabsstøtteordninger.
Stk. 2.  

  

 Støtte  


  

 til flere foranstaltninger i henhold  

 til den i stk. 1 nævnte forordning kan kun kombineres, hvis  

 foranstaltningerne  

 hænger sammen og er indbyrdes forenelige.
Hvis det er nødvendigt, justeres  

 støtteniveauet.
Kapitel 11 Klageadgang § 29.  

  

 Klage over afgørelser truffet efter denne bekendtgørelse indgives efter  

 reglerne i bekendtgørelse om Direktoratet for FødevareErhvervs opgaver og  

 beføjelser.
Kapitel 12 Straffebestemmelser § 30.  

  

 Medmindre højere straf er forskyldt efter anden lovgivning straffes med bøde  

 den, der 1)  

 	  

    

 til brug for  

 afgørelser, der træffes i henhold til loven eller de i medfør af loven  

 fastsatte regler, afgiver urigtige eller vildledende oplysninger eller  

 fortier  

 oplysninger af betydning for afgørelsen, 2)  

 	  

    

 handler i strid med  

 de vilkår, der er fastsat i en sådan afgørelse, 3)  

 	  

    

 i øvrigt undlader at  

 give oplysninger, som den pågældende har pligt til at give i henhold til  

 loven  

 eller denne bekendtgørelse, 4)  

 	  

    

 afgiver urigtige  

 eller vildledende oplysninger om sådanne forhold, 5)  

 	  

    

 undlader at give  

 kontrolmyndigheden adgang til jordbrugsbedriften, virksomheden eller  

 projektet  

 efter lovens § 20, stk. 2, eller 6)  

 	  

    

 undlader at udlevere  

 eller indsende materiale eller at yde kontrolmyndigheden bistand efter lovens  

 §  

 20, stk. 3.
 Stk. 2.  

  

 Med bøde  

 straffes endvidere den, der overtræder bestemmelser i regler fastsat af Det  

 Europæiske Fællesskab om forhold, der er omfattet af loven eller denne  

 bekendtgørelse.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
§ 31.  

  

 Skønnes overtrædelsen ikke at ville medføre højere straf end bøde, kan  

 Direktoratet for FødevareErhverv tilkendegive, at sagen kan afgøres uden  

 retslig forfølgning.
Det er en betingelse herfor, at den, der har begået  

 overtrædelsen, erklærer sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale  

 en i tilkendegivelsen angivet bøde.
 Stk. 2.  

  

 For den i stk. 1  

 nævnte tilkendegivelse finder bestemmelsen i retsplejelovens § 931, stk. 2,  

 tilsvarende anvendelse.
 Stk. 3.  

  

 Betales bøden i  

 rette tid, eller bliver den efter stedfunden vedtagelse inddrevet eller  

 afsonet, bortfalder videre forfølgning.
Kapitel 13 Ikrafttrædelse § 32.  

  

 Bekendtgørelsen træder i kraft den 9. april 2003.
Stk. 2.  

  

 Bekendtgørelse  

 nr. 937 af 25. oktober 2001 om tilskud til fremme af tilpasningen og  

 udviklingen af landdistrikterne ophæves.
Bekendtgørelsen finder dog fortsat  

 anvendelse for ansøgninger indkommet inden den 9. april 2003.
