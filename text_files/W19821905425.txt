Erhvervsevnetabet fastsat til 80% og mengrad til 30% i et tilfælde,  

 hvor der ikke fandtes at være sammenhæng mellem den aktuelle skade i 1978 og  

 en arbejdsulykke i 1963, der havde ført til fastsættelse af en  

 invaliditetsgrad efter ulykkesforsikringsloven på 65% REDEGØRELSE FOR SAGEN:
En formand på en virksomhed blev i juli 1978 som 57-årig udsat for en  

 arbejdsulykke, hvorved han pådrog sig brud på underkæben og kvæstelse af  

 højre albue og skulder.
Skadelidte havde i 1963 fået venstre arm i klemme i  

 en transportør og havde herved pådraget sig et kompliceret brud, der senere  

 medførte amputation af underarmen.
Invaliditetsgraden efter  

 ulykkesforsikringsloven blev fastsat til 65%. I januar 1974 faldt skadelidte  

 ned fra en stige og slog højre halvdel af brystkassen.
Denne sag blev  

 afsluttet uden erstatning.
På trods af ulykkestilfældet i 1963 havde  

 skadelidte genoptaget fuldtidsbeskæftigelse, og han var i arbejde på fuld  

 tid, da han kom til skade i juli 1978. Efter seneste tilskadekomst fik  

 skadelidte tilkendt højeste invalidepension.
Lægeligt var det oplyst, at der efter den seneste tilskadekomst resterede  

 følger i ansigtet i form af nedsat tyggefunktion samt sviende og brændende  

 smerter, som også omfattede mundslimhinden.
Endvidere var der svært nedsat  

 funktion af højre arm som følge af beskadigelse af albuenerven.
Der var ikke  

 sammenhæng mellem de aktuelle skader og de skader, der førte til  

 fastsættelsen af en invaliditetsgrad på 65% efter ulykkestilfældet i 1963.
 AFGØRELSEN, DER KLAGES OVER:
Sikringsstyrelsen havde fastsat erhvervsevnetabet til 35% og mengraden til  

 20%. Mengraden var begrundet med, at der herved var taget hensyn til den  

 forudbestående skade.
Fastsættelsen af erhvervsevnetabet til 35% var  

 begrundet med, at skadelidte trods sin forudbestående lidelse havde kunnet  

 klare arbejdet hos den tidligere arbejdsgiver, og at skadelidtes erhvervsevne  

 i forvejen måtte anses for væsentligt nedsat.
 LOVGRUNDLAG:
Ifølge arbejdsskadeforsikringslovens § 27, stk. 1, tilkommer der  

 skadelidte erstatning for tab af erhvervsevne, såfremt en arbejdsskade har  

 medført nedsættelse af hans evne til at skaffe sig indtægt ved arbejde.  

 Erstatning ydes dog ikke, såfremt erhvervsevnetabet er mindre end 15% Efter bestemmelsens stk. 2 skal der ved bedømmelsen af erhvervstabet tages hensyn til skadelidtes mulighed for at skaffe sig indtægt ved arbejde, som med rimelighed kan forlanges af ham efter hans evner, uddannelse, alder og muligheder for erhvervsmæssig omskoling og optræ Ifølge § 28, stk. 1, i samme lov tilkommer der skadelidte erstatning for  

 varigt men, hvis en arbejdsskade har påført ham varig og ikke ubetydelig  

 skade af medicinsk art.
Erstatning ydes dog ikke, såfremt mengraden  

 fastsættes til mindre end 5%.
 Efter bestemmelsens stk. 2 fastsættes mengraden på grundlag af skadens  

 medicinske art og omfang og under hensyn til de af arbejdsskaden forvoldte  

 ulemper i skadelidtes personlige livsførelse.
 ANKESTYRELSENS OVERVEJELSER OG AFGØRELSE:
Da skadelidte var fuldtidsbeskæftiget ved ulykkestilfældets indtræden i  

 juli 1978, og da der ikke var sammenhæng mellem tidligere bestående skade og  

 de aktuelle skader, skønnedes hans erhvervsevne forringet med 80% som følge  

 af den anmeldte arbejdsskade.
Mengraden fandtes at burde fastsættes til 30%.
 Ankestyrelsen ændrede således sikringsstyrelsens afgørelse.
