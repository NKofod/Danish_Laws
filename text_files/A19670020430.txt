 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenbrog og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Finansministeren bemyndiges til uden for  

 København og Frederiksberg at oprette amtsskatteråd, hvis område,  

 amtsskattekredsen, som regel skal være et amt.
 Stk. 2.  Finansministeren bemyndiges til for hver  

 amtsskattekreds at oprette mindst et amtsskatteinspektorat, der forestås af  

 en amtsskatteinspektør.
§ 2.  Amtsskatterådet består af formændene for  

 skatterådene samt amtsskatteinspektørerne i amtsskattekredsen.
Rådets formand  

 udpeges af finansministeren blandt kredsens skatterådsformænd.
Stk. 2.  Amtsskatterådet skal medvirke til en effektiv  

 og ensartet ligning inden for amtsskattekredsen.
Rådet skal afholde møde  

 såvel forinden som efter den foreløbige ligning og drøfte foranstaltninger  

 til tilvejebringelse af ensartethed og større effektivitet i skatterådenes  

 virksomhed med hensyn til vejledning af de lokale ligningsmyndigheder og  

 prøvelse af ligningen.
Skatterådsmedlemmerne i amtsskattekredsen kan  

 tilkaldes til disse møder for at deltage i drøftelserne.
Rådet skal i øvrigt  

 holde møde, når dets formand eller den pågældende amtsskatteinspektør finder  

 det ønskeligt.
Stk. 3.  Amtsskatterådet kan ændre skatterådenes  

 ansættelser, for så vidt disse ansættelser er foretaget inden for  

 amtsskattekredsen.
Dette gælder dog ikke i tilfælde, hvor landsskatteretten  

 ved kendelse har taget stilling til ansættelsen.
En ansættelse for en  

 skatteyder, der har benyttet selvangivelse, kan ikke forhøjes af  

 amtsskatterådet, uden at der forinden er givet den pågældende adgang til at  

 udtale sig over for rådet.
Amtsskatterådet må begrunde sin afgørelse, når  

 rådet forhøjer en ansættelse, der hviler på selvangivlse og specificeret  

 regnskab.
I øvrigt finder reglerne i lov om oprettelse af en landsskatteret  

 m.v. § 3, stk.3. 1. punktum, og stk. 5, tilsvarende anvendelse i sager, der  

 behandles af amtsskatterådet.
 Stk. 4.  Med hensyn til påklage til landsskatteretten af  

 amtsskatterådenes ansættelser samt ligningsrådets og ligningsdirektoratets  

 beføjelser, for så vidt angår amtsskatterådene, finder reglerne i §§ 3, 43,  

 7, 9 og 10 i lov om oprettelse af en landskatteret m.v. tilsvarende  

 anvendelse.
 Stk. 5.  Medlemmerne af amtsskatterådet modtager  

 dagpenge og godtgørelse af befordringsudgifter efter de regler, der gælder  

 for skatterådsmedlemmer.
 § 3.  Det påhviler amtsskatteinspektoratet at føre  

 tilsyn med ansættelsen af indkomst og formue og at varetage opgaver af samme  

 art, som amtstuen hidtil har varetaget.
 Stk. 2.  I det omfang, hvori det bestemmes af  

 ligningsdirektoratet, varetager amtsskatteinspektoratet på  

 ligningsdirektoratets vegne de opgaver, der er nævnt i lov om oprettelse af  

 en landskatteret m.v. § 3,stk.1, 2. punktum, stk. 2, 1. punktum, og stk. 4,  

 samt i statsskattelovens § 9, sidste punktum, således som denne bestemmelse  

 er ændret ved lov af en landsskatteret m.v. § 21, stk. 2. Anser  

 amtsskatteinspektoratet en ansættelse for urigtig, og finder ændring ikke  

 sted i medfør af § 3, stk. 4, i sidstnævnte lov, forelægger inspektoratet  

 sagen for amtsskatterådet.
 Stk. 3.  Bestemmelserne i § 4, stk. 1, i lov om  

 oprettelse af en landskatteret m.v. finder tilsvarende anvendelse.
Stk. 4.  Finansministeren kan bestemme, at et  

 amtsskatteinspektorat skal bistå et eller flere skatteråd med udførelse af  

 sekretatiatsforretninger.
Hvor der med finansministerens godkendelse træffes  

 aftale mellem et skatteråd og en kommune om, at kommunens ligningskontor skal  

 virke som sekretariat for skattterådet, påhviler det inspektoratet på  

 ligningsdirektoratets vegne at varetage tilsynet med sekretariatets  

 virksomhed for skatterådet.
 Stk. 5.  Amtsskatteinspektoratet skal i øvrigt efter  

 begæring fra et skatteråd i videst muligt omfang bistå skatterådet ved  

 behandlingen af større sager, der kræver særlig teknisk indsigt.
Stk. 6.  Amtsskatteinspektøren er forretningsfører for  

 amtsskatterådet i sager, der hører under hans område.
Han forelægger for  

 rådet de sager, der har været behandlet i inspektoratet, og som skal drøftes  

 i rådet.
 Stk. 7.  I de tilfælde, hvor der i en amtsskattekreds  

 oprettes mere end et amtsskatteinspektorat, kan finansministeren bestemme, at  

 visse sagsområder og arbejdsopgaver henlægges til et af inspektoraterne.
 § 4.  Finder amtsskatteinspektoratet, at der kan  

 rejses væsentlige indvendinger mod en afgørelse, der er truffet af  

 amtsskatterådet, forelægger inspektoratet sagen for ligningsdirektoratet.
 § 5.  Finansministeren kan bemyndige ligningsrådet til  

 at afgøre sager vedrørende efterbetaling af skat uden egentlig ændring af  

 selve skatteansættelsen og om bødeansvar i henhold til bestemmelserne i  

 lovgivningen om indkomst- og formueskat til staten.
 Stk. 2.  I det omfang, hvori det bestemmes af  

 finansministeren efter ligningsrådets indstilling, kan disse opgaver  

 varetages af amtsskatterådet på ligningsrådets vegne.
 § 6.  Finansministeren fastsætter de nærmere regler  

 vedrørende amtsskatterådenes og amtsskatteinspektørernes virksomhed.
 § 7.  Denne lov træder i kraft dagen efter  

 bekendtgørelsen i Lovtidende.
 Stk. 2.  Lov nr. 309 af 7. juni 1946 om oprettelse af  

 amtsskatteråd og amtsligningsinspektorater ophæves.
 § 8.  Indtil et embede som amtsforvalter og et embede  

 som amtsligningsinspektør nedlægges, varetages de i § 3, stk. 1, sidste led,  

 nævnte opgaver af amtstuen, medens amtsligningsinspektøren varetager  

 amtsskatteinspektørens øvrige opgaver.
 Stk. 2.  Finansministeren bemyndiges til at ændre  

 landets inddeling i amtstuedistrikter.
 § 9.  Denne lov gælder ikke for Færøerne og Grønland.
 GIVET PÅ CHRISTIANSBORG SLOT, DEN 3.  

 JUNI 1967.
 Under Vor Kongelige Hånd og Segl.
 FREDERIK R.
 /Henry Gruenbaum.
