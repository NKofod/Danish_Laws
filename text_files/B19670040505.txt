(Parfumebekendtgørelsen) I medfør af §§ 3 og 19 i lov om afgift af parfumer, toiletmidler m. v.,  

 jfr. lovbekendtgørelse nr. 330 af 17. august 1965, som ændret ved lov nr. 215  

 af 3. juni 1967, fastsættes følgende:
 § 1.  De i henhold til lovens § 2, stk. 2 og 4,  

 afgiftsfrie toiletmidler, herunder sæbe, tandpasta, mundvand, vaselin og  

 frisørartikler, samt varer, som kan benyttes såvel til toiletmiddel som til  

 anden anvendelse, skal på etiketter og i brochurer, reklamer m. m. betegnes  

 med de for varer af den pågældende art sædvanligt benyttede betegnelser og må  

 ikke forhandles under betegnelser, der almindeligt anvendes for  

 afgiftspligtige varer.
 § 2.  Afgiftsfritagelsen for sæbe efter lovens § 2,  

 stk. 2, omfatter alkalifri vaskemidler med lignende virkning som sæbe.  

 Shampoo, skumbade og tilsvarende sæbeprodukter samt renseservietter med  

 indhold af sæbe eller alkalifri vaskemidler kan holdes uden for  

 afgiftspligten på betingelse af, at varernes hovedbestanddel er sæbe eller  

 alkalifri vaskemidler, og at de på etiketter og i annoncer, salgsbrochurer og  

 andet salgsmateriale udbydes som sæbe eller sæbeprodukter.
Stk. 2.  De i § 2, stk. 4, nævnte frisørartikler er  

 fritaget for afgift på betingelse af, at varerne ikke har farvende og  

 blegende egenskaber.
Permanentvæsker kan tilsættes en ringe mængde dækparfume  

 uden derved at blive afgiftspligtige.
§ 3.  Varer, der afsættes til frisørsaloner og  

 lignende og beskattes efter engrospris, skal være mærket: »Kun til  

 salonbrug -må ikke sælges til publikum«.
Mærkningen anføres på forsiden  

 eller låget af den umiddelbart om varen værende emballage (flaske, krukke,  

 tube) i et ensfarvet felt af størrelse mindst 6 cm gange 1,5 cm, enten på en  

 særlig etikette eller ved påtryk direkte på emballagen eller hovedetiketten.  

 Direktoratet for Toldvæsenet kan i særlige tilfælde tillade fravigelser fra  

 disse mærkningsbestemmelser.
 § 4.  Afgiftspligtige varer, der udelukkende  

 fremstilles til brug i egen virksomhed, afgiftsberigtiges af værdien af de  

 ved fremstillingen anvendte varer med tillæg af 33 1/3 pct. og afgiften.  

 Varerne prismærkes i overensstemmelse hermed.
 § 5.  Prøver af afgiftspligtige varer, der  

 vederlagsfrit udleveres til forbruger, afgiftsberigtiges efter følgende  

 regler:
a.
Prøver, der udleveres i sædvanlige salgsemballager, afgiftsberigtiges  

 af den pågældende vares almindelige detailpris, og varen prismærkes i  

 overensstemmelse hermed.
b.
Prøver, der udleveres i særlige pakninger, som ikke er genstand for  

 salg, afgiftsberigtiges af varens fremstillingspris (inklusive emballage) med  

 tillæg af 33 1/3 pct. og afgiften.
Varerne prismærkes ikke.
 Finansministeriet, den 24. oktober 1967.
 Henry Grunbaum.
/ S.
Nalbandian.
