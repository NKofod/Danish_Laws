Vejledning om  

 rådighed I bekendtgørelse nr. 1353 af 20. december 2000 er der fastsat  

 regler om rådighed.
 I denne vejledning beskrives bekendtgørelsens  

 regler, og nogle af reglerne uddybes med nærmere retningslinier.
 Vejledningen indeholder:
Generelle rådighedsbetingelser - 	Bopæl og ophold i Danmark, § 3 - 	Tilmelding til AF, § 4 - 	Overtagelse af arbejde med dags varsel, § 5 - 	Borgerligt ombud, § 5, stk. 4 - 	Passende og rimeligt arbejde, §§ 6 - 7 a - 	Transporttid, § 8 - 	Jobsøgning, § 9 - 	Rådighedsforpligtelsen i forbindelse med individuel  

 handlingsplan, § 10 - 	Orlov fra arbejde, § 14 - 	Ferie, § 15 - 	Undervisning, §§ 16 og 17 - 	Ledighedsperiode mellem 2 perioder i et uddannelsesforløb,  

 § 18 - 	Supplerende dagpenge og frigørelsesattest, § 19 - 	Medlemmets oplysningspligt, grundregistrering, § 21 - 	Rådighedsvurdering, § 22 - 	Underretning fra AF - 	Deltagelse i særlige aktiveringsforløb for svagere  

 ledige, herunder danskundervisning - 	Opsagt varigt arbejde for at overtage arbejde med færre  

 timer - 	Længere periode uden tilknytning til arbejdsmarkedet på  

 grund af sygdom - 	Social pension m.v.
- 	Oplysninger under vejledningsmøde - 	Overgang til efterløn - 	Udtræden af efterlønsordningen - 	Delpension - 	Etableringsydelse - 	Udtræden af overgangsydelsesordningen - 	Rådighedsvurdering i forbindelse med dagpengeperiodens  

 udløb, § 23 - 	2 gange sygemeldt i forbindelse med formidling, § 24 - 	Tvivl om tilknytning til arbejdsmarkedet, § 25 - 	Forbehold af arbejdskraft, §§ 26 og 27 - 	Manglende dagpengeret i en 'mellemperiode', § 28 - 	Særligt om ægtefælleflytning - 	Særligt om orlov - 	Særligt om attest E 303 - 	Manglende dagpengeret 'så længe', § 29 - 	Udeblivelse fra samtaler i a-kassen, § 31 - 	Udeblivelse fra samtaler på AF, §§ 32, 33 og 34 - 	Tab af dagpengeret og arbejdskrav, § 35 - 	Dispensation i forbindelse med manglende rådighed på  

 grund af forbehold af arbejdskraft og overgang til efterløn,  

 § 36 - 	Ikrafttræden, overgangsbestemmelser m.v., §§ 37 og 38 - 	Bilag Kapitel 1 Begreber Medlemmer, som både er fyldt 60 år og  

 indplaceret i dagpengeperioden efter den 30. juni 1999, er efter sammenlagt 6  

 måneders ledighed omfattet af reglerne om ret og pligt til aktivering.  

 Medlemmer, som er fyldt 60 år eller indplaceret i dagpengeperioden  

 før den 1. juli 1999, er ikke omfattet af reglerne om ret og pligt til  

 aktivering.
Kapitel 2 Generelle rådighedsbetingelser Kapitel 1 omfatter de samlede rådighedsbetingelser,  

 som a-kassen skal påse, at medlemmet opfylder, inden dagpenge kan  

 udbetales.
 Formålet med rådighedsreglerne er at sikre, at  

 der kun udbetales dagpenge til ledige medlemmer, som reelt står til  

 rådighed for det danske arbejdsmarked.
Rådighedsreglerne fastsætter de  

 grundlæggende betingelser, som et medlem skal opfylde for at kunne  

 anses for at stå til rådighed for arbejdsmarkedet.
Der er  

 herunder fastsat nærmere regler om ledige medlemmers pligt til faglig  

 og geografisk mobilitet.
 I rådighedsreglerne er der desuden fastsat  

 nærmere regler for medlemmernes rådighed i forbindelse med  

 f.eks.
- 	deltagelse i tilbud efter lov om en aktiv arbejdsmarkedspolitik, - 	deltagelse i uddannelse, - 	afholdelse af ferie og - 	varetagelse af borgerligt ombud.
Til § 2 Et medlem, der er syg, står ikke til rådighed  

 for arbejdsmarkedet og har derfor ikke ret til dagpenge, så længe  

 medlemmet er syg, jf. § 29. Medlemmet har ikke pligt til at møde  

 til f.eks. samtaler på Arbejdsformidlingen (AF), i a-kassen eller hos  

 en arbejdsgiver, så længe medlemmet er syg.
Et medlem, der holder ferie, er omfattet af § 15 om  

 ferie.
Denne bestemmelse gør udtømmende op med medlemmets  

 rettigheder og pligter i forbindelse med afholdelse af ferie.
 For så vidt angår et medlem, der ikke  

 møder til f.eks. en samtale på AF, fordi medlemmet har  

 været til jobsamtale, henvises der til bekendtgørelse om  

 selvforskyldt ledighed med tilhørende vejledning.
 Hvad angår et medlem, der ikke møder til  

 f.eks. en samtale på AF, fordi medlemmet ikke har fået  

 indkaldelsen på grund af en flytning, som medlemmet ikke har meddelt  

 til AF, henvises der til § 5 med tilhørende vejledning.
 Der henvises i øvrigt til §§ 32-34  

 vedrørende perioden fra en udeblivelse fra en samtale på AF til  

 medlemmet henvender sig til AF eller a-kassen.
Til § 3, stk. 1 Om medlemmet har bopæl i Danmark afgøres  

 efter principperne herom i reglerne om optagelse.
Der skal være tale om en egentlig bopæl i  

 Danmark.
En postboksadresse eller poste restante er ikke tilstrækkelig.  

 Medlemmet skal oplyse a-kassen og AF om den reelle bopælsadresse.  

 Medlemmet skal endvidere opholde sig i Danmark.
 Hvis medlemmet har bopæl i Danmark men ikke en fast  

 adresse, kan medlemmet få dagpenge, hvis medlemmet opfylder  

 betingelserne i § 5.
I forbindelse med ferieafholdelse i udlandet anses  

 betingelsen om ophold i Danmark som udgangspunkt for opfyldt, hvis medlemmet  

 rejser til udlandet efter normal arbejdstids ophør den sidste hverdag  

 før påbegyndelsen af ferien.
Ved feriens afslutning skal  

 medlemmet vende hjem til Danmark i så god tid, at medlemmet kan  

 gøre sig bekendt med sin post og nå at påbegynde et  

 eventuelt formidlet arbejde ved arbejdstids begyndelse den første dag  

 efter ferien.
Bestemmelsen gælder kun, hvis der ikke efter andre  

 regler (f.eks.
EØS-reglerne) er ret til dagpenge, selv om  

 bopælskravet ikke er opfyldt, eller medlemmet ikke opholder sig i  

 Danmark.
Til § 3, stk. 2 Ved døgn forstås kalenderdøgn.  

 Medlemmet skal således som udgangspunkt komme tilbage til Danmark inden  

 kl. 24.00 den dag, medlemmet er udrejst.
 Medlemmet vil dog også kunne få dagpenge for  

 den pågældende dag, selv om medlemmet kommer tilbage til Danmark  

 efter kl. 24.00. Det er en betingelse, at medlemmet kommer tilbage til  

 Danmark tids nok til at kunne overtage arbejde, deltage i møder m.v.  

 på AF eller i a-kassen dagen efter udrejsen.
Til § 3, stk. 3 Bestemmelsen er en undtagelse fra hovedreglen om, at et  

 medlem for at få dagpenge skal opholde sig i Danmark.
 Hvis medlemmet opholder sig i udlandet i mere end 5 dage,  

 mister medlemmet retten til dagpenge fra afrejsedagen, og til medlemmet igen  

 står til rådighed for det danske arbejdsmarked.
 Bestemmelsen vedrører ikke medlemmets ret til at  

 søge arbejde med en attest E 303 i et land, hvor EF-forordning nr.  

 1408/71 finder anvendelse.
Til § 4 § 4 fastslår kravet om tilmelding til AF, som  

 det fremgår af § 57, stk. 4, i lov om  

 arbejdsløshedsforsikring m.v. § 4 fastsætter videre,  

 hvornår den manglende tilmelding ikke skal have konsekvenser for  

 medlemmets dagpengeret.
 Det er den reelle tilmelding, som den fremgår af  

 AF's register, der er afgørende for udstrækningen af den  

 periode, hvori medlemmet ikke har opfyldt betingelsen i § 4,  

 stk. 1. A-kassen skal derfor indhente en udskrift fra AF's register,  

 før den træffer afgørelse eller indsender en  

 ansøgning om dispensation.
 Bestemmelsen i § 4, stk. 3, indebærer, at  

 en arbejdsløshedskasse kan udbetale dagpenge til et medlem, der ikke  

 er blevet tilmeldt AF eller ved en fejl er blevet afmeldt AF som følge  

 af forhold i a-kassen eller hos AF.
Det er en forudsætning, at a-kassen ikke har  

 udbetalt dagpenge til medlemmet.
Hvis a-kassen har udbetalt dagpenge, er  

 forholdet ikke omfattet bestemmelsen.
Tilmeldingen til AF som arbejdssøgende siger ikke i  

 sig selv noget om medlemmets dagpengeret, men tilmeldingen er en af flere  

 betingelser for udbetaling af dagpenge.
A-kassen skal derfor, før den  

 træffer afgørelse efter § 4, stk. 3, eller indsender  

 en ansøgning om dispensation i henhold til § 4, stk. 4 og 5,  

 sikre sig, at medlemmet opfylder de øvrige betingelser for at modtage  

 ydelser fra a-kassen.
Hvis et medlem udebliver fra en grundregistreringssamtale,  

 fordi medlemmet ikke har modtaget AF's indkaldelse til samtalen, skal  

 a-kassen træffe afgørelse om eventuelle dagpengemæssige  

 konsekvenser, jf. § 32. Hvis a-kassen herefter vurderer, at medlemmet  

 ikke skal bære risikoen for udeblivelsen, skal a-kassen anse det som en  

 fejl, at medlemmet er blevet afmeldt AF.
Dette medfører, at a-kassen  

 efter § 4, stk. 3, kan dispensere for den manglende tilmelding til  

 AF frem til og med den dag, hvor medlemmet har modtaget AF's underretning om  

 afmeldingen.
 A-kassen skal indhente Arbejdsmarkedsstyrelsens udtalelse  

 til sagen, om den manglende tilmelding skyldes AF, forud for indsendelse af  

 en ansøgning om dispensation efter § 4, stk. 4, 2. pkt.
 Hvis et medlem ved en fejl er blevet afmeldt AF, uanset  

 medlemmet har ønsket at stå personligt tilmeldt for at beskytte  

 sin dagpengesats, skal spørgsmålet herom ikke afgøres  

 efter reglerne i denne bekendtgørelse.
 A-kassen skal notere, hvilke medlemmer der har fået  

 dagpenge, selv om de ikke har været tilmeldt AF, således at  

 a-kassen til enhver tid kan oplyse, hvilke og hvor mange medlemmer det drejer  

 sig om.
Til § 5 Medlemmet skal gøre sig bekendt med indholdet af  

 den daglige post ved enten selv at vente på den daglige postomdeling  

 eller på anden måde at sikre sig kendskab til den daglige  

 post.
Det er medlemmet, som bærer risikoen for  

 postmodtagelsen, så længe medlemmet ikke har meddelt sin  

 opholdsadresse til a-kassen og AF.
Hvis medlemmet ikke ser et brev fra AF,  

 fordi medlemmet opholder sig på en anden adresse, som a-kassen og AF  

 ikke er blevet orienteret om, må medlemmet således selv  

 bære risikoen for sin manglende viden om brevet, herunder  

 konsekvenserne af en udeblivelse.
Medlemmet er i disse tilfælde  

 omfattet af sanktionsreglerne m.v. i bekendtgørelse om selvforskyldt  

 ledighed.
Der henvises i øvrigt til §§ 30-34.
 Hvis et medlem har aftalt med en anden person, at denne  

 skal holde øje med medlemmets post, eller medlemmet får sin post  

 omadresseret på posthuset, og medlemmet ikke møder på AF  

 på grund af manglende kendskab til indkaldelsen fra AF, er medlemmet  

 således omfattet af sanktionsreglerne m.v. i bekendtgørelse om  

 selvforskyldt ledighed.
 Hvis medlemmet ikke modtager et brev fra AF på grund  

 af en vedvarende adresseændring, som AF ikke er blevet orienteret om,  

 opfylder medlemmet ikke betingelserne for at stå til rådighed, og  

 medlemmet vil i så fald ikke være berettiget til dagpenge fra  

 fraflytningstidspunktet og indtil ændringen meddeles AF og  

 a-kassen.
Formålet med 1-dags-fristen er at give ledige  

 medlemmer mulighed for at indrette sig på at skulle i  

 beskæftigelse, møde til samtaler m.v.
En manglende overholdelse  

 af fristen fra AF's eller a-kassens side medfører ikke, at den  

 foretagne formidling eller mødeindkaldelse anses for ugyldig.
Et  

 medlem, som formidles arbejde med kortere varsel end det varsel, som er  

 beskrevet i § 5, og som kontakter arbejdsgiveren, omfattes derfor af  

 sanktionsreglerne m.v. i bekendtgørelse om selvforskyldt ledighed,  

 hvis medlemmet under samtalen afslår arbejdet uden en af de gyldige  

 grunde, der er nævnt i bekendtgørelse om selvforskyldt  

 ledighed.
Til § 5, stk. 4 Borgerligt ombud omfatter bl.a. hverv som  

 kommunalbestyrelsesmedlem, domsmand, nævning og tilforordnet ved valg.  

 Andet hverv i det offentliges interesse omfatter f.eks. hverv som offentlig  

 vurderingsmand og det offentliges repræsentant i institutioner,  

 ankestyrelser m.v. samt lignende hverv, der kan sidestilles med hverv, der er  

 borgerligt ombud.
 Bestemmelsen omfatter ikke hverv, der kan medregnes til  

 optjening af beskæftigelseskravet i § 53 i lov om  

 arbejdsløshedsforsikring m.v., medmindre de kan medregnes til  

 optjening af beskæftigelseskravet i henhold til den særlige  

 hjemmel i lovens § 56, 2. pkt.
 Bestemmelsen omfatter heller ikke hverv, som snarere  

 må sidestilles med fritidsaktiviteter, som f.eks. medlem af  

 hjemmeværnet.
 Der stilles ikke krav om frigørelsesattest for  

 medlemmer, der har hverv, der er omfattet af bestemmelsen.
Til §§ 6 og 7 Løn- og arbejdsvilkår for det formidlede  

 arbejde skal svare til, hvad der efter overenskomsten mellem arbejdsgivere og  

 lønmodtagere gælder for dette arbejde, eller hvad der  

 gælder for tilsvarende arbejde på ikke overenskomstdækkede  

 områder.
 Fuld sædvanlig arbejdstid er for fuldtidsforsikrede  

 medlemmer fuldtidsarbejde og for deltidsforsikrede medlemmer arbejde med en  

 sædvanlig arbejdstid på til og med 6 timer i døgnet, og  

 til og med 30 timer ugentligt beregnet i gennemsnit for 1 måned, jf.  

 § 67, stk. 1, i lov om arbejdsløshedsforsikring m.v.
I kravet om, at medlemmet skal kunne overtage arbejde,  

 ligger f.eks., at medlemmet skal have helbred til at klare et arbejde, og at  

 der ikke må være faktiske eller retlige hindringer for at kunne  

 overtage arbejde.
Et medlems sygdom eller handicap betyder således ikke  

 automatisk, at medlemmet ikke står til rådighed, når der  

 dog findes arbejde, som medlemmet har vilje, evner og kræfter til at  

 klare.
Der skal ikke tages hensyn til, om der for tiden er ledige  

 arbejdspladser i området, men til om der er mulighed for  

 beskæftigelse.
Rådighedsforpligtelsen er som udgangspunkt  

 uafhængig af den aktuelle situation på arbejdsmarkedet, men  

 medlemmet står ikke til rådighed, hvis medlemmet bor et sted,  

 hvor der reelt ikke er mulighed for beskæftigelse for medlemmet.
I en  

 sådan situation kan medlemmet dog vælge at stille sig til  

 rådighed for et større geografisk eller fagligt område,  

 som medlemmet har kvalifikationer til at få arbejde inden for, jf.  

 § 8, stk. 4.
Passende arbejde Et medlem, der melder sig ledig fra et arbejde, som ikke  

 kan henføres til et bestemt fagligt område (f.eks.  

 professionelle fodboldspillere og værnepligtige), skal stå til  

 rådighed for arbejde inden for det område, hvor medlemmet er  

 uddannet eller tidligere har haft lønarbejde.
 Et ledigt medlem, der har været selvstændig  

 erhvervsdrivende, skal stå til rådighed for lønarbejde  

 inden for den branche, hvor medlemmet har været beskæftiget som  

 selvstændig erhvervsdrivende, og inden for det område, hvor  

 medlemmet er uddannet eller tidligere har været beskæftiget som  

 lønarbejder.
 Hvis medlemmet ikke har gennemført en uddannelse  

 eller haft et arbejde, skal medlemmet stå til rådighed for  

 arbejde, som medlemmet kan varetage.
Et medlem kan ikke fravælge sit faglige område  

 som følge af børnepasningsproblemer.
Medlemmet kan derimod  

 meddele AF, på hvilke tidspunkter medlemmet ikke kan arbejde som  

 følge af børnepasning.
Hvis der herefter ikke er  

 tilstrækkeligt med stillinger inden for medlemmets faglige  

 område, som medlemmet kan overtage, kan medlemmet anses for at  

 stå til rådighed, hvis medlemmet udvider sit faglige  

 område.
Medlemmet er desuden forpligtet til at give AF besked,  

 når medlemmet ikke længere har børnepasningsproblemer.
Rimeligt arbejde Ved bedømmelse af, om et arbejde er rimeligt, skal  

 hensynet til medlemmet afvejes mod ledighedens længde og  

 arbejdsmarkedssituationen i medlemmets geografiske område, jf.  

 § 8, stk. 2.
 Kurser tilbudt af AF, der kan kvalificere den ledige til  

 et rimeligt arbejde, er omfattet af § 11 i bekendtgørelse om  

 selvforskyldt ledighed.
Handlingsplaner Hvis medlemmet har en handlingsplan, kan der ske en  

 udvidelse af området for passende arbejde, som medlemmet skal kunne  

 overtage, hvis handlingsplanens målsætning er, at medlemmet skal  

 skifte fra et fagligt område til et andet, og udvidelsen fremmer den  

 målsætning, der er beskrevet i handlingsplanen:
 Eksempler:
1)	En ledig maler ønsker at arbejde som gartnermedhjælper  

 og aftaler med AF en handlingsplan med dette mål.
Medlemmet vil ud over  

 malerarbejde kunne formidles arbejde som gartnermedhjælper som passende  

 arbejde.
2)	En ledig maler ønsker at uddanne sig til gartner og aftaler  

 med AF en handlingsplan med dette mål.
Medlemmet vil ud over  

 malerarbejde kunne formidles arbejde som gartnermedhjælper som passende  

 arbejde, indtil handlingsplanens målsætning er opfyldt.
Herefter  

 vil medlemmet kunne formidles arbejde som gartner og maler som passende  

 arbejde, medmindre medlemmet har fravalgt malerfaget som fagligt  

 område.
Hvis medlemmet er omfattet af § 7, stk. 1 eller 4, om  

 rimeligt arbejde, kan medlemmet ikke fravælge malerfaget som fagligt  

 område.
3)	En ledig maler ønsker at uddanne sig til elektrofører  

 og aftaler med AF en handlingsplan med dette mål.
Medlemmet vil da kun  

 kunne formidles malerarbejde som passende arbejde, indtil handlingsplanens  

 målsætning er opfyldt, idet der ikke findes et ufaglært  

 område for elektroførere.
Herefter vil medlemmet kunne formidles  

 arbejde som elektrofører og maler som passende arbejde, medmindre  

 medlemmet har fravalgt malerfaget som fagligt område.
Hvis medlemmet er  

 omfattet af § 7, stk. 1 eller 4, om rimeligt arbejde, kan medlemmet  

 ikke fravælge malerfaget som fagligt område.
Til § 7 a Det følger af lov om servicejob, at de omhandlede  

 medlemmer frem til den 31. december 2002 skal kunne formidles servicejob  

 inden for stat, amtskommuner og kommuner.
 Bestemmelsen omfatter også medlemmer, som er over 60  

 år, som har ret og pligt til aktivering, jf. § 55, stk. 5, 2.  

 pkt., i lov om arbejdsløshedsforsikring m.v., og som har været  

 omfattet af ret og pligt til aktivering i mere end 6 måneder.
Til § 8, stk. 1 og 2 (Transporttid) I opgørelsen af transporttiden indgår al den  

 tid, som medlemmet bruger fra hjemmet forlades, og til medlemmet igen er  

 hjemme, herunder også ventetid ved f.eks. togskifte.
Et medlem, der efter § 8, stk. 2, skal overtage  

 arbejde med en samlet daglig transporttid på mere end 3 timer med  

 offentlige transportmidler, skal kun overtage arbejdet, hvis der er tale om  

 en mindre overskridelse af de 3 timer.
Størrelsen på den  

 overskridelse, som medlemmet skal tåle, afhænger bl.a. af  

 ledighedens længde.
Til § 8, stk. 3 (Særlige situationer) Ved særlige situationer forstås situationer,  

 hvor der i en region opstår mangel på arbejdskraft med bestemte  

 kvalifikationer, og arbejdet ikke i den nærmeste fremtid anses at kunne  

 dækkes af lokalt bosiddende arbejdskraft (flaskehalssituationer). Hvis  

 der er mangel på arbejdskraft med medlemmets kvalifikationer, og AF  

 skønner, at arbejdet ikke i den nærmeste fremtid kan formidles  

 til ledige, der bor tættere på arbejdspladsen, skal medlemmet  

 acceptere arbejde i et geografisk område, hvor den samlede daglige  

 transporttid med offentlige transportmidler er op til 4 timer.
Dette  

 gælder både for medlemmer, der er omfattet af § 6,  

 stk. 1, om passende arbejde, og for medlemmer, der er omfattet af  

 § 7, stk. 1 og 4, om rimeligt arbejde.
Ved formidling af arbejde  

 med op til 4 timers transporttid, skal der tages særligt hensyn til  

 familiemæssige forhold, herunder børnefamilier, enlige  

 forældre og familier med syge eller handicappede familiemedlemmer  

 m.v.
Til § 8, stk. 4 Har medlemmet bosat sig i et område, hvor det er  

 nødvendigt med længere transporttid end sædvanligt,  

 må medlemmet acceptere denne transporttid.
Overskridelsens længde  

 afhænger konkret af, hvor medlemmet har bosat sig.
Til § 9 Medlemmet skal stå til rådighed for det danske  

 arbejdsmarked, og medlemmet må derfor ikke kun søge arbejde i  

 udlandet, herunder Grønland og Færøerne.
Medlemmet skal søge arbejde på den  

 måde, der er normalt inden for det område, som medlemmet  

 søger arbejde i.
Hvis det er normalt inden for det område, hvor  

 medlemmet søger om arbejde, kan medlemmet søge arbejde  

 skriftligt, personligt eller telefonisk.
Medlemmet kan derudover søge  

 arbejde ved henvendelse til bureauer, den faglige organisation, ved  

 annoncering og ved uopfordrede henvendelser, hvis det er normalt inden for  

 det faglige område.
 Medlemmet skal primært søge varigt arbejde,  

 der udbydes hele året.
Medlemmet må ikke indstille sin  

 arbejdssøgning, deltagelse i kurser m.v., fordi medlemmet f.eks. skal  

 begynde uddannelse, overgå til efterløn, overtage andet arbejde  

 eller begynde selvstændig virksomhed.
Medlemmet skal derfor også  

 søge realistisk arbejde i den resterende del af ledighedsperioden.
Til § 9, stk. 1 (Passende arbejde) Medlemmet skal søge passende arbejde, jf. § 6,  

 stk. 2, medmindre det er et led i en individuel handlingsplan, at  

 medlemmet skal søge arbejde uden for sit faglige område.
Det er det enkelte medlems situation og forholdene  

 på det regionale arbejdsmarked, der afgør, i hvilket omfang  

 medlemmet skal søge arbejde.
Der kan derfor ikke stilles krav om, at  

 medlemmet søger et bestemt antal stillinger.
Hvis der er tvivl om  

 medlemmets rådighed, skal a-kassen undersøge antallet af udbudte  

 relevante stillinger.
 Medlemmet skal søge realistisk arbejde, det vil  

 sige arbejde, som medlemmet kan varetage, hvis dette er udbudt inden for det  

 faglige og geografiske område, jf. § 8, stk. 1.
Hvis medlemmet, f.eks. af personlige grunde, ikke  

 ønsker at være arbejdssøgende inden for en del af sit  

 faglige område, skal medlemmet, hvis der herefter ikke er et  

 tilstrækkeligt antal stillinger at søge, udvide sin  

 arbejdssøgning til andre faglige områder.
Det samme  

 gælder, hvis medlemmet ikke, f.eks. af helbredsmæssige  

 årsager, kan overtage arbejde inden for en del af sit faglige  

 område.
Til § 9, stk. 2 (Rimeligt arbejde) Når medlemmet kan formidles rimeligt arbejde, skal  

 medlemmet også søge rimeligt arbejde, jf. § 7, stk. 2,  

 hvis arbejdet er udbudt inden for det geografiske område, jf. § 8,  

 stk. 2.
Når medlemmet kan formidles rimeligt arbejde, kan  

 medlemmet ikke undlade at søge arbejde i en del af sit faglige  

 område, medmindre medlemmet ikke, f.eks. af helbredsmæssige  

 årsager, kan overtage arbejde inden for en del af sit faglige  

 område.
Dette vil f.eks. sige, at et medlem, som arbejder inden for et  

 område, hvor der er skifteholdsarbejde, og som tidligere har  

 begrænset sin rådighed til dagarbejde, nu både kan  

 formidles og skal søge skifteholdsarbejde.
Det vil endvidere sige, at  

 et medlem, som oprindeligt er uddannet maler, og som efterfølgende har  

 uddannet sig til gartner, jf. eksempel 2 på side 5, fra det tidspunkt,  

 hvor medlemmet kan formidles rimeligt arbejde, både kan formidles og  

 skal søge arbejde som henholdsvis maler og gartner.
Det er det enkelte medlems situation og forholdene  

 på det regionale arbejdsmarked, der afgør, i hvilket omfang  

 medlemmet skal søge arbejde.
Der kan derfor ikke stilles krav om, at  

 medlemmet søger et bestemt antal stillinger.
Hvis der er tvivl om  

 medlemmets rådighed, skal a-kassen undersøge antallet af udbudte  

 relevante stillinger, eventuelt ved henvendelse til AF.
Kapitel 3 Rådighedsforpligtelsen i forbindelse med  

 individuel handlingsplan, orlov og arbejdsmarkedsrelaterede uddannelser Til § 10, stk. 1 Medlemmet skal uanset handlingsplanen stå til  

 rådighed for det almindelige arbejdsmarked.
 Medlemmet skal i perioder, hvor medlemmet ikke deltager i  

 tilbud efter handlingsplanen, søge arbejde og deltage i kurser, der  

 fremmer den målsætning, der er aftalt i handlingsplanen.
 Der henvises endvidere til afsnittet Handlingsplaner i  

 vejledningen til §§ 6 og 7.
Til § 10, stk. 2 Bestemmelsen omfatter f.eks. tilfælde, hvor AF,  

 f.eks. fordi den beskæftigelsesmæssige situation i regionen har  

 ændret sig, ønsker at ændre en handlingsplan  

 således, at et medlem, der er i jobtræning, i stedet skal deltage  

 i omskoling med henblik på senere formidling af et konkret arbejde.
 AF må - eventuelt efter aftale med medlemmet -  

 lægge samtalen på et tidspunkt, hvor medlemmet uanset den  

 igangværende aktivitet kan møde til samtalen.
Til § 10, stk. 3 Bestemmelsen finder også anvendelse på unge  

 under 25 år, der deltager i tilbud om jobtræning efter § 32  

 b-c i lov om en aktiv arbejdsmarkedspolitik.
Unge under 25 år, der deltager i en uddannelse efter  

 en individuel uddannelsesplan, er ikke forpligtet til at søge arbejde  

 eller overtage formidlet arbejde.
Medlemmer over 25 år, der deltager i  

 en uddannelse efter en individuel uddannelsesplan efter reglerne om  

 pligtmæssig aktivering af unge under 25 år, er heller ikke  

 forpligtet til at søge arbejde eller overtage formidlet arbejde.
 Der henvises til Arbejdsmarkedsstyrelsens vejledning om  

 rådighedsforpligtelsen i forbindelse med tilbud efter lov om en aktiv  

 arbejdsmarkedspolitik, uddannelsesorlov efter lov om orlov og uddannelse  

 efter lov om arbejdsmarkedsuddannelser.
Til § 14 Bestemmelsen omhandler den situation, hvor et medlem i en  

 orlovsperiode fra et arbejde beder om dagpenge før genoptagelsen af  

 det arbejde, som medlemmet har orlov fra.
Dette kan f.eks. være tilfældet, hvis  

 medlemmet inden orlovsperiodens udløb ønsker at stå til  

 rådighed for arbejdsmarkedet, fordi medlemmet vender tilbage fra et  

 udlandsophold før genoptagelsen af det arbejde, som medlemmet har  

 orlov fra.
Arbejdsgiver skal have afslået at lade medlemmet genoptage  

 arbejdet.
Medlemmet er i øvrigt omfattet af de almindelige  

 regler om arbejdsophør i bekendtgørelse om selvforskyldt  

 ledighed.
Hvis medlemmet uden en gyldig grund tager orlov fra et arbejde, er  

 medlemmet selvforskyldt ledig, medmindre medlemmet tager orlov fra arbejdet  

 efter den før 1. januar 2001 gældende lov om orlov eller efter  

 lov om børnepasningsorlov eller til deltagelse i uddannelse med  

 voksenuddannelsestøtte efter lov om statens  

 voksenuddannelsesstøtte, jf. § 5 i bekendtgørelse om  

 selvforskyldt ledighed.
Hvis medlemmet er selvforskyldt ledig, skal medlemmet  

 pålægges 5 ugers effektiv karantæne.
Er der ved anmodningen  

 om dagpenge ikke gået 3 måneder fra ophøret, skal  

 medlemmet først gennemgå karantænen, før  

 dagpengeudbetalingen kan påbegyndes.
Der henvises til  

 bekendtgørelse om selvforskyldt ledighed.
 Hvis der ikke er mere end 4 uger tilbage af medlemmets  

 orlov fra arbejdet, kan medlemmet ikke anses for at stå til  

 rådighed og kan derfor ikke få dagpenge.
Kapitel 4 Ferie Til § 15 AF kan formidle arbejde, afgive tilbud eller indkalde til  

 aktiviteter, der rækker ind over et medlems ferie, frem til det  

 tidspunkt medlemmet giver AF besked om ferien.
Dette gælder både  

 ferie med feriedagpenge og ferie for egen regning.
 Et medlem, der ikke har givet besked om afholdelse af  

 ferie, og som forud for feriens påbegyndelse eller under ferien  

 afslår et arbejde eller et tilbud med den begrundelse, at medlemmet  

 skal holde ferie eller holder ferie, er omfattet af sanktionsreglerne m.v. i  

 bekendtgørelse om selvforskyldt ledighed.
Et medlem, der ikke har givet besked om afholdelse af  

 ferie, og som efter feriens begyndelse modtager indkaldelse til et  

 møde eller en aktivitet på AF, mister ikke retten til  

 feriedagpenge, forudsat at medlemmet opfyldte betingelserne herfor ved  

 feriens begyndelse.
Der henvises til direktoratets bekendtgørelse om  

 feriedagpenge.
Et medlem, der formidles arbejde, får et tilbud  

 eller indkaldes til en aktivitet under afholdelse af ferie, har pligt til at  

 overtage arbejdet, påbegynde tilbudet eller møde til  

 aktiviteten, hvis dette skal ske efter feriens afslutning.
Dette  

 gælder, uanset om medlemmet har givet AF meddelelse om ferien.  

 Medlemmet har således pligt til at vende hjem til bopælen eller  

 til på anden måde at gøre sig bekendt med sin post i  

 så god tid før feriens afslutning, at medlemmet kan overtage  

 formidlet arbejde eller møde til aktiviteter ved arbejdstids  

 begyndelse den første hverdag efter ferien.
Der henvises til  

 vejledningen til § 3. Tilsvarende gælder ved afgivelse af tilbud  

 m.v.
 Hvis medlemmet har givet AF besked om ferie, og medlemmet  

 bliver syg inden ferien, skal medlemmet ved sygdommens ophør give AF  

 besked om et nyt tidspunkt for feriens afholdelse.
Kapitel 5 Undervisning Til § 16 Selv om § 16 ikke er til hinder for udbetaling af  

 dagpenge, skal medlemmet for at bevare sin dagpengeret ved deltagelse i  

 undervisning altid stå til rådighed for arbejdsmarkedet.
A-kassen  

 skal sikre sig, at medlemmet under deltagelse i uddannelse står til  

 rådighed for arbejdsmarkedet.
Særligt ved kombination kan det  

 være nødvendigt for a-kassen at give medlemmet en frist efter  

 § 25 til gennem jobsøgning at vise sin tilknytning til  

 arbejdsmarkedet.
 For så vidt angår kombinationsmuligheder  

 henvises der til de enkelte bestemmelser og til bilag 1.
Til § 16, stk. 1 Hvis et medlem ikke er tilmeldt en uddannelsesinstitution,  

 anses medlemmet ikke for at deltage i uddannelse.
 Hvis et medlem uden at være tilmeldt en  

 uddannelsesinstitution, uddanner sig, eksempelvis ved at skrive på en  

 afhandling, skal a-kassen foretage en konkret rådighedsvurdering, jf.  

 § 22, stk. 1.
 Hvis et medlem er tilmeldt en uddannelsesinstitution,  

 anses medlemmet for at deltage i uddannelse, medmindre medlemmet har  

 fået orlov fra uddannelsen.
 Hvis a-kassen bliver opmærksom på, at  

 medlemmet har tilmeldt sig eksamen som såkaldt "privatist",  

 dvs. uden at have deltaget i den forudgående undervisning, anses  

 medlemmet for at deltage i uddannelse fra det tidspunkt, medlemmet har  

 tilmeldt sig eksamen.
Til § 16, stk. 2 Der sigtes med bestemmelsen på traditionel  

 aftenskoleundervisning efter folkeoplysningsloven som f.eks. engelsk og  

 madlavning.
Det er uden betydning, hvornår på dagen  

 undervisningen foregår.
Det afgørende er, at der er tale om  

 hobbyprægede undervisningsforløb, som ikke er kompetencegivende,  

 og hvortil der ydes støtte i henhold til folkeoplysningsloven.
 Endvidere kan weekend-kurser på 20 timer eller mere,  

 som arrangeres af oplysningsforbundene, være omfattet af bestemmelsen,  

 hvis der er tale om de former for undervisning, som er nævnt  

 ovenfor.
 Ligestillede kurser, der ikke er led i en  

 kompetencegivende uddannelse, er eksempelvis tillidsmandskurser og  

 boligselskabernes fritidskurser for boligbestyrelsesmedlemmer.
 Det er muligt at kombinere undervisning omfattet af  

 stk. 2 med undervisning omfattet af stk. 3-8.
Til § 16, stk. 3-5 Udbydes et uddannelsesforløb med over 20 timer  

 ugentligt, kan medlemmet ikke deltage i forløbet med bevarelse af  

 dagpengeretten.
 20-timers-grænsen skal forstås som under 20  

 undervisningslektioner, uanset at en lektion typisk er på 45 minutter.  

 I tilfælde af, at en lektion er på mere end 60 minutter, er det  

 dog undervisningens omfang opgjort i timer pr. uge, der er afgørende  

 for, om undervisningen kan følges med bevarelse af dagpengeretten.
Vurderingen af, om undervisningen er på under 20  

 timer om ugen, skal ske på baggrund af antallet af undervisningstimer i  

 hver enkelt uge.
Hvis et fortsat uddannelsesforløb er tilrettelagt med  

 en fast, regelmæssig overskridelse af timebegrænsningen, er der  

 en formodning for, at medlemmet ikke står til rådighed for  

 arbejdsmarkedet.
Hvis der i et uddannelsesforløb derimod  

 undtagelsesvis er enkelte uger med 20 timers undervisning eller derover,  

 f.eks. fordi den normale undervisning suppleres med et weekendseminar, en  

 temaaften o.l., er stk. 3 og 4 ikke til hinder for udbetaling af  

 dagpenge under uddannelsen som sådan.
Der kan dog ikke udbetales  

 dagpenge til medlemmet i uger, hvor timebegrænsningen ikke er  

 opfyldt.
 Dagpengeretten kan ikke bevares, hvis uddannelsen udbydes  

 som SU-berettigende heltidsuddannelse, selv om medlemmets undervisning er  

 under 20 timer ugentligt.
 Eksempler på uddannelser, der ikke er  

 SU-berettigende og derfor kan følges under 20 timer om ugen med  

 bevarelse af dagpengeretten, er merkonomuddannelsen, HD-studiet, MBA og  

 MPA.
Hvis et medlem deltager i fjernundervisning, skal a-kassen  

 undersøge, hvor mange undervisningstimer et traditionelt  

 undervisningsforløb ville vare.
Oplysningen lægges til grund ved  

 afgørelsen af, om medlemmet deltager i undervisning under 20 timer  

 ugentligt.
Ved fjernundervisning forstås undervisning, hvor  

 kontakten mellem lærer og elev foregår ved brev, telefon eller  

 edb-baseret kommunikation.
Oftest forekommer der seminarer om lørdagen  

 eller i weekender.
Hvor ofte der er seminarer varierer fra fag til fag,  

 ligesom det varierer hvilken kontakt, der er mellem lærer og elev i  

 mellemperioderne.
 Dagpengeretten kan endvidere bevares ved deltagelse i  

 enkeltfagsundervisning på det gymnasiale niveau under 20 timer om ugen.  

 Dagpengeretten bevares dog ikke, hvis der udbetales SU til medlemmet.  

 Enkeltfagsundervisning på det gymnasiale niveau omfatter  

 studentereksamen, højere forberedelseseksamen (HF), højere  

 handelseksamen (HHx) og højere teknisk eksamen (HTx).
Dagpengeretten kan endvidere bevares ved deltagelse i  

 undervisning svarende til folkeskolens 8.-10. klassetrin, selvom  

 undervisningen udgør mere end 20 timer om ugen.
Undervisningen svarer  

 til folkeskolens 8.-10. klassetrin, hvis undervisningen er adgangsgivende til  

 fortsat uddannelse svarende til, hvad der opnås gennem folkeskolens  

 afsluttende prøver, og hvis undervisningens varighed og omfang ikke  

 adskiller sig væsentligt fra forløbet i folkeskolen.  

 Undervisning udbudt efter § 4, stk. 1 og 2, i lov om almen  

 voksenuddannelse (VUC) svarer også til undervisning på  

 folkeskolens 8.-10. klassetrin.
Undervisning udbudt efter lov om forberedende  

 voksenuddannelse svarer også til undervisning på folkeskolens 8.-  

 10. klassetrin.
Dagpengeretten kan endvidere bevares under deltagelse i  

 undervisning for ordblinde og i danskkurser for indvandrere.
Kombination af undervisning efter stk. 2-6 er ikke  

 til hinder for udbetaling af dagpenge.
For så vidt angår  

 kombination af undervisning efter stk. 3-5 er det ikke en betingelse, at den  

 samlede undervisning er under 20 timer om ugen.
Til § 16, stk. 6 Medlemmet kan deltage i flere kurser af op til 2 ugers  

 varighed, men medlemmet kan ikke bevare dagpengeretten, hvis flere kurser af  

 kortere varighed stykkes sammen til et sammenhængende forløb af  

 mere end 2 ugers varighed.
Det er således en betingelse, at der er en  

 periode af en vis varighed mellem de korterevarende kurser.
 Det er muligt at følge et kursus arrangeret af  

 a-kassen eller medlemmets egen organisation med 2 ugers undervisning på  

 37 timer pr. uge og de følgende uger med under 20 timer pr. uge.
Et medlem kan også følge kurser arrangeret af  

 en anden arbejdsløshedskasse eller faglig organisation.
Det er en  

 forudsætning, at medlemmets a-kasse efter en konkret vurdering finder,  

 at kurset styrker medlemmets tilknytning til arbejdsmarkedet.
Kombination af undervisning efter stk. 2-6 er ikke  

 til hinder for udbetaling af dagpenge.
Endvidere er kombination af  

 undervisning efter stk. 6 og 7 ikke til hinder for udbetaling af  

 dagpenge.
Til § 16, stk. 7 Bestemmelsen åbner mulighed for, at medlemmer, der i  

 forvejen har gennemført en erhvervsmæssig uddannelse af 18  

 måneders varighed, kan ajourføre og vedligeholde deres faglige  

 kvalifikationer.
 Hvis undervisningen er 6 timer eller derunder om ugen  

 (kalenderuge), er det ikke nødvendigt at fremskaffe dokumentation for,  

 hvad undervisningen svarer til i studenterårsværk.
Hvis undervisningen er over 6 timer om ugen, skal  

 medlemmet skaffe dokumentation for, at undervisningen højst svarer til  

 1/3 studenterårsværk.
Dokumentationen kan eksempelvis bestå  

 af en skriftlig tilkendegivelse fra uddannelsesinstitutionen.
Hvis et studenterårsværk eksempelvis svarer  

 til undervisning 24 timer om ugen, kan medlemmet således deltage i  

 uddannelsen under åben uddannelse i højst 8 timer om ugen  

 svarende til 1/3 studenterårsværk.
Begrænsningen  

 gælder for hver uge i hele uddannelsesforløbet.
I de uger, hvor  

 der er undervisning under 1/3 studenterårsværk, kan der heller  

 ikke udbetales dagpenge.
Ved timer forstås undervisningslektioner, uanset at  

 en lektion typisk er på 45 minutter.
I tilfælde af, at en lektion  

 er på mere end 60 minutter, er det dog undervisningens omfang opgjort i  

 timer pr. uge, der er afgørende for, om undervisningen kan  

 følges med bevarelse af dagpengeretten.
Bestemmelsen omfatter fjernundervisning ved åbent  

 universitet.
For fjernundervisning gælder, at  

 undervisningsforløbet altid højst må svare til 1/3  

 studenterårsværk.
 Hvis en uddannelse under lov om åben uddannelse ikke  

 udbydes som SU-berettigende heltidsuddannelse, kan dagpengeretten bevares ved  

 deltagelse i undervisningen under 20 timer ugentligt, jf. § 16,  

 stk. 3.
 Det er muligt at kombinere undervisning omfattet af  

 stk. 7 med undervisning omfattet af stk. 2 og 6.
Til § 16, stk. 8 Medlemmet skal være under 25 år i hele den  

 periode, hvor medlemmet deltager i skoleforløbet.
Under  

 forløbet har medlemmet ret til 50 pct. af højeste dagpenge, jf.  

 §§ 47 og 70 i lov om arbejdsløshedsforsikring m.v.
 Hvis medlemmet f.eks. fylder 25 år efter at have  

 deltaget i et højskoleforløb i 4 måneder, kan medlemmet  

 ikke fortsætte i højskoleforløbet med bevarelse af  

 dagpengeretten.
Når medlemmet overgår til aktivperioden, kan  

 medlemmet ikke længere deltage i højskole-, daghøjskole-  

 eller produktionsskoleforløb med bevarelse af dagpengeretten.
Hvis AF  

 vælger at lade forløbet indgå som et tilbud efter  

 § 32 a-c i lov om en aktiv arbejdsmarkedspolitik, kan medlemmet dog  

 fortsætte i forløbet med uddannelsesgodtgørelse.
 Er medlemmet påbegyndt forløbet før  

 den 1. januar 1996, henvises der til vejledningen til § 39.
 Det er muligt at kombinere undervisning omfattet af  

 stk. 8 med undervisning omfattet af stk. 2.
Til § 16, stk. 9 A-kassen skal foretage en konkret vurdering af, om  

 medlemmet har afbrudt et arbejdsforhold for at påbegynde eller  

 fortsætte undervisning.
I vurderingen skal bl.a. indgå, om der er  

 tale om et heltidsstudium, eller om uddannelsen kan sidestilles med et  

 heltidsstudium.
Hvis det i forbindelse med et medlems arbejdsophør  

 konstateres, at medlemmet har søgt optagelse eller er optaget på  

 en uddannelsesinstitution, skal a-kassen - uanset medlemmets begrundelse for  

 opsigelsen - undersøge om arbejdsophøret reelt er begrundet i  

 påbegyndelse af uddannelse.
Det samme gælder, hvis medlemmet kort  

 tid efter arbejdsophøret påbegynder en uddannelse, som medlemmet  

 ikke har oplyst om ved ledigmeldelsen.
I dette tilfælde kan a-kassen  

 f.eks. indhente oplysninger om, hvornår medlemmet har søgt  

 optagelse på uddannelsen.
Til § 17, stk. 1 Ved opgørelsen af, om kravet om beskæftigelse  

 er opfyldt, tages der udgangspunkt i datoen for tilmeldingen til AF.
 Beskæftigelse udført uden for en  

 medlemsperiode kan også medregnes.
Det er ikke muligt at opfylde kravet om  

 beskæftigelse på mindre end 2 år, uanset antallet af  

 løntimer.
Det er derimod uden betydning, om der i 2-års-perioden  

 er perioder uden beskæftigelse, hvis kravet om beskæftigelse i  

 øvrigt er opfyldt inden for den 2-årige periode.
Til § 17, stk. 2 Det er ikke muligt at optjene ret til nye 444 henholdsvis  

 360 timer til samme uddannelse, uanset om medlemmet på ny opfylder  

 kravet om 2 års beskæftigelse samtidig med, at medlemmet har  

 deltaget i uddannelsen.
Til § 18 Bestemmelsen forudsætter, at medlemmet i  

 ledighedsperioden ikke er berettiget til løn eller  

 uddannelsesgodtgørelse.
 Det er en betingelse, at medlemmet i øvrigt har ret  

 til dagpenge, herunder at medlemmet står til rådighed for  

 arbejdsmarkedet og er arbejdssøgende.
En orlov fra en uddannelse skal kunne anses for reel i  

 forhold til uddannelsens opbygning og forløb.
Dette vil ved  

 videregående uddannelser f.eks. være tilfældet, hvis  

 orloven varer mindst et semester.
Hvis orloven er under et semester, men over  

 4 uger, skal a-kassen konkret vurdere, om orloven er reel.
Det kan være  

 tilfældet, hvis medlemmet gennem sin orlov afskærer sig  

 muligheden for at gå til eksamen ved semestrets udgang.
Kapitel 6 Supplerende dagpenge og frigørelsesattest Til § 19 Frigørelsesattesten findes på blanket AR  

 230.
 Attesten om arbejdsgiverens meddelelse om arbejdsfordeling  

 findes på blanket AR 292.
Der stilles ikke krav om frigørelsesattest, hvis  

 arbejdet udføres uden for fagets normale arbejdstid eller det konkrete  

 arbejde kan placeres uden for fagets normale arbejdstid.
A-kassen skal dog  

 foretage en vurdering af, om medlemmet kan overtage arbejde, jf.  

 §§ 5-8.
 10-dages-fristen løber først fra og med den  

 dag, hvor medlemmet skal have en frigørelsesattest for at kunne  

 få supplerende dagpenge.
10-dages-fristen anses for overholdt, hvis det i  

 stillingsopslaget eller i anden skriftlig form inden fristens udløb er  

 meddelt fra arbejdsgiverens side, at der vil blive udstedt  

 frigørelsesattest, og denne snarest muligt efterfølgende bliver  

 indsendt til a-kassen.
Det er en betingelse herfor, at stillingsopslaget  

 eller den anden skriftlige dokumentation fremlægges af medlemmet for  

 a-kassen inden for 10-dages-fristen.
Kapitel 7 Medlemmets oplysningspligt Til § 21 Arbejdsmarkedsstyrelsens bekendtgørelse om en aktiv  

 arbejdsmarkedsindsats indeholder tilsvarende bestemmelser om medlemmets pligt  

 til at give fyldestgørende og korrekte grundregistreringsoplysninger  

 til AF.
Grundregistreringen afsluttes med en udskrift af de  

 registrerede oplysninger.
Udskriften forsynes med en  

 grundregistreringserklæring, som medlemmet har pligt til at  

 underskrive.
 AF skal underrette a-kassen, hvis medlemmet ikke vil give  

 oplysninger eller ikke vil underskrive erklæringen.
 Medlemmet mister efter § 32 retten til dagpenge,  

 så længe medlemmet ikke har underskrevet  

 grundregistreringserklæringen.
 Grundregistringsoplysningerne indgår i øvrigt  

 i a-kassens vurdering af medlemmets rådighed, jf. vejledningen til  

 § 22, stk. 2.
Kapitel 8 Rådighedsvurdering Til § 22, stk. 1 Der kan i forbindelse med et medlems ledigmeldelse  

 være grund til at foretage en egentlig rådighedsvurdering.
Selv om medlemmet ikke er selvforskyldt ledig, kan der  

 være andre grunde til, at medlemmet ikke kan få dagpenge.
Det  

 gælder f.eks., hvis medlemmet er syg eller har  

 børnepasningsproblemer, jf. § 29.
Hvis medlemmet er selvforskyldt ledig, vil medlemmet efter  

 en konkret vurdering kunne miste retten til dagpenge, hvis medlemmet i  

 øvrigt ikke kan anses for at stå til rådighed for  

 arbejdsmarkedet.
Medlemmet får ikke karantæne, hvis medlemmet  

 får et krav om arbejde, jf. § 35.
A-kassen skal også være opmærksom  

 på andre forhold, der kan skabe tvivl om medlemmets rådighed.
Det  

 gælder f.eks. i tilfælde, hvor medlemmet med en gyldig grund har  

 afbrudt flere arbejdsforhold inden for en kortere periode, eller hvor  

 medlemmet anmoder om dagpenge, efter at medlemmet i en arbejdsfri periode  

 ikke har været tilmeldt AF som arbejdssøgende.
 Det kan desuden give anledning til tvivl, hvis medlemmet  

 gennem flere år har holdt ferie ud over den periode, som ferieloven  

 giver ret til, hvis medlemmet ikke vil medvirke til en  

 beskæftigelsesmæssig foranstaltning, som a-kassen arrangerer,  

 eller hvis medlemmet har været syg, mens medlemmet har opfyldt kravet  

 om arbejde efter § 35, stk. 2 eller 3.
Til § 22, stk. 1, fortsat A.
Situationer hvor der kan opstå tvivl om medlemmets  

 rådighed:
1. Hvis AF underretter a-kassen om, at medlemmet ikke vil medvirke til  

 gennemførelsen af tilbud eller aktiviteter efter lov om en aktiv  

 arbejdsmarkedspolitik, og den manglende medvirken ikke alene giver anledning  

 til karantæne A-kassen skal undersøge årsagen til AF's  

 underretning.
Hvis hændelsesforløbet ikke giver anledning  

 til tvivl om medlemmets rådighed, men f.eks. kun giver anledning til  

 karantæne, behøver a-kassen ikke at foretage en egentlig  

 rådighedsvurdering.
A-kassen skal dog notere  

 hændelsesforløbet og begrundelsen for, at der ikke er tvivl.
Hvis hændelsesforløbet giver anledning til  

 tvivl, skal a-kassen foretage en egentlig rådighedsvurdering, hvori  

 samtlige momenter skal indgå.
A-kassen skal notere udfaldet af  

 rådighedsvurderingen.
 Hvis a-kassen træffer afgørelse om, at  

 medlemmet ikke står til rådighed, f.eks. fordi medlemmet har  

 afslået at deltage i en aktivitet, kan medlemmet ikke få dagpenge  

 fra det tidspunkt, hvor a-kassen modtog AF's underretning om afslaget.
 Hvis medlemmets manglende medvirken skyldes, at medlemmet  

 ikke stod til rådighed for arbejdsmarkedet den pågældende  

 dag, f.eks. på grund af børnepasningsproblemer eller ophold i  

 udlandet, anvendes de herfor gældende regler for så vidt  

 angår medlemmets dagpengeret på de dage, hvor medlemmet ikke har  

 kunnet overtage arbejde.
2. Hvis medlemmet deltager i særlige aktiveringsforløb for  

 svagere ledige, herunder danskundervisning AF styrker i samarbejde med a-kasserne, kommunerne og  

 andre aktører indsatsen for svagere ledige med forskellige typer af  

 særligt tilrettelagte aktiveringsforløb.
Det er en  

 forudsætning for iværksættelsen af den særlige  

 indsats, at medlemmet fortsat kan anses for at stå til rådighed  

 for arbejdsmarkedet.
 Aktiveringsforløbene skal dels skabe afklaring af  

 medlemmets kvalifikationer med henblik på videre aktiveringsinitiativer  

 og almindeligt arbejde, dels danne grundlag for en rådighedsvurdering i  

 a-kassen.
Ledige med manglende danskkundskaber kan tillige få  

 tilbud om danskundervisning.
I den indledende og afsluttende sprogtest  

 beskrives den lediges danskkundskaber.
Beskrivelsen kan indgå som  

 element i en rådighedsvurdering, men manglende danskkundskaber vil ikke  

 i sig selv være tilstrækkeligt grundlag for en afgørelse  

 om, at medlemmet ikke er til rådighed for arbejdsmarkedet.
 Aktivering for svagere ledige og danskundervisning skal  

 som andre tilbud indarbejdes i en individuel handlingsplan og er i  

 øvrigt omfattet af de almindelige regler ved afslag m.v.
3. Hvis medlemmet har opsagt et varigt arbejde for at overtage et arbejde  

 med færre timer, og medlemmet beder om dagpenge I vurderingen skal indgå medlemmets - 	begrundelse for arbejdsskiftet, - 	forsøg på før arbejdsskiftet at få anden  

 fuldtidsbeskæftigelse, - 	hidtidige tilknytning til arbejdsmarkedet, - 	mulighed for at få flere arbejdstimer i  

 deltidsbeskæftigelsen inden for en overskuelig tid, - 	fremtidige muligheder for fuldtidsbeskæftigelse såvel  

 inden for det faglige som det geografiske område og - 	vilje til eventuelt at overtage arbejde uden for det hidtidige  

 fagområde.
4. Hvis medlemmet i en længere periode har været uden  

 tilknytning til arbejdsmarkedet på grund af sygdom Når medlemmet melder sig ledig efter en periode med  

 sygedagpenge, skal a-kassen sikre sig dokumentation for, at  

 dagpengeudbetalingerne fra kommunen er ophørt.
Hvis medlemmet har været syg, skal a-kassen  

 undersøge, om medlemmet igen kan overtage arbejde, jf. §§ 5-8.  

 Hvis medlemmet har været syg i en længere periode, kan det  

 være hensigtsmæssigt for a-kassen at få dokumentation for,  

 at medlemmets helbred ikke er til hinder for, at medlemmet kan overtage  

 arbejde.
A-kassen kan f.eks. indhente en tro- og loveerklæring fra  

 medlemmet.
Hvis medlemmet i en meget lang periode - det vil i denne  

 relation sige mindst 2 år - har været uden tilknytning til  

 arbejdsmarkedet på grund af sygdom, og medlemmet melder sig rask og  

 beder om dagpenge, skal a-kassen vurdere medlemmets rådighed, og  

 sygdommen skal indgå som et væsentligt led.
Det samme  

 gælder, hvis medlemmet melder sig rask i forbindelse med, at medlemmets  

 ret til sygedagpenge udløber som følge af  

 tidsbegrænsningen i sygedagpengereglerne - det vil som hovedregel sige  

 efter 52 ugers sygedagpenge.
Vurderingen må bygge på såvel  

 sygdommens art, varighed og hyppighed som på medlemmets hidtidige  

 tilknytning til arbejdsmarkedet og fremtidige arbejdsmuligheder.
Bl.a. i den  

 situation kan en lægeattest være nødvendig for a-kassens  

 vurdering af, om medlemmet står til rådighed for  

 arbejdsmarkedet.
Der er en standardlægeattest til brug ved a-kassens  

 rådighedsvurdering af et medlem efter længere tids sygdom (mere  

 end 52 uger) eller i ganske særlige tilfælde, hvor sygdommens  

 karakter kan tænkes at medføre eller have medført  

 midlertidige eller varige indskrænkninger i medlemmets erhvervsevne.  

 Medlemmet får attesten hos a-kassen.
Attesten udfyldes sammen med  

 lægen og afleveres i a-kassen.
En kiropraktorerklæring  

 sidestilles med en lægeattest.
Hvis a-kassen i forbindelse med en vurdering af medlemmets  

 rådighed - hvor medlemmet har været væk fra arbejdsmarkedet  

 på grund af helbredsmæssige forhold i under 52 uger -  

 ønsker at få en lægelig vurdering af, om der er  

 begrænsninger i medlemmets erhvervsevne, skal a-kassen fremsætte  

 en skriftlig og begrundet anmodning over for medlemmets læge.
A-kassen  

 skal i anmodningen nærmere beskrive årsagen til og formålet  

 med, at en lægelig udtalelse ønskes.
Det skal fremgå af  

 anmodningen, at medlemmets samtykke forinden er indhentet.
 Hvis der er sket en indskrænkning i medlemmets  

 erhvervsevne, og medlemmet på grund af sit helbred varigt er  

 afskåret fra at overtage arbejde efter §§ 5-8, kan medlemmet ikke  

 anses for at stå til rådighed for arbejdsmarkedet, og medlemmet  

 kan ikke få dagpenge, før end medlemmet har opfyldt kravet om  

 arbejde i § 35.
 Hvis der ikke er sket en indskrænkning i medlemmets  

 erhvervsevne, men medlemmets sygdom pt. forhindrer medlemmet i at overtage  

 arbejde, jf. §§ 5-8, kan medlemmet ikke få dagpenge, så  

 længe sygdommen varer, jf. § 29 og vejledningen hertil.
5. Hvis kommunen begynder sag om tildeling af social pension,  

 invaliditetsydelse, revalidering eller fleksjob - eller hvis medlemmet  

 modtager tildelt ydelse Når a-kassen bliver bekendt med, at en kommune  

 behandler sag om tildeling af social pension til et ledigt medlem, eller hvis  

 medlemmet modtager social pension, skal a-kassen straks undersøge  

 årsagen.
Social pension medfører ikke i sig selv, at  

 medlemmet ikke står til rådighed for arbejdsmarkedet, men  

 årsagen til tildelingen kan gøre det.
En pensionssag, der alene  

 er begrundet i økonomiske forhold, medfører som udgangspunkt  

 ikke tvivl om medlemmets rådighed.
 Hvis medlemmet derimod søger eller modtager en  

 helbredsbegrundet ydelse, skal a-kassen foretage en konkret  

 rådighedsvurdering, hvor a-kassen på baggrund af blandt andet  

 kommunens oplysninger skal vurdere, om medlemmet er i stand til at  

 påtage sig arbejde, der for fuldtidsforsikrede svarer til 37 timer om  

 ugen og for deltidsforsikrede svarer til 30 timer om ugen.
Rådighedsvurderingen skal vedrøre hele  

 ledighedsperioden efter ansøgningen.
Det gælder også, selv  

 om a-kassen uden kendskab til ansøgningen tidligere har foretaget en  

 rådighedsvurdering efter ansøgningstidspunktet.
 Det skal indgå som et væsentligt led i  

 rådighedsvurderingen, hvis medlemmet har haft arbejde svarende til  

 fuldt normalt omfang efter ansøgningstidspunktet.
 Bestemmelsen omfatter også ændringer i  

 pensionsforholdene.
 Der henvises til bekendtgørelse om retten til  

 dagpenge, efterløn, overgangsydelse i forbindelse med social  

 pension.
6. Hvis medlemmets oplysninger under et vejledningsmøde efter  

 bekendtgørelse om en arbejdsløshedskasses pligt til vejledning  

 m.v. giver anledning til tvivl om medlemmets rådighed Efter bekendtgørelse om en  

 arbejdsløshedskasses pligt til vejledning m.v. skal a-kassen under et  

 vejledningsmøde indhente alle oplysninger, der er relevante for  

 a-kassens vejledning af medlemmet, herunder blandt andet oplysninger om  

 arbejdssøgning og om deltagelse i kurser og andre  

 beskæftigelsesfremmende aktiviteter.
 Hvis medlemmets oplysninger f.eks. giver anledning til  

 tvivl med hensyn til, om kravet i § 9 om arbejdssøgning er  

 opfyldt, skal a-kassen rådighedsvurdere medlemmet.
Til § 22, stk. 1, fortsat B.
Særlige problemer i relation til rådighed:
1. Rådighed i forbindelse med udstedelse af et efterlønsbevis  

 og overgang til efterløn 1.1. Rådighed i forbindelse med udstedelse af et  

 efterlønsbevis Et medlem, der ønsker at få udstedt et  

 efterlønsbevis, skal stå til rådighed for arbejdsmarkedet  

 på bevistidspunktet.
Det er ikke tilstrækkeligt, at  

 rådighedsbetingelsen er opfyldt på  

 ansøgningstidspunktet.
 Medlemmet kan dog få udstedt efterlønsbevis,  

 selvom medlemmet ikke har bopæl i Danmark.
Hvis medlemmet ansøger om et efterlønsbevis  

 som fuldtidsforsikret, skal medlemmet stå til rådighed for  

 fuldtidsarbejde.
Hvis medlemmet ansøger om et efterlønsbevis  

 som deltidsforsikret, skal medlemmet kun stå til rådighed for  

 deltidsarbejde.
 Ved rådighedsvurderingen skal der især  

 lægges vægt på, om medlemmet har helbred til at klare et  

 arbejde.
 Hvis medlemmet er ophørt i sin beskæftigelse  

 og i en periode herefter ikke ønsker at stå til rådighed  

 for arbejdsmarkedet, f.eks. fordi medlemmet modtager  

 fratrædelsesgodtgørelse, ventepenge eller lignende, vil  

 medlemmet efter en konkret vurdering kunne anses for at stå til  

 rådighed uden forinden at have været tilmeldt AF og været  

 arbejdssøgende.
Medlemmet kan få udstedt et efterlønsbevis,  

 selvom medlemmet ikke ville kunne anses for at stå til rådighed  

 efter § 27 om rådighedsvurdering i forbindelse med forbehold af  

 arbejdskraft for sæsonarbejde eller arbejde for en bestemt arbejdsgiver  

 eller arbejdsplads.
Der henvises til § 36.
 Der henvises i øvrigt til bekendtgørelsen om  

 efterlønsbevis og bekendtgørelsen om fleksibel efterløn  

 med tilhørende vejledninger.
1.2. Rådighed i forbindelse med overgang til efterløn for  

 medlemmer, som har fået udstedt et efterlønsbevis Et medlem, der har fået udstedt et  

 efterlønsbevis, kan overgå til efterløn, selvom medlemmet  

 på tidspunktet for overgangen til efterløn på grund af  

 sygdom eller frihedsberøvelse ikke længere opfylder betingelsen  

 om at stå til rådighed for arbejdsmarkedet, jf. § 62,  

 stk. 1, nr. 1 og 3, i lov om arbejdsløshedsforsikring m.v.
 Efterløn kan dog ikke udbetales til et medlem, som  

 er frihedsberøvet, jf. § 74 l, stk. 4, og § 75 f,  

 stk. 4, i lov om arbejdsløshedsforsikring m.v.
Et medlem, der ønsker at overgå til  

 efterløn, skal i øvrigt stå til rådighed for  

 arbejdsmarkedet på overgangstidspunktet.
Det er ikke  

 tilstrækkeligt, at rådighedsbetingelsen er opfyldt på  

 ansøgningstidspunktet.
Hvis medlemmet ansøger om efterløn som  

 fuldtidsforsikret, skal medlemmet stå til rådighed for  

 fuldtidsarbejde.
Hvis medlemmet ansøger om efterløn som  

 deltidsforsikret, skal medlemmet kun stå til rådighed for  

 deltidsarbejde.
 Hvis medlemmet er ophørt i sin beskæftigelse  

 og i en periode herefter ikke ønsker at stå til rådighed  

 for arbejdsmarkedet, f.eks. fordi medlemmet modtager  

 fratrædelsesgodtgørelse, ventepenge eller lignende, vil  

 medlemmet efter en konkret vurdering kunne anses for at stå til  

 rådighed uden forinden at have været tilmeldt AF og været  

 arbejdssøgende.
Medlemmet kan overgå til efterløn, selvom  

 medlemmet ikke ville kunne anses for at stå til rådighed efter  

 § 27 om rådighedsvurdering i forbindelse med forbehold af  

 arbejdskraft for sæsonarbejde eller arbejde for en bestemt arbejdsgiver  

 eller arbejdsplads.
Der henvises til § 36.
 Hvis medlemmet overgår til efterløn fra  

 delpension, er det tilstrækkeligt, at medlemmet står til  

 rådighed for deltidsarbejde på tidspunktet for overgangen.
1.3. Rådighed i forbindelse med overgang til efterløn for  

 medlemmer, som ikke har fået udstedt et efterlønsbevis Et medlem, der ønsker at overgå til  

 efterløn, og som ikke har fået udstedt et efterlønsbevis,  

 skal stå til rådighed for arbejdsmarkedet på  

 overgangstidspunktet.
Det er ikke tilstrækkeligt, at  

 rådighedsbetingelsen er opfyldt på  

 ansøgningstidspunktet.
Hvis medlemmet ansøger om efterløn som  

 fuldtidsforsikret, skal medlemmet stå til rådighed for  

 fuldtidsarbejde.
Hvis medlemmet ansøger om efterløn som  

 deltidsforsikret, skal medlemmet kun stå til rådighed for  

 deltidsarbejde.
 Ved rådighedsvurderingen skal der især  

 lægges vægt på, om medlemmet har helbred til at klare et  

 arbejde.
 Hvis medlemmet er ophørt i sin beskæftigelse  

 og i en periode herefter ikke ønsker at stå til rådighed  

 for arbejdsmarkedet, f.eks. fordi medlemmet modtager  

 fratrædelsesgodtgørelse, ventepenge eller lignende, vil  

 medlemmet efter en konkret vurdering kunne anses for at stå til  

 rådighed uden forinden at have været tilmeldt AF og været  

 arbejdssøgende.
Medlemmet kan overgå til efterløn, selvom  

 medlemmet ikke ville kunne anses for at stå til rådighed efter  

 § 27 om rådighedsvurdering i forbindelse med forbehold af  

 arbejdskraft for sæsonarbejde eller arbejde for en bestemt arbejdsgiver  

 eller arbejdsplads.
Der henvises til § 36.
 Hvis medlemmet overgår til efterløn fra  

 delpension, er det tilstrækkeligt, at medlemmet står til  

 rådighed for deltidsarbejde på tidspunktet for overgangen.
2. Rådighed i forbindelse med udtræden af  

 efterlønsordningen Et medlem, der udtræder af efterlønsordningen  

 for at vende tilbage til arbejdsmarkedet, skal stå til rådighed  

 for arbejdsmarkedet for at opnå ret til dagpenge.
Medlemmets  

 rådighed må konkret vurderes af a-kassen efter de almindelige  

 regler.
 Det vil normalt være en betingelse for igen at kunne  

 få ret til dagpenge, at medlemmet efter udtræden af  

 efterlønsordningen har haft mere end 300 timers arbejde inden for 10  

 uger, for deltidsforsikrede medlemmer dog mindst 150 timer inden for 10 uger.  

 Det skyldes, at medlemmet ved overgangen til efterløn har valgt ikke  

 at ville stå til rådighed for arbejdsmarkedet.
Et medlem, som har modtaget efterløn efter  

 §§ 74 a-l i lov om arbejdsløshedsforsikring m.v., vil dog normalt  

 kunne anses for at stå til rådighed for arbejdsmarkedet, hvis  

 medlemmet inden for de seneste 26 uger i efterlønsperioden har haft  

 mere end 300 timers arbejde inden for 10 uger, for deltidsforsikrede  

 medlemmer dog mindst 150 timer inden for 10 uger.
Tilsvarende gælder  

 for et medlem, der har modtaget efterløn efter reglerne i §§ 75  

 a-g, i lov om arbejdsløshedsforsikring m.v., og som i  

 efterlønsperioden har valgt at arbejde mod fradrag i  

 efterlønnen efter reglerne i lovens §§ 74 e, f og h, jf.  

 § 75 c, stk. 1, nr. 2. Dette skyldes, at et medlem, der har  

 modtaget efterløn efter disse regler, har kunnet arbejde  

 ubegrænset i efterlønsperioden og derved haft mulighed for at  

 sandsynliggøre rådigheden i efterlønsperioden.
3. Rådighed i forbindelse med overgang til delpension Efter lov om delpension kan et medlem nedsætte sin  

 arbejdstid med mindst 1/4 og modtage delpension i forhold til  

 arbejdstidsnedsættelsen.
 Et medlem, der har nedsat sin arbejdstid for at modtage  

 delpension, og som ønsker at arbejde på nedsat tid, vil derfor  

 kun kunne få supplerende dagpenge i forhold til timetallet efter  

 overgangen til delpension.
 Et medlem, der i forvejen modtager supplerende dagpenge,  

 vil ikke kunne nedsætte sin arbejdstid for at gå på  

 delpension og samtidig modtage supplerende dagpenge op til et timetal, der er  

 højere end arbejdstiden efter overgangen til delpension.
Et deltidsforsikret medlem, der modtager delpension, har  

 begrænset sin arbejdstid til højst 30 timer ugentligt som en  

 betingelse for at modtage delpension.
I tilfælde af, at medlemmet  

 bliver ledig og fortsat modtager delpension, er det tilstrækkeligt, at  

 medlemmet står til rådighed i det begrænsede timetal.
 Ved delpensionens bortfald skal medlemmet igen stå  

 til rådighed i fuldt omfang som deltidsforsikret.
4. Rådighed efter modtagelse af etableringsydelse Hvis der efter tildelingen, men før begyndelsen af  

 en periode med etableringsydelse efter reglerne i lov om en aktiv  

 arbejdsmarkedspolitik, opstår tvivl om et medlems rådighed,  

 stilles der fortsat krav om bevis for medlemmets rådighed, hvis  

 medlemmet efterfølgende ønsker at modtage dagpenge.
Det er en  

 betingelse, at medlemmet efter ydelsesperiodens udløb enten har haft  

 mere end 300 timers lønarbejde inden for 10 uger (ved  

 efterfølgende overgang til deltidsforsikring dog mindst 150 timer  

 inden for 10 uger) eller uafbrudt i 26 uger har drevet selvstændig  

 erhvervsvirksomhed i væsentligt omfang.
Driften af selvstændig  

 virksomhed i etableringsydelsesperioden kan ikke medregnes til opfyldelse af  

 kravet om arbejde efter manglende rådighed, jf. § 35,  

 stk. 4.
5. Rådighed i forbindelse med udtræden af  

 overgangsydelsesordningen Et medlem, der udtræder af  

 overgangsydelsesordningen, skal opfylde de almindelige rådighedsregler  

 og det almindelige beskæftigelseskrav for at få dagpenge.
Det  

 forhold, at medlemmet har modtaget overgangsydelse, medfører ikke i  

 sig selv, at medlemmet ikke anses for at stå til rådighed ved  

 ledigmeldelsen.
Til § 22, stk. 2 A-kassen skal f.eks. notere og opbevare underretninger fra  

 AF om medlemmets deltagelse i eller manglende medvirken til tilbud eller  

 aktiviteter og om formidling af medlemmet og resultatet heraf.
 Hvis a-kassen selv formidler medlemmet arbejde, skal  

 a-kassen notere dette og resultatet af formidlingen.
A-kassen skal notere og opbevare de oplysninger, medlemmet  

 har givet efter § 20, som har betydning for medlemmets rådighed.  

 Dette indebærer, at a-kassen bl.a. skal notere medlemmets oplysninger  

 om kurser og arbejdssøgning, så det fremgår, om medlemmet  

 opfylder § 9. Det vil sige, at a-kassen altid skal notere, hvilke kurser  

 medlemmet har gennemført og hvornår, hvor mange stillinger  

 medlemmet har søgt og hvornår (indtil 6 måneder), og om  

 stillingerne vedrører arbejde inden for eller uden for medlemmets  

 faglige område.
A-kassen skal også notere og opbevare medlemmets  

 grundregistringsoplysninger, som a-kassen modtager fra AF.
Oplysningerne skal  

 - sammenholdt med a-kassens egne oplysninger - indgå i vurderingen af,  

 om medlemmet opfylder sin pligt til at kunne overtage og søge arbejde,  

 jf. §§ 6-9.
 A-kassen skal notere, om medlemmet har fulgt eller er ved  

 at få udarbejdet en individuel handlingsplan.
 Opbevaringen kan f.eks. ske ved, at oplysningerne  

 fremgår af a-kassens edb-system eller ved kopi eller notering på  

 medlemmets sag.
Til § 23 Vurderingen af medlemmets rådighed for  

 arbejdsmarkedet kan eventuelt ske i tilslutning til et vejledningsmøde  

 efter § 65 i lov om arbejdsløshedsforsikring m.v.
Hvis a-kassen  

 allerede har oplysninger, der i tilstrækkelig grad belyser medlemmets  

 rådighed, kan a-kassen rådighedsvurdere medlemmet på denne  

 baggrund.
Til § 24 Der er tvivl om medlemmets rådighed, hvis medlemmet  

 2 gange melder sig syg i forbindelse med, at AF eller a-kassen indkalder  

 medlemmet til f.eks. formidlingssamtaler, informationsmøder, tilbud om  

 aktivering og lignende, således at medlemmets sygdom og dagene for  

 f.eks. en aktivitets afholdelse har været sammenfaldende.
A-kassen skal  

 derfor vurdere medlemmets rådighed, når medlemmet melder sig rask  

 efter den 2. sygemelding.
Dette gælder også, hvis medlemmets  

 sygdom kun har en dags varighed.
Sygemeldingerne medfører ikke i sig selv, at  

 medlemmet ikke står til rådighed for arbejdsmarkedet, men  

 årsagen til sygemeldingen kan gøre det.
Vurderer a-kassen, at  

 medlemmets sygemeldinger skyldes, at medlemmet forsøger at bevare  

 dagpengeretten uden at blive aktiveret, står medlemmet ikke til  

 rådighed for arbejdsmarkedet.
Hvis a-kassen efter en konkret vurdering har fundet, at  

 medlemmet stod til rådighed for arbejdsmarkedet, efter medlemmet er  

 blevet rådighedsvurderet efter § 24, skal a-kassen vurdere  

 medlemmets rådighed efter hver sygemelding, der i tid falder sammen med  

 en aktivitet m.v. i a-kassen eller på AF.
Når medlemmet  

 indplaceres i en ny dagpengeperiode, skal a-kassen vurdere medlemmets  

 rådighed, jf. § 24, når medlemmet 2. gang har meldt sig syg  

 i forbindelse med, at medlemmet formidles arbejde m.v.
A-kassen skal herefter  

 foretage denne vurdering efter hver sygemelding, der falder sammen med  

 aktiviteter m.v. i a-kassen eller på AF, indtil medlemmet igen har  

 opfyldt beskæftigelseskravet.
A-kassen skal fortsat foretage en vurdering af medlemmets  

 rådighed, hvis medlemmet har haft en længere periode med sygdom,  

 jf. nr.
A4 i vejledningen til § 22, stk. 1.
Til § 25, stk. 1 En rådighedsvurdering er altid en konkret vurdering,  

 hvor samtlige relevante elementer skal indgå.
 Ved rådighedsvurderingen skal det indgå som et  

 væsentligt led, hvis medlemmet har en individuel handlingsplan, der  

 indeholder tilbud, eller medlemmet er ved at få udarbejdet en  

 individuel handlingsplan.
 Hvis medlemmet deltager i tilbud efter en individuel  

 handlingsplan på det tidspunkt, hvor a-kassen skal  

 rådighedsvurdere medlemmet, kan medlemmet alene på det grundlag  

 anses for at stå til rådighed.
Til § 25, stk. 2 og 3 Meddelelsen om en frist forudsætter, at a-kassen  

 ikke har grundlag for umiddelbart at træffe afgørelse om, at  

 medlemmet ikke står til rådighed.
A-kassen kan f.eks. give medlemmet en frist, hvis der er  

 tvivl om medlemmets arbejdssøgning, men medlemmet i øvrigt  

 står til rådighed, og hvis arbejdssøgning i fristperioden  

 vil kunne afkræfte tvivlen.
En arbejdsløshedskasse kan  

 også give en frist, hvis medlemmet f.eks. har en så nær  

 tilknytning til en arbejdsplads, at der er tvivl om medlemmets rådighed  

 for det øvrige arbejdsmarked, og hvis arbejdssøgning i  

 fristperioden vil kunne afkræfte tvivlen.
Fristens længde skal stå i forhold til  

 medlemmets forventede ledighedsperiode.
Ved sæsonarbejde vil den  

 forventede ledighedsperiode ofte være så kort, at det kun er  

 relevant at give en frist på 1 måned.
Meddelelsen om medlemmets frist til at bevise sin  

 rådighed skal gives skriftligt.
Medlemmet kan ikke klage over  

 meddelelsen, hvis denne ikke umiddelbart medfører konsekvenser for  

 medlemmets dagpengeret, men alene må betragtes som en meddelelse til  

 medlemmet om, at hvis a-kassens vejledning ikke følges, vil dette  

 få indflydelse på a-kassens rådighedsvurdering af medlemmet  

 ved fristens udløb.
Om kravene til medlemmets arbejdssøgning i  

 fristperioden henvises der til § 9. Hvis der ikke har været udbudt  

 stillinger i fristperioden, som medlemmet skal søge, jf. § 9,  

 stk. 1-4, har a-kassen ikke grundlag for at statuere manglende  

 rådighed som følge af medlemmets manglende  

 arbejdssøgning.
A-kassen kan i den situation evt. give medlemmet en ny  

 frist.
A-kassen kan ikke anse medlemmet for ikke at stå til  

 rådighed inden fristens udløb alene på baggrund af for  

 ringe arbejdssøgning i første del af fristperioden.
Andre  

 oplysninger om medlemmets forhold kan dog give anledning til indgreb i  

 dagpengeretten i fristperioden, f.eks. hvis medlemmet er syg eller har  

 børnepasningsproblemer.
Der vil desuden kunne statueres manglende  

 rådighed i fristperioden som følge af en konkret vurdering efter  

 § 22, stk. 1, f.eks. på grundlag af manglende kontakt til AF,  

 ved ledigmeldelse fra arbejde i familiens selvstændige virksomhed,  

 eller hvis a-kassen bliver opmærksom på andre forhold, der giver  

 anledning til tvivl om medlemmets rådighed.
 Ved rådighedsvurderingen efter fristens  

 udløb, skal det indgå som et væsentligt led, hvis  

 medlemmet i fristperioden har henvendt sig til AF for at få udarbejdet  

 en individuel handlingsplan, eller medlemmet har deltaget i tilbud efter en  

 individuel handlingsplan.
Til § 25, stk. 4 Det skal fremgå, på hvilket grundlag a-kassen  

 har foretaget rådighedsvurderingen.
Det skal blandt andet fremgå,  

 om medlemmet opfylder betingelserne for at kunne anses for  

 arbejdssøgende, jf. § 9.
A-kassen skal notere resultatet af  

 rådighedsvurderingen og begrundelsen for afgørelsen.
Som  

 eksempler på begrundelse for en positiv rådighedsvurdering kan  

 nævnes, at der ikke eller kun i mindre omfang har været  

 opslået stillinger inden for medlemmets faglige og geografiske  

 område, og at der inden for medlemmets område kun udbydes  

 stillinger i visse perioder af året.
Som eksempler på begrundelse  

 for en negativ rådighedsvurdering kan nævnes, at medlemmet ikke  

 har søgt realistiske stillinger, eller at medlemmet ikke har  

 søgt arbejde på den måde, det er normalt at søge  

 arbejde på inden for fagområdet.
Kapitel 9 Forbehold af arbejdskraft Til § 26 Ved sæsonarbejde forstås både arbejde,  

 som er betinget af årstiderne, og arbejde, hvori en ulønnet  

 arbejdsfri periode indgår som et tilbagevendende element i  

 beskæftigelsesvilkårene.
Det er også sæsonarbejde,  

 hvis medlemmet er ansat hos samme arbejdsgiver hele året, men der i  

 beskæftigelsesvilkårene indgår en tilbagevendende, delvis  

 ulønnet og arbejdsfri periode.
 Som eksempler på arbejde, der kan være  

 sæsonarbejde, kan bl.a. nævnes arbejde ved  

 forlystelsesetablissementer, arbejde på campingpladser og  

 fritidsundervisning, idet den eller de arbejdsfrie perioder i  

 ansættelsesforhold som disse typisk vil være forudsigelige.
Det er ikke sæsonarbejde, hvis medlemmet er  

 beskæftiget med arbejdet hele året, uanset at  

 beskæftigelsen normalt udbydes som sæsonarbejde.
Det er heller  

 ikke sæsonarbejde, hvis en del af de ansatte inden for samme  

 arbejdsområde har fuldtidsarbejde i virksomheden hele året, men  

 medlemmet kan have forbeholdt sin arbejdskraft for arbejdsgiveren eller  

 arbejdspladsen.
 I en vurdering af, om der er tale om sæsonarbejde,  

 indgår bl.a. oplysninger om arbejdets art, den individuelle  

 ansættelseskontrakt og en evt. overenskomst for det  

 pågældende arbejde.
 Hvis medlemmet får udbetalt sin løn med 1/12  

 af årslønnen hver måned, har medlemmet ikke  

 sæsonarbejde, selv om medlemmet har en eller flere forudsigelige  

 arbejdsfrie perioder som et tilbagevendende element i sine  

 beskæftigelsesvilkår, men medlemmet kan have begrænset sin  

 rådighed til en bestemt arbejdsplads.
Til § 27 En rådighedsvurdering er altid en konkret vurdering,  

 hvor samtlige relevante elementer skal indgå.
 Ved vurderingen skal der lægges afgørende  

 vægt på, om medlemmet i ledighedsperioder har forsøgt at  

 få fast helårsarbejde.
Begrundelsen er, at der er tvivl om medlemmets tilknytning  

 til det øvrige arbejdsmarked.
A-kassen skal derfor tage medlemmets  

 rådighed op til vurdering og afgøre, om medlemmet har en  

 så nær tilknytning til en bestemt arbejdsgiver eller arbejdsplads  

 eller et bestemt arbejdsområde, at medlemmet ikke står til  

 rådighed for det øvrige arbejdsmarked.
 Det skal også indgå som et væsentligt  

 led i rådighedsvurderingen, hvis medlemmet for at overtage et arbejde  

 omfattet af § 26 har opsagt et helårsarbejde eller er  

 ophørt med selvstændig virksomhed, som ikke er omfattet af  

 reglerne om bibeskæftigelse ved selvstændig virksomhed.
Medlemmet vil som udgangspunkt umiddelbart kunne anses for  

 at have vist sin rådighed for det øvrige arbejdsmarked, hvis  

 medlemmet under det af § 26 omfattede arbejde har søgt arbejde,  

 der kan udbydes hele året.
Medlemmet har dog ikke pligt til at  

 søge arbejde under det af § 26 omfattede arbejdsforhold, hvis  

 medlemmet ikke får supplerende dagpenge.
Vurderingen skal først foretages, hvis medlemmet i  

 flere år i træk har haft arbejde med tilbagevendende  

 ledighedsperioder, og der således kan observeres et  

 gentagelsesmønster.
Derefter skal rådighedsvurderingen  

 foretages, når medlemmet melder sig ledig, medmindre a-kassen inden for  

 de seneste 6 måneder har foretaget en tilsvarende  

 rådighedsvurdering.
Et medlem, der er beskæftiget i  

 ægtefællens virksomhed, vil som udgangspunkt blive omfattet af  

 reglerne om arbejdsløshedsforsikring for selvstændige  

 erhvervsdrivende.
Et medlem kan dog under visse betingelser anses for  

 lønmodtager, selv om medlemmet er beskæftiget i  

 ægtefællens virksomhed.
Der henvises herom til de gældende  

 regler om optagelse i en arbejdsløshedskasse for selvstændige  

 erhvervsdrivende.
Et medlem, der er beskæftiget i en samlevers  

 virksomhed, er ikke omfattet af reglerne om arbejdsløshedsforsikring  

 for selvstændige erhvervsdrivende.
 Der kan være tvivl om medlemmets rådighed,  

 hvis medlemmet også i relation til reglerne om  

 arbejdsløshedsforsikring anses for lønmodtager, og medlemmet  

 bliver helt eller delvist ledig fra arbejde i ægtefællens eller  

 samleverens virksomhed, eller medlemmet tager lønarbejde på  

 nedsat tid i virksomheden.
 Der er ikke tvivl om medlemmets rådighed, hvis  

 ægtefællens eller samleverens virksomhed er endeligt  

 ophørt, jf. de gældende regler om ophør med  

 udøvelse af selvstændig virksomhed som  

 hovedbeskæftigelse.
 Hvis virksomheden fortsættes af  

 ægtefællen eller samleveren, skal karakteren af medlemmets  

 hidtidige arbejde i virksomheden, årsagen til ledigheden fra  

 virksomheden og omfanget og arten af medlemmets hidtidige tilknytning til  

 andre arbejdspladser indgå i vurderingen af medlemmets  

 rådighed.
 De samme principper finder anvendelse, hvis medlemmet  

 bliver delvist eller midlertidigt ledig fra lønarbejde i en  

 selvstændig erhvervsvirksomhed, der udøves af medlemmets,  

 ægtefællens eller samleverens børn eller forældre,  

 eller medlemmet tager lønarbejde på nedsat tid i en sådan  

 virksomhed.
 Der henvises i øvrigt til § 35.
Kapitel 10 Manglende dagpengeret i en periode Ved afslag på eller ophør i arbejde eller  

 tilbud og ved afslag på medvirken til udarbejdelse eller revision af en  

 handlingsplan eller uddannelsesplan skal a-kassen vurdere, om medlemmet er  

 selvforskyldt ledig.
Er medlemmet selvforskyldt ledig, pålægges  

 medlemmet en sanktion for selvforskyldt ledighed, jf. bekendtgørelse  

 om selvforskyldt ledighed.
A-kassen skal være opmærksom på,  

 at effektiv karantæne ikke kan afvikles i perioder, hvor medlemmet ikke  

 har ret til dagpenge.
En eventuel sanktion for selvforskyldt ledighed kan  

 derfor først afvikles, når medlemmet igen har dagpengeret.
Til § 28 Bestemmelsen omfatter de situationer, hvor et medlem  

 afslår eller ophører med et arbejde, et tilbud m.v., og hvor  

 afslaget eller ophøret skyldes medlemmets konkrete fremtidsplaner  

 eller fremtidige forpligtelser, som klart tyder på, at medlemmet ikke  

 ønsker eller kan stå til rådighed i den mellemliggende  

 periode.
 Ud over de situationer, der er nævnt i § 28,  

 stk. 1, nr. 1-6, kan bestemmelsen f.eks. finde anvendelse i  

 tilfælde, hvor et medlem afslår et formidlet arbejde, fordi  

 medlemmet skal afsone frihedsstraf eller aftjene værnepligt.
 Anvendelse af bestemmelsen forudsætter, at der er  

 egentlig årsagssammenhæng mellem medlemmets afslag eller  

 ophør og medlemmets fremtidsplaner eller fremtidige forpligtelser.
 Der skal endvidere være tale om en såkaldt  

 mellemperiode mellem afslaget eller ophøret og påbegyndelsen af  

 aktiviteten.
 Eksempel:
Et ledigt medlem formidles den 25. juli et arbejde med  

 påbegyndelse den 1. august.
Medlemmet afslår det formidlede  

 arbejde med den begrundelse, at medlemmet allerede har fået arbejde  

 andetsteds med påbegyndelse den 1. september.
Medlemmet har ikke en gyldig grund efter § 21 i  

 bekendtgørelse om selvforskyldt ledighed til at afslå det  

 formidlede arbejde, hvorfor medlemmet skal pålægges 1 uges  

 effektiv karantæne.
Medlemmet skal samtidig i medfør af  

 § 28, stk. 1, udelukkes fra dagpenge fra afslaget den 25. juli og  

 indtil den 1. september, hvor arbejdet tiltrædes.
Får medlemmet f.eks. den 15. august oplyst, at  

 arbejdsforholdet den 1. september alligevel ikke kommer i stand, og medlemmet  

 dokumenterer dette, kan medlemmet igen få dagpenge.
Dagpenge kan  

 tidligst udbetales fra den 22. august, idet medlemmet efter den 15. august  

 først kan få dagpenge, når den effektive karantæne  

 er afviklet.
Særligt om ægtefælleflytning Et medlem, der er omfattet af § 28, stk. 1, nr.  

 6, kan tidligst få dagpenge igen, når medlemmet er flyttet, under  

 forudsætning af, at betingelserne for ret til dagpenge i øvrigt  

 er opfyldt.
Er medlemmet pålagt en effektiv karantæne, kan  

 medlemmet dog først få dagpenge, når karantænen er  

 afviklet.
Særligt om orlov Hvis et medlem afslår eller ophører med et  

 arbejde, et tilbud om omskoling m.v. eller et tilbud efter en individuel  

 handlingsplan eller uddannelsesplan med den begrundelse, at medlemmet har  

 fået bevilget børnepasningsorlov, kan medlemmet ikke få  

 dagpenge i en mellemperiode fra tidspunktet for afslaget eller  

 ophøret, og indtil medlemmet går på orlov, jf. § 28,  

 stk. 1.
 Et medlem, der f.eks. har afslået et formidlet  

 arbejde eller er ophørt med et arbejde med den begrundelse, at  

 medlemmet skal på børnepasningsorlov, kan efter praksis  

 påbegynde orloven, selv om medlemmet i medfør af § 28,  

 stk. 1, har mistet retten til dagpenge i den mellemliggende periode.  

 Medlemmet kan dog ikke få orlovsydelse i et antal timer, der svarer til  

 (den resterende del af) en eventuel effektiv karantæne, medmindre  

 karantænen er forældet inden orlovens påbegyndelse.
For så vidt angår medlemmer, der har  

 fået bevilget - men endnu ikke er påbegyndt -  

 børnepasningsorlov for ledige, skal det bemærkes, at AF  

 først og fremmest skal formidle ledige, der ikke har fået  

 bevilget børnepasningsorlov.
Endvidere skal AF tage hensyn til  

 orlovsperiodens længde og lægge vægt på varigheden af  

 det ordinære arbejde.
Særligt om attest E 303 Hvis et medlem afslår eller ophører med et  

 arbejde, et tilbud om omskoling m.v. eller et tilbud efter en individuel  

 handlingsplan eller uddannelsesplan med henblik på at rejse til  

 udlandet for at søge arbejde med en attest E 303 i henhold til art. 69  

 i EF-forordning 1408/71, kan medlemmet ikke få dagpenge fra tidspunktet  

 for afslaget eller ophøret, og indtil medlemmet rejser, jf. § 28,  

 stk. 1.
Til § 28, stk. 2 Udelukkelse fra dagpenge forudsætter ikke, at  

 medlemmet på opsigelsestidspunktet er optaget på en  

 uddannelse.
Vurderingen af, om medlemmet er omfattet af § 28,  

 stk. 2, eller ej, er en vurdering af, om der er  

 årsagssammenhæng.
Har medlemmet afslået eller opsagt  

 arbejdet for at påbegynde uddannelse, er medlemmet omfattet af  

 bestemmelsen og skal udelukkes fra dagpenge, uanset om medlemmet på  

 afslags- henholdsvis opsigelsestidspunktet er optaget på uddannelsen  

 eller ej.
Til § 28, stk. 5 Dokumentationen efter § 28, stk. 5, kan i  

 særlige tilfælde bestå i en tro- og loveerklæring fra  

 medlemmet.
Er medlemmet blevet pålagt en effektiv karantæne i  

 forbindelse med afslaget eller ophøret - og er der ikke gået  

 over 3 måneder fra afslaget eller ophøret - skal medlemmet  

 først gennemgå karantænen, før dagpengeudbetalingen  

 kan påbegyndes.
§ 28, stk. 5, finder som udgangspunkt ikke  

 anvendelse på medlemmer, som i aktivperioden uden en gyldig grund, jf.  

 § 22 i bekendtgørelse om selvforskyldt ledighed, afslår at  

 medvirke til at udarbejde eller revidere en individuel handlingsplan eller  

 afslår et tilbud efter en individuel handlingsplan, idet disse  

 medlemmer ved afslaget har mistet retten til dagpenge, jf. § 28 i  

 bekendtgørelse om selvforskyldt ledighed.
Det samme gælder unge  

 under 25 år, der har mistet retten til dagpenge efter § 28 i  

 bekendtgørelse om selvforskyldt ledighed.
Til § 29 Arbejdsløshedsforsikringslovens § 62,  

 stk. 1, angiver nogle situationer, hvor medlemmet ikke kan få  

 dagpenge.
Det gælder f.eks., hvis medlemmet er syg eller i  

 øvrigt ude af stand til at påtage sig arbejde af normalt omfang,  

 aftjener værnepligt, er berøvet sin frihed ved domstols- eller  

 administrativ afgørelse eller forsørges på  

 institution.
Medlemmet anses for frihedsberøvet uanset  

 frihedsberøvelsens art.
Bestemmelsen er dog ikke til hinder for, at et  

 medlem, der er indsat til afsoning på en pension under  

 Kriminalforsorgen, hvor medlemmet har generel tilladelse til udgang i  

 forbindelse med arbejde uden for pensionen, kan anses for at stå til  

 rådighed for arbejdsmarkedet.
Bestemmelsen er endvidere ikke til hinder  

 for, at et medlem, der har fået en dom om samfundstjeneste, kan anses  

 for at stå til rådighed for arbejdsmarkedet.
 Medlemmet kan heller ikke overtage arbejde, hvis medlemmet  

 har transportproblemer, der gør, at medlemmet ikke kan komme frem til  

 arbejdet, eller medlemmet mangler mulighed for pasning af børn eller  

 andre familiemedlemmer af husstanden, der kræver pleje.
Hvis medlemmet har retlige eller faktiske forpligtelser,  

 som umiddelbart hindrer overtagelse af arbejde, vil medlemmet kunne anses for  

 at stå til rådighed, hvis medlemmet kan frigøre sig fra  

 forpligtelserne, når arbejdet skal tiltrædes.
Ved retlige  

 forpligtelser tænkes på forpligtelser, som medfører et  

 erstatningsansvar, hvis de ikke overholdes, f.eks. misligholdelse af en  

 ansættelseskontrakt med opsigelsesvarsel.
Hvis medlemmet får økonomisk  

 godtgørelse for tabt arbejdsfortjeneste efter § 29 eller  

 § 104 i lov om social service eller § 19 a i lov om dagpenge ved  

 sygdom eller fødsel, skal a-kassen vurdere, om medlemmet kan overtage  

 arbejde på normale vilkår.
Hvis medlemmet går ned i  

 arbejdstid i forbindelse med, at medlemmet får godtgørelsen, har  

 medlemmet som udgangspunkt tilkendegivet, at medlemmet ikke kan overtage  

 fuldtidsarbejde.
Når a-kassen konstaterer, at et medlem ikke er i  

 stand til at overtage arbejde - f.eks. på grund af sygdom eller  

 børnepasningsproblemer kan der være grundlag for at  

 undersøge, om dette også har været tilfældet i en  

 periode før konstateringstidspunktet.
Dette skyldes, at medlemmet ikke  

 har været berettiget til dagpenge fra det tidspunkt, hvor det forhold,  

 som medfører, at medlemmet ikke kan overtage arbejde,  

 indtrådte.
 Medlemmet kan igen få dagpenge, når medlemmet  

 ikke længere er forhindret i at overtage arbejde.
Hvis medlemmets sygdom må anses for at være  

 varig og for at have medført en indskrænkning i medlemmets  

 erhvervsevne, kan medlemmet ikke anses for at stå til rådighed  

 for arbejdsmarkedet.
I sådanne tilfælde kan medlemmet ikke  

 få dagpenge, før end medlemmet har opfyldt et krav om arbejde  

 efter § 35. Der henvises til vejledningen til § 22,  

 stk. 1.
Til § 31 Hvis et medlem udebliver fra et møde eller en  

 aktivitet i a-kassen, som er omfattet af § 31, skal a-kassen altid  

 konkret vurdere, om medlemmets udeblivelse giver anledning til tvivl om  

 medlemmets rådighed, jf. § 22, stk. 1.
 § 31 gælder ikke situationer, hvor a-kassen har  

 givet medlemmet et tilbud om at deltage i et møde eller en aktivitet,  

 men hvor medlemmet ikke har pligt til at møde.
Til §§ 32-34 Hvis et medlem udebliver fra et møde eller en  

 aktivitet på AF, som er omfattet af §§ 32-34, skal a-kassen altid  

 konkret vurdere, om medlemmets udeblivelse giver anledning til tvivl om  

 medlemmets rådighed, jf. § 22, stk. 1.
 §§ 32-34 skal ses i sammenhæng med, at ledige  

 medlemmer skal opretholde kontakten med AF, jf. § 4 og  

 arbejdsløshedsforsikringslovens § 57, stk. 4.
For så vidt angår udeblivelse fra en  

 grundregistreringssamtale efter § 32 præciseres, at udeblivelsen i  

 sig selv omfatter et forløb med en særskilt sanktion, der er  

 uafhængig af, om medlemmet senere vil medvirke til at afslutte en  

 samtale med afgivelse af fyldestgørende oplysninger ved underskrivelse  

 af en grundregistreringserklæring.
Der er således tale om en ny  

 situation, når medlemmet efter en udeblivelse har genoptaget kontakten  

 med AF.
 For så vidt angår udeblivelse efter § 33  

 skal a-kassen være opmærksom på, at der kan være  

 grundlag for også at pålægge medlemmet en sanktion efter  

 reglerne i bekendtgørelse om selvforskyldt ledighed.
 Hvis medlemmets udeblivelse efter § 33 efter en  

 konkret vurdering ikke kan sidestilles med et afslag, skal medlemmet ikke  

 pålægges en sanktion, men medlemmet skal altid udelukkes fra  

 retten til dagpenge i perioden fra udeblivelsen og indtil medlemmet henvender  

 sig til AF eller a-kassen, og medlemmet kan ikke få efterbetalt  

 dagpengene.
 Der henvises i øvrigt til vejledningen til  

 § 12, stk. 3, § 13, § 14, stk. 3, § 15 og  

 § 16, stk. 2, i bekendtgørelse om selvforskyldt  

 ledighed.
Kapitel 11 Tab af dagpengeret og arbejdskrav Til § 35 Kravet om arbejde i stk. 2 og 3 opgøres efter  

 reglerne i § 2 i bekendtgørelse om beskæftigelseskrav,  

 dagpengeperiode og aktivperiode.
 Arbejdet skal ligge efter det tidspunkt, hvor medlemmet  

 mistede retten til dagpenge.
10-ugers-perioden i stk. 2 og 3 kan forlænges  

 med perioder med sygdom eller uarbejdsdygtighed, barsel, ferie afholdt inden  

 for ferielovens rammer samt med søgnehelligdage og  

 overenskomstmæssige fridage.
Der må ikke være udbetalt  

 løn i perioderne.
 Hvis medlemmet opfylder kravet om arbejde efter  

 stk. 2 og 3 ved arbejde i udlandet, skal a-kassen vurdere medlemmets  

 rådighed efter bekendtgørelsens § 22, stk. 1. I  

 vurderingen af, om der fortsat er tvivl om medlemmets rådighed efter  

 arbejdet i udlandet, skal indgå de forhold, som oprindeligt var  

 baggrunden for medlemmets manglende rådighed.
Hvis et fuldtidsforsikret medlem, der ikke anses for at  

 stå til rådighed for arbejdsmarkedet, lader sig overflytte til  

 deltidsforsikring, kan medlemmet opfylde kravet om arbejde efter stk. 3  

 som deltidsforsikret.
Hvis årsagen til, at et fuldtidsforsikret medlem  

 ikke anses for at stå til rådighed, er, at medlemmet ikke  

 står til rådighed for fuldtidsarbejde, men alene for  

 deltidsarbejde, og medlemmet lader sig overflytte til deltidsforsikring,  

 bortfalder kravet om arbejde efter manglende rådighed.
 Hvis den manglende rådighed skyldes, at medlemmet  

 har forbeholdt sin arbejdskraft for en bestemt arbejdsgiver eller  

 arbejdsplads, f.eks. ægtefællens selvstændige virksomhed,  

 står medlemmet igen til rådighed efter stk. 5, hvis  

 virksomheden er ophørt, eller ægteskabet eller samlivet er  

 ophævet, selv om medlemmet ikke har opfyldt kravet om arbejde efter  

 § 35, stk. 2 og 3.
 Efter stk. 6 kan medlemmet f.eks. ikke opfylde kravet  

 om arbejde efter manglende rådighed ved sæsonarbejde, hvis  

 årsagen til den manglende rådighed var, at medlemmet havde  

 forbeholdt sin arbejdskraft for sæsonarbejde.
Til § 36 Ved dispensationen skal der lægges vægt  

 på medlemmets tilknytning til arbejdsmarkedet forud for medlemmets  

 overgang til efterløn eller udstedelsen af efterlønsbeviset.  

 Dispensation vil navnlig kunne komme på tale, hvis medlemmet i  

 sæsonen har haft arbejde, der svarer til fuldtidsbeskæftigelse  

 som fuldtids- eller deltidsforsikret.
 Medlemmet kan efter dispensationen overgå til  

 efterløn som fuldtidsforsikret eller få udstedt et  

 efterlønsbevis, hvis medlemmet efter en almindelig  

 rådighedsvurdering kan anses for at stå til rådighed i  

 fuldt normalt omfang som fuldtidsforsikret, og ellers efter reglerne for  

 deltidsforsikrede.
Hvis medlemmet efter denne bestemmelse får udstedt  

 et efterlønsbevis, skal der ved tidspunktet for overgangen til  

 efterløn fortsat ske en rådighedsvurdering, jf. vejledningen til  

 § 22, stk. 1, pkt.
B.1., 1.2.
Kapitel 12 Ikrafttræden, overgangsbestemmelser m.v.
Til § 37 Med denne vejledning bortfalder Direktoratet for  

 Arbejdsløshedsforsikringens vejledning nr. 240 af 22. december 1998 om  

 rådighed, som ændret ved vejledning nr. 47 af 7. maj 1999,  

 vejledning nr. 215 af 29. december 1999 og vejledning nr. 99 af 22. juni  

 2000.
Til § 38 Medlemmer, der er påbegyndt en uddannelse efter  

 § 62 a i lov om arbejdsløshedsforsikring m.v. før den 1.  

 januar 1996 kan fortsætte - og færdiggøre - uddannelsen  

 efter de hidtidige regler.
Dette gælder for alle uddannelsestyper, som  

 før den 1. januar 1996 gav ret til samtidig modtagelse af  

 dagpenge.
 Bestemmelsen forudsætter, at uddannelsen er  

 påbegyndt før den 1. januar 1996, og det er således ikke  

 tilstrækkeligt, at medlemmet har tilmeldt sig uddannelsen før  

 denne dato.
 Der skal være tale om den samme uddannelse, og  

 uddannelsen må ikke afbrydes undervejs.
Under deltagelsen i undervisningen gælder lovens  

 almindelige regler i øvrigt.
Det betyder blandt andet, at medlemmer,  

 der efter overgangsordningen fortsætter en uddannelse efter de hidtil  

 gældende regler, uanset overgangsbestemmelsen vil blive omfattet af  

 reglerne om pligt til aktivering.
Er betingelserne i øvrigt opfyldt,  

 vil AF også i disse tilfælde kunne lade uddannelsen, som  

 medlemmet er i gang med efter § 62 a, fortsætte som et led i  

 aktiveringen.
Direktoratet for Arbejdsløshedsforsikringen,  

 den 20. december 2000 Tor Even Münter /Kenn Sessing Olsen Bilag 1 Kombinationsmuligheder efter § 16 Stk. 2 Stk. 3 Stk. 4 Stk. 5 Stk. 6 Stk. 7 Stk. 8 Stk. 2 kan kombineres kan kombineres kan kombineres kan kombineres kan kombineres kan kombineres Stk. 3 kan kombineres kan kombineres kan kombineres kan kombineres kan  IKKE kombineres kan  IKKE kombineres Stk. 4 kan kombineres kan kombineres kan kombineres kan kombineres kan  IKKE kombineres kan  IKKE kombineres Stk. 5 kan kombineres kan kombineres kan kombineres kan kombineres kan  IKKE kombineres kan  IKKE kombineres Stk. 6 kan kombineres kan kombineres kan kombineres kan kombineres kan kombineres kan  IKKE kombineres Stk. 7 kan kombineres kan  IKKE kombineres kan  IKKE kombineres kan  IKKE kombineres kan kombineres kan  IKKE kombineres Stk. 8 kan kombineres kan  IKKE kombineres kan  IKKE kombineres kan  IKKE kombineres kan  IKKE kombineres kan  IKKE kombineres Ved kombination gælder begrænsningerne i de  

 enkelte bestemmelser forudsat.
Det vil eksempelvis sige, at kombination af 19  

 timers enkeltundervisning på det gymnasiale niveau ( stk. 4) og 25  

 timers undervisning svarende til folkeskolens 8.-10. klassetrin (stk. 5) ikke  

 er til hinder for udbetaling af dagpenge.
Et konkret rådighedsvurdering  

 vil dog kunne føre til, at medlemmet ikke kan anses for at stå  

 til rådighed for arbejdsmarkedet, eller at medlemmet skal gives en  

 frist til at vise sin tilknytning til arbejdsmarkedet.
