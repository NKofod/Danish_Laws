 I medfør af §§ 24, 25, 43, 44 og 63 i lov nr. 310 af 6. juni 1973 om  

 levnedsmidler m.m. som ændret ved lov nr. 108 af 29. marts 1978, fastsættes  

 følgende:
Område § 1.  Denne bekendtgørelse omfatter mærkning af  

 færdigpakkede levnedsmidler bestemt til den endelige forbruger her i landet.
 Stk. 2.  Bekendtgørelsen omfatter ikke mærkning med  

 oplysning om anvendte tilsætningsstoffer.
 Stk. 3.  Bekendtgørelsen omfatter ikke mærkning af  

 færdigpakkede levnedsmidler, som omfattes af de i levnedsmiddellovens § 7  

 omhandlede særlige love og i medfør heraf fastsatte regler om levnedsmidler  

 udstedt under landbrugsministerens og fiskeriministerens forretningsområder.
 Stk. 4.  Bekendtgørelsen omfatter ikke levnedsmidler,  

 der er omfattet af følgende bekendtgørelser m.v.:
 Bekendtgørelse nr. 97 af 30. marts 1955 om marmelade m.m.
 Bekendtgørelse nr. 337 af 19. december 1959 om grønt- og frugtkonserves.
 Bekendtgørelse nr. 26 af 20. januar 1977 om kakao- og chokoladevarer.
 Bekendtgørelse nr. 27 af 20. januar 1977 om visse former for sukker.
 Bekendtgørelse nr. 343 af 4. juli 1978 om honning.
 Bekendtgørelse nr. 383 af 2. august 1978 om kaffe og cikorieekstrakter.
 Bekendtgørelse nr. 451 af 12. september 1978 om frugt- og grøntsagssaft  

 m.m.
 EF's markedsordninger om vin.
 Dybfrosne frugter og grøntsager.
Afgræsning af de emner som omfattes af  

 mærkningen § 2.  Mærkning af færdigpakkede levnedsmidler omfatter  

 følgende oplysninger:
- fabrikantnavn m.v., jfr. § 3 - oprindelsessted, jfr. § 3, stk. 2 - varebetegnelse, jfr. § 4 - sammensætning, jfr. §§ 5-9 - nettoindhold, jfr. §§ 10-12 - dato for mindste holdbarhed, jfr. §§ 13-14 - særlige opbevarings- og anvendelsesforskrifter, jfr. § 13, stk. 2 og §  

 15.
Definition og afgrænsning af de  

 oplysninger, som omfattes af § 3.  Mærkningen skal indeholde oplysning om navn  

 eller firmanavn og adresse på fabrikanten eller pakkevirksomheden eller på en  

 forhandler, der er etableret indenfor De Europæiske Fællesskaber.
 Stk. 2.  Mærkningen skal indeholde oplysning om  

 levnedsmidlets oprindelsessted, såfremt en udeladelse af oplysning herom vil  

 kunne vildlede forbrugeren.
§ 4.  Levnedsmidler skal være forsynet med en  

 varebetegnelse.
Ved varebetegnelse forstås den betegnelse, som særligt måtte  

 være foreskrevet herfor i lovgivningen, eller i mangel heraf, den betegnelse,  

 som sædvanligvis anvendes for det pågældende levnedsmiddel.
Hvor der ikke  

 findes almindeligt kendte betegnelser, skal der benyttes en beskrivende  

 betegnelse, som er egnet til at identificere levnedsmidlet.
Et fabrikations-  

 eller varemærke eller et fantasinavn kan ikke træde i stedet for  

 varebetegnelsen.
 Stk. 2.  Varebetegnelsen skal omfatte eller ledsages af  

 en oplysning om levnedsmidlets fysiske tilstand eller den særlige behandling,  

 som levnedsmidlet har været underkastet (f.eks. i pulverform, frysetørret,  

 dybfrosset, koncentreret, røget), såfremt en udeladelse af særlig oplysning  

 herom vil kunne skabe tvivl hos køberen.
 § 5.  Et levnedsmiddel, der er sammensat af  

 forskellige råvarer, skal mærkes med oplysning om sammensætningen i form af  

 en ingrediensliste, hvori der er en opstilling af samtlige ingredienser, som  

 indgår i levnedsmidlet på fremstillingstidspunktet, jfr. dog § 7.
Stk. 2.  Ved ingrediens forstås i denne bekendtgørelse  

 ethvert stof, bortset fra tilsætningsstoffer, der anvendes ved fremstilling  

 eller tilberedning af et levnedsmiddel, og som stadig findes i den færdige  

 vare, eventuelt i ændret form.
Såfremt en ingrediens i et levnedsmiddel selv  

 er fremstillet af flere komponenter, anses disse som ingredienser i det  

 pågældende levnedsmiddel.
 Stk. 3.  Som ingredienser betragtes ikke:
 Stk. 4.  Opstillingen skal indledes med en angivelse,  

 hvori indgår ordet »ingredienser«, og de enkelte ingredienser skal  

 angives i rækkefølge efter faldende vægt beregnet som indgående vægt, jfr.  

 dog § 5, stk. 5 og § 6. Ingredienserne skal angives ved deres specifikke  

 betegnelse i overensstemmelse med reglerne i § 4.
Stk. 5.  Tilsat vand og flygtige ingredienser skal  

 anføres i opstillingen efter deres vægt i den færdige vare.
Den mængde vand,  

 der er tilsat som ingrediens, bestemmes ved fra den færdige vares samlede  

 nettoindhold at fradrage den samlede mængde af de øvrige anvendte  

 ingredienser.
Såfremt mængden af vand ikke overstiger 5 pct. af færdigvaren,  

 kan angivelse af indholdet af vand undlades.
 § 6.  Bestemmelsen i § 5, stk. 4 om, at ingredienserne  

 skal angives i rækkefølge efter faldende vægt på fremstillingstidspunktet,  

 kan fraviges for følgende ingredienser:
Stk. 2.  Bestemmelsen i § 5, stk. 1 om, at ingredienser  

 skal angives ved deres specifikke betegnelse kan fraviges for så vidt angår  

 ingredienser, der henhører under en af de i bilaget til bekendtgørelsen  

 anførte kategorier.
De nævnte ingredienser skal i så fald betegnes alene ved  

 navnet på den i bilaget nævnte kategori.
Statens levnedsmiddelinstitut kan  

 for bestemte levnedsmidler indføje yderligere kategorier.
 § 7.  Der kræves ingen ingrediensangivelse for:
 § 8.  En sammensat ingrediens kan anføres i  

 ingredienslisten ved sin betegnelse, hvis denne er fastsat ved lov eller ved  

 sædvane, og placeres i ingredienslisten efter sin samlede vægt i produktet,  

 såfremt denne angivelse umiddelbart efterfølges af en opregning af de  

 komponenter, der indgår i den sammensatte ingrediens.
 Stk. 2.  Den i stk. 1 omtalte opregning af indgående  

 komponenter kan dog undlades, når den sammensatte ingrediens udgør mindre end  

 25 pct. af færdigvaren, samt når den sammensatte ingrediens er et  

 levnedsmiddel, for hvilket der ikke kræves en ingrediensangivelse.
§ 9.  Såfremt et levnedsmiddels mærkning fremhæver  

 tilstedeværelsen eller et ringe indhold af en eller flere ingredienser, som  

 er af væsentlig betydning for dette levnedsmiddels særpræg, eller såfremt  

 varebetegnelsen har samme virkning, skal den mindste, henholdsvis største  

 mængde, som disse ingredienser udgjorde på fremstillingsstidspunktet, angives  

 i procent.
Denne angivelse anføres enten i umiddelbar nærhed af  

 levnedsmidlets varebetegnelse eller i ingredienslisten i forbindelse med den  

 pågældende ingrediens.
 Stk. 2.  Stk. 1 finder ikke anvendelse:
§ 10.  Levnedsmidler skal være mærket med oplysning om  

 nettoindhold.
Dette skal angives i nettovolumen for flydende varer og i  

 nettovægt for andre varer angivet efter det metriske system.
Stk. 2.  Såfremt et levnedsmiddel i fast form findes i  

 en lage, skal der tillige ske en angivelse af levnedsmidlets drænede  

 nettovægt.
Ved lage forstås i henhold til denne bestemmelse følgende  

 produkter og eventuelle blandinger heraf, under forudsætning af, at lagen kun  

 er et tilbehør til de væsentlige elementer af produktet og således ikke  

 forventes at være afgørende for købet: vand, saltvand, saltlage, eddike,  

 vandige opløsninger af sukker samt frugt- eller grøntsagssafter for så vidt  

 angår konserves af frugt eller grøntsager.
§ 11.  Såfremt en færdigpakning består af to eller  

 flere enkelte færdigpakninger indeholdende samme mængde af samme vare,  

 angives nettoindholdet ved at anføre nettoindholdet for hver enkelt pakning  

 og det samlede antal enkeltpakninger.
Disse angivelser er dog ikke  

 nødvendige, såfremt det samlede antal enkeltpakninger er klart synlige og let  

 tællelige udefra, og såfremt mindst en angivelse af nettoindholdet i hver  

 enkeltpakning er klart synlig udefra.
 Stk. 2.  Såfremt en færdigpakning består af to eller  

 flere enkeltpakninger, der ikke betragtes som salgsenheder, angives  

 nettoindholdet ved at anføre det samlede nettoindhold og det samlede antal  

 enkeltpakninger.
 § 12.  Angivelse af nettoindhold kan undlades:
§ 13.  Levnedsmidlets holdbarhed skal angives ved  

 datoen for den mindste holdbarhed, d.v.s. den dato, til og med hvilken  

 levnedsmidlet bevarer sine specifikke egenskaber under de rette  

 opbevaringsforhold.
Denne dato angives således: »mindst holdbar til  

 ....«, såfremt datoen indeholder en angivelse af dagen.
I andre tilfælde  

 angives »mindst holdbar til og med ....«.
Datoen for mindste  

 holdbarhed kan ligeledes angives ved en periode, der refererer til en anden  

 dato, der er anført på emballagen.
 Stk. 2.  De i stk. 1 fastsatte angivelser ledsages af:
- enten selve datoen, - eller en henvisning til det sted på mærkningen, hvor datoen er anført.
 Disse angivelser suppleres om nødvendigt med en angivelse af de  

 opbevaringsforskrifter, som skal overholdes for at sikre den anførte  

 holdbarhed.
 Stk. 3.  Datoen udgøres af en ukodet angivelse af dag,  

 måned og år i den nævnte rækkefølge.
 Dog er det for levnedsmidler:
 § 14.  Angivelse af dato for mindste holdbarhed kan  

 undlades for følgende levnedsmidler:
 Stk. 2.  Angivelse af dato for mindste holdbarhed kan  

 undlades indtil 1. januar 1985 for levnedsmidler, der har, eller må antages  

 at have en holdbarhed på over 12 måneder.
 § 15.  Mærkningen skal omfatte en brugsanvisning,  

 såfremt en udeladelse af denne vil kunne indebære, at det pågældende  

 levnedsmiddel ikke anvendes på rette måde.
§ 16.  De i bekendtgørelsen nævnte oplysninger skal  

 være anført på dansk og være påført færdigpakningen eller en vedhæftet  

 etiket.
I stedet for dansk kan andre sprog, der kun ved uvæsentlige forskelle  

 i stavning adskiller sig fra dansk, anvendes.
Såfremt levnedsmidlerne bringes  

 i handelen i et tidligere led end detailleddet, kræves der dog ikke mærkning  

 på den enkelte færdigpakning eller en dertil vedhæftet etiket, idet det i så  

 fald er tilstrækkeligt, at mærkningsoplysningerne i stedet anføres på de  

 relevante handelsdokumenter.
 Stk. 2.  De foreskrevne oplysninger skal være let  

 forståelige og være anført på et iøjnefaldende sted og således, at de er let  

 synlige, let læselige og uudslettelige.
Stk. 3.  Oplysninger om varebetegnelse, nettoindhold og  

 dato for mindste holdbarhed skal være anført i samme synsfelt.
Mærkning  

 indenfor samme synsfelt kan dog indtil 1. januar 1989 udelades på  

 glasflasker, som er beregnet til genbrug, og på hvilke en af de nævnte  

 oplysninger er angivet med uudslettelig mærkning.
 Stk. 4.  For færdigpakninger, hvis største overflade er  

 mindre end 10 cm2, er det tilstrækkeligt at anføre oplysninger vedrørende  

 varebetegnelse, nettoindhold og mindste holdbarhed samt anvendelse af  

 tilsætningsstoffer, jfr. § 11, stk. 7 i bekendtgørelse om tilsætningsstoffer  

 til levnedsmidler.
 Stk. 5.  Mærkning i henhold til denne bekendtgørelse kan  

 undlades for færdigpakkede levnedsmidler, der fremstilles, pakkes og udbydes  

 til salg til den endelige forbruger i samme bagerforretning og i op til højst  

 to filialer heraf.
Kontrolbestemmelser § 17.  Statens levnedsmiddelinstitut eller  

 veterinærdirektoratet kan fastsætte regler og træffe bestemmelser om  

 gennemførelse af kontrollen med overholdelsen af denne bekendtgørelse.
Straffe-, ikrafttrædelses- og  

 ophævelsesbestemmelser § 18.  Overtrædelse af bestemmelserne i nærværende  

 bekendtgørelse eller af afgørelser truffet i medfør af bekendtgørelsens  

 bestemmelser straffes i henhold til § 63, stk. 2 og 3 i lov om levnedsmidler  

 m.m. med bøde.
 § 19.  Denne bekendtgørelse træder i kraft den 1.  

 marts 1981. Levnedsmidler, der opfylder de hidtil gældende regler, kan  

 fortsat sælges indtil 1. januar 1983, og levnedsmidler der har eller må  

 antages af have en holdbarhed på over 18 måneder, der opfylder de hidtil  

 gældende regler, kan fortsat detailsælges indtil 1. januar 1985.
 § 20.  Følgende bestemmelser ophæves:
 Punkt 4 i anordning af 12. maj 1916 om hvad der må falholdes under  

 betegnelse af spisefedt og spiseolier.
 2. og 3. punktum i § 6 i anordning af 22. januar 1930  

 om frugtvin og rosinvin.
 § 2,  stk. 2 i bekendtgørelse nr. 20 af 17. januar  

 1959 om paraffinolie.
 § 8  i bekendtgørelse nr. 414 af 21. august 1969 om  

 dybfrosne levnedsmidler, idet bestemmelsen dog fortsat er gældende for  

 dybfrosne frugter og grøntsager.
 § 3,  stk. 1 punkt 5 og 6 samt § 3, stk. 4 i  

 bekendtgørelse nr. 460 af 15. september 1978 om næringsstofpræparater, der  

 sælges som tilskud til sædvanlig kost.
 § 3,  stk. 2 i bekendtgørelse nr. 598 af 28. november  

 1978 om levnedsmidler bestemt til en særlig ernæring.
 Stk. 2.  § 4 i bekendtgørelse nr. 519 af 16. oktober  

 1978 om betegnelse m.v. af færdigpakkede ærter og færdigpakkede  

 levnedsmidler, hvori ærter udgør en betydende del af varen affattes således:  

 »De i § 3 forbeholdte betegnelser for ærter skal anvendes til at betegne  

 de af betegnelserne omfattede produkter i handelen«.
 Miljøministeriet, den 20. februar 1981.
Erik Holst / Henning Hummelmose Bilag Kategorier af ingredienser, for hvilke angivelse af kategorien kan  

 erstatte angivelse af den specifikke betegnelse Definition Kategoribetegnelse Raffinerede olier, bortset fra olivenolie »olie«, suppleret med - enten benævnelsen »vegetabilsk« eller »plante« og/  

 eller »animalsk« eller »dyrisk«, - eller angivelse af den specifikke vegetabilske eller animalske  

 oprindelse.
Benævnelsen »hærdet« skal ledsage angivelsen af en hærdet olie hvis vegetabilske oprindelse  

 eller specifikke vegetabilske eller animalske oprindelse er anført.
Raffinerede fedtstoffer »fedtstof«, suppleret med - enten benævnelsen »vegetabilsk«, eller »animalsk«, - eller angivelse af den specifikke vegetabilske eller animalske  

 oprindelse.
 Blandinger af mel, der hidrører fra to eller flere kornsorter.
»Mel«, fulgt af en opregning af de kornsorter, det hidrører fra,  

 opstillet efter aftagende vægtmængde.
 Uforarbejdet stivelse og stivelse, der er modificeret ved fysiske  

 processer eller ved hjælp af enzymer.
 Stivelse.
 Enhver fiskeart, hvor fisken indgår som ingrediens i et andet  

 levnedsmiddel og med forbehold af, at betegnelsen og præsentationsmåden for  

 dette levnedsmiddel ikke henviser til en bestemt fiskeart.
 Fisk.
 Enhver type fjerkrækød, hvor kødet indgår som ingrediens i et andet  

 levnedsmiddel og med forbehold af, at betegnelsen og præsentationsmåden for  

 dette levnedsmiddel ikke henviser til en bestemt type fjerkrækød.
 Fjerkrækød.
 Alle ostetyper, når osten eller osteblandingen indgår som ingrediens i et  

 andet levnedsmiddel og med forbehold af, at betegnelsen og præsentationsmåden  

 for dette levnedsmiddel ikke henviser til en bestemt type ost.
 Ost.
 Alle krydderier og ekstrakter heraf, der ikke overskrider 20/0 af  

 levnedsmidlets vægt.
 Alle krydderurter eller dele af krydderurter, der ikke overskrider 20/0 af  

 levnedsmidlets vægt.
 Alle former for gummiprodukter, der anvendes til fremstilling af gummibase  

 til tyggegummi.
 Gummibase.
 Rasp af enhver oprindelse.
 Rasp.
 Alle kategorier af saccharose.
 Sukker.
 Vandfri dextrose eller dextrosemonohydrat.
 Dextrose.
 Kaseinat af enhver art.
 Kaseinat.
 Presset kakaosmør, expellerkakaosmør eller raffineret kakaosmør.
 Kakaosmør.
 Alle kandiserede frugter, der ikke overskrider 100/0 af levnedsmidlets  

 vægt.
 Kandiserede frugter.
 Majsgrits, byg, hvede, stivelse, ris, saccharose, lactose, glucose og  

 fructose.
