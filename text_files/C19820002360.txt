1. Indledning Overenskomsten er i vidt omfang i overensstemmelse med OECD's  

 modelkonvention af 1977 og svarer således indholdsmæssigt til de fleste af de  

 af Danmark i de senere år indgåede dobbeltbeskatningsoverenskomster.
I det  

 følgende redegøres derfor særligt for afvigelser fra modelkonventionens  

 regler samt vigtigere bestemmelser.
2. Ikrafttræden og gyldighedsområde (artikel 29) Overenskomsten trådte i kraft den 28. maj 1981 og har i begge stater  

 virkning for så vidt angår skat, der opkræves som kildeskat, på indkomst  

 oppebåret i 1982.
 For så vidt angår andre skatter på indkomst og formue finder  

 overenskomsten anvendelse, når disse skatter vedrører en skattepligtsperiode,  

 som slutter i 1982 eller senere.
 Overenskomsten gælder ikke Færøerne og Grønland.
3. Fast driftssted (artikel 5) er udvidet i forhold til OECD's modelkonvention til at omfatte følgende:
4. Fortjeneste ved erhvervsvirksomhed (artikel 7) I stk. 3, 2. pkt., angives visse udgifter, der ikke kan fradrages ved  

 opgørelsen af driftsstedets indkomst.
Der er tale om licensbetalinger til  

 hovedvirksomheden (eller til andre faste driftssteder af foretagendet), og om  

 visse renter og provisioner.
 Stk. 8  indeholder en bestemmelse om, at en interessents  

 andele i fortjeneste fra et foretagende, der er etableret som "societe  

 de fait" eller som stille selskab ("association en  

 participation") kun kan beskattes i den stat, hvori foretagendet har et  

 fast driftssted.
5. Udbytter (artikel 10) kan beskattes i bopælsstaten.
De kan tillige beskattes i den stat, hvorfra  

 de hidrører, men skattesatsen må ikke overstige 15 pct. (stk. 2).
 Denne procentsats gælder i alle tilfælde, dvs. også i  

 moder/datterselskabsforhold.
 Stk. 6  hjemler den stat, hvori et selskab har fast  

 driftssted, ret til med visse begrænsninger at pålægge driftsstedets overskud  

 en "udbytteskat" på højst 15 pct. udover den skat (selskabsskat),  

 der pålægges driftsstedets fortjeneste.
 Bestemmelsen vedrører den tunesiske beskatning af overskud fra et i  

 Tunesien beliggende fast driftssted, når dette overskud overføres til  

 driftsstedets danske selskab.
 Reglens praktisering i Tunesien er nærmere angivet i stk. 6, afsnit 2.
6. Renter (artikel 11) kan beskattes i kildestaten med 12 pct. (stk. 2). Reglen gælder ikke  

 renter af lån, som ydes til den tunesiske stat af den danske stat m.v.
 I Danmark kan beskatningsretten som kildestat ikke udnyttes p.t., da  

 renteindkomst her fra landet ikke er gjort til begrænset skattepligtig  

 indkomst i medfør af kildeskattelovens § 2.
7. Royalties (artikel 12) kan beskattes i kildestaten med 15 pct. (stk. 2).
 Stk. 3  definerer "royalties". Også betalinger  

 for tekniske og økonomiske undersøgelser og for optagelser til brug for  

 radio- og fjernsynsudsendelser er omfattet.
 I Danmark kan beskatningsretten som kildestat ikke udnyttes p.t., da  

 royaltyindkomst her fra landet ikke er gjort til begrænset skattepligtig  

 indkomst i medfør af kildeskattelovens § 2.
8. Indkomst ved frit erhverv (artikel 14) kan som hovedregel kun beskattes i bopælsstaten.
Sådan indkomst kan dog  

 tillige beskattes i kildestaten:
9. Private pensioner (artikel 18) kan kun beskattes i bopælstaten.
Reglen gælder kun pensioner i forbindelse  

 med tidligere tjenesteforhold.
Sociale pensioner og livrenter er ikke  

 særskilt nævnt.
Også sådanne ydelser kan herefter alene beskattes i  

 bopælsstaten, idet de omfattes af artikel 21 ("andre indkomster").
 Offentlige pensioner for tidligere tjeneste er omfattet af artikel 19,  

 omtalt under pkt. 10.
10. Offentlige hverv (artikel 19) Artiklen, der omhandler beskatningsretten til vederlag, herunder  

 pensioner, i forbindelse med offentlige hverv, er i nøje overensstemmelse med  

 OECD-konventionen.
11. Studerende (artikel 20) Artiklen hjemler fritagelse for beskatning i det midlertidige studieland  

 for en studerende fra den anden stat for så vidt angår beløb, som den  

 pågældende har modtaget til sit underhold, studium eller uddannelse, hvis  

 beløbene hidrører fra kilder uden for studielandet, (stk. 1). Denne regel,  

 der er i overensstemmelse med OECD's modelkonvention, indeholder ikke anden  

 tidsbegrænsning end den, der ligger i, at det er en betingelse, at opholdet  

 sker udelukkende i studie- eller uddannelsesøjemed.
Samme fritagelse gælder for vederlag, som en studerende modtager for  

 personligt arbejde udøvet i studielandet, i det omfang sådanne indtægter er  

 nødvendige til den studerendes underhold eller studium.
Denne fritagelse  

 gælder højst for en periode på 5 år.
 Størrelsen af det beløb, der kan anses for nødvendigt for den studerendes  

 ophold og studier, kan ansættes til samme beløb, som årligt fastsættes af  

 statsskattedirektoratet for så vidt angår færøske og grønlandske studerende.
 Størrelsen af det nødvendige beløb, der kan tjenes skattefrit ved  

 lønarbejde, formindskes bl.a. med beløb, der er omfattet af artiklens stk.1.
12. Ifølge metodebestemmelserne (artikel 23) skal bopælsstaten - uanset om det er Danmark eller Tunesien - som  

 hovedregel ophæve dobbeltbeskatning efter en "credit-regel" af  

 samme indhold som ligningslovens § 33 (artikel 23, stk. 1).
 Hvor der er tale om en indkomst, som "kun kan beskattes" i  

 kildestaten, (stk. 2), skal bopælsstaten indrømme nedslag efter den såkaldte  

 "ny exemptionsmetode".
 Sidstnævnte metode finder anvendelse for så vidt angår vederlag for  

 offentlig tjeneste, herunder tjeneste, der udføres under midlertidigt ophold  

 i den anden stat, hvori modtageren af lønindtægten m.v. ikke er statsborger  

 (art. 19, stk. 1), og pension efter offentlig tjeneste, medmindre  

 pensionisten er såvel statsborger som hjemmehørende i den anden stat (art.  

 19, stk. 2).
 Stk. 3  indeholder en regel om såkaldt "matching  

 credit", der sidestiller en tunesisk skattenedsættelse med betalt  

 tunesisk skat ved beregningen af credit-nedslaget i dansk skat i medfør af  

 artikel 23, stk. 1. Reglen finder anvendelse for så vidt angår tunesiske  

 skatter, for hvilke der for et begrænset tidsrum indrømmes fritagelse eller  

 nedsættelse i medfør af tunesisk lovgivning vedrørende foranstaltninger til  

 fremme af investeringer.
 De gældende tunesiske love vedrørende foranstaltninger til fremme af  

 investeringer er opregnet i en protokol til overenskomsten.
13. Ikke-diskriminering (artikel 24) Det præciseres, at bestemmelserne kun gælder skatter omfattet af  

 overenskomsten, (stk. 5).
14. Udveksling af oplysninger (artikel 26) Retten til at bruge oplysningerne under offentlige retshandlinger og i  

 retsafgørelser gælder kun, når de offentlige retshandlinger vedrører  

 påligning, opkrævning eller inddrivelse af skatter.
 15. Overenskomstens bestemmelser skal praktiseres ved  

 selve skatteligningen.
 Såfremt en forskudsregistrering for 1982 er foretaget i strid med  

 overenskomsten, vil den være at ændre på begæring, jfr. kildeskattelovens §  

 53.
