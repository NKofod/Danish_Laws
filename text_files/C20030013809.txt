Cirkulære om rettelser til cirkulære nr. 32 af 7. maj 2003  

 (TSS-cirkulære 2003-10) og cirkulære nr. 33 af 9. maj 2003 (TSS-cirkulære  

 2003-11) på afgiftsområdet  

1) Indledning Den 7. maj 2003 udsendte  

 Told-  

 og Skattestyrelsen cirkulære nr. 32 (TSS-cirkulære 2003-10) om ændring af  

 praksis og genoptagelse af sager om godtgørelse af olie- og CO2-afgift af  

 olie  

 forbrugt som motorbrændstof i forbindelse med rensning af roer mv.
 Den 9. maj 2003 udsendte Told- og Skattestyrelsen cirkulære  

 nr. 33 (TSS-cirkulære 2003-11) om ændring af praksis og genoptagelse af sager  

 om afgiftsberigtigelse af motorkøretøjer.
 På tidspunktet for cirkulærernes udsendelse var L 175 om  

 forslag til lov om ændring af skattestyrelsesloven og andre love (Ændring af  

 fristreglerne på skatte- og afgiftsområdet mv.) fremsat, men ikke vedtaget.  

 Den  

 27. maj 2003 vedtog Folketinget L 175.
 Det fremgår af ikrafttrædelsesbestemmelserne til lov nr. 410  

 af 2. juni 2003 om ændring af skattestyrelsesloven (Ændring af fristregler på  

 skatte- og afgiftsområdet m.v.), at skattestyrelseslovens § 35 B og  

 § 35 C har virkning for anmodninger om genoptagelse af et  

 afgiftstilsvar,  

 der er indgivet til myndighederne den 12. marts 2003 eller senere.
 På denne baggrund skal Told- og Skattestyrelsen ophæve punkt  

 5 i cirkulære nr. 32 af 7. maj 2003 (TSS-cirkulære 2003-10), der vedrører  

 forældelse og forrentning samt punkt 5 i cirkulære nr. 33 af 9. maj 2003  

 (TSS-cirkulære 2003-11), der også vedrører forældelse og forrentning og  

 erstatte det med følgende punkter.
Cirkulære nr. 32 af 7. maj 2003 (TSS-cirkulære  

 2003-10 - Forældelse og forrentning) I henhold til  

 skattestyrelseslovens § 35 B, stk. 2, kan der ske genoptagelse,  

 hvis  

 anmodning herom fremsættes inden 3 år efter angivelsesfristens udløb.
 Hvis fristen i skattestyrelseslovens § 35 B,  

 stk. 2, er udløbet, kan der i henhold til skattestyrelseslovens  

 § 35  

 C, stk. 1, nr. 1, efter anmodning, ske ekstraordinær genoptagelse til  

 gunst for den afgiftspligtige af opgørelsen af afgiftstilsvaret fra og med  

 den  

 afgiftsperiode, der er helt eller delvist sammenfaldende med den  

 afgiftsperiode, der var til prøvelse i den første sag, der resulterede i  

 underkendelse af praksis, eller den afgiftsperiode, der er påbegyndt, men  

 endnu  

 ikke udløbet, 5 år forud for underkendelse af praksis.
 Ekstraordinær genoptagelse kan dog kun ske, hvis  

 betingelserne herfor i skattestyrelseslovens § 35 C, stk. 1, nr. 1  

 er  

 opfyldt.
 Landsskatterettens kendelse blev afsagt den 6. december  

 2002.
 Den første godtgørelsesperiode, der var til prøvelse i sagen  

 var 1. april 1996 til 30. juni 1996.
 Anmodning om ekstraordinær genoptagelse skal fremsættes  

 under iagttagelse af bestemmelsen i skattestyrelseslovens § 35 C,  

 stk. 2. Det vil sige, at anmodningen om genoptagelse skal fremsættes  

 inden  

 6 måneder efter, at den godtgørelsesberettigede er kommet til kundskab om det  

 forhold, der begrunder fravigelsen af den ordinære genoptagelsesfrist i  

 skattestyrelseslovens § 35 B.
 Reaktionsfristen på 6 måneder i henhold til  

 skattestyrelseslovens § 35 C, stk. 2, regnes fra offentliggørelsen  

 af  

 dette cirkulære på ToldSkats hjemmeside.
Tilbagebetalingskrav forrentes efter de almindelige regler  

 om forrentning, jf. cirkulære nr. 157 af 14. oktober 1987 om forrentning af  

 visse tilbagebetalingsbeløb.
Forrentningen er skattepligtig indkomst i  

 forhold  

 til statsskattelovens § 4, litre e.
Cirkulære nr. 33 af 9. maj 2003 (TSS-cirkulære  

 2003-11 - Forældelse og forrentning) I henhold til  

 skattestyrelseslovens § 35 B, stk. 2, kan der ske genoptagelse,  

 hvis  

 anmodning herom fremsættes inden 3 år efter angivelsesfristens udløb.
 Hvis fristen i skattestyrelseslovens § 35 B,  

 stk. 2, er udløbet, kan der i henhold til skattestyrelseslovens  

 § 35  

 C, stk. 1, nr. 1, efter anmodning, ske ekstraordinær genoptagelse til  

 gunst for den afgiftspligtige af opgørelsen af afgiftstilsvaret fra og med  

 den  

 afgiftsperiode, der er helt eller delvist sammenfaldende med den  

 afgiftsperiode, der var til prøvelse i den første sag, der resulterede i  

 underkendelsen af praksis, eller den afgiftsperiode, der var påbegyndt, men  

 endnu  

 ikke udløbet, 5 år forud for underkendelse af praksis.
 Ekstraordinær genoptagelse kan dog kun ske, hvis  

 betingelserne herfor i skattestyrelseslovens § 35 C, stk. 1, nr. 1  

 er  

 opfyldt.
 Landsskatterettens kendelser blev afsagt den 28. november  

 2002.
 Den første afgiftsperiode, der var til prøvelse var  

 kalendermåneden juni 1997.
 Anmodning af ekstraordinær genoptagelse skal fremsættes  

 under iagttagelse af bestemmelsen i skattestyrelseslovens § 35 C,  

 stk. 2, det vil sige, at anmodningen om genoptagelse skal fremsættes  

 inden  

 6 måneder efter, at den afgiftspligtige er kommet til kundskab om det  

 forhold,  

 der begrunder fravigelsen af den ordinære genoptagelsesfrist i  

 skattestyrelseslovens § 35 B.
 Reaktionsfristen på 6 måneder i henhold til  

 skattestyrelseslovens § 35 C, stk. 2, regnes fra offentliggørelsen  

 af  

 dette cirkulære på ToldSkats hjemmeside.
Tilbagebetalingskrav forrentes efter de almindelige regler  

 om forrentning jf. cirkulære nr. 157 af 14. oktober 1987 om forrentning af  

 visse tilbagebetalingsbeløb.
Forrentningen er skattepligtig indkomst i  

 forhold  

 til skatteskattelovens § 4, litre e.
Ikrafttræden Dette cirkulære træder i  

 kraft  

 den 10. december 2003.
Told- og Skattestyrelsen, den 3. december  

 2003 Ole Kjær /Per Hvas Bilag I Indledning Dette bilag indeholder  

 eksempler på anvendelse af genoptagelsesbestemmelserne i  

 skattestyrelseslovens  

 § 35 B og § 35 C.
Eksemplerne er udarbejdet som følge af, at der ikke  

 tidligere på afgiftsområdet har eksisteret fristregler for genoptagelse og  

 ændring af opgørelsen af afgiftstilsvar.
Bestemmelserne i  

 skattestyrelseslovens  

 §§ 35 B og 35 C, der vedrører moms og afgifter finder anvendelse for  

 anmodninger om genoptagelse der er modtaget den 12. marts 2003 eller senere.  

 Lov  

 nr. 410 af 2. juni 2003 om ændring af skattestyrelsesloven og andre love  

 (Ændring  

 af fristregler på skatte- og afgiftsområdet mv.) er trådt i kraft den 2. juni  

 2003.
 For en nærmere beskrivelse af skattestyrelseslovens § 35 B  

 og § 35 C, henvises der til ToldSkats Procesvejledning 2003-2 afsnit G.1.2.
 Eksemplerne i dette bilag er ikke udtømmende, men tilsigter  

 at beskrive de mest almindeligt forekommende situationer.
Hvornår finder fristreglerne anvendelse Krav modtaget den 12. marts 2003 og senere.
 Skattestyrelseslovens § 35 B,  

 og § 35 C, har som udgangspunkt virkning for anmodninger om genoptagelse af  

 afgiftstilsvar, som indgives til myndighederne den 12. marts 2003 eller  

 senere.
 Er anvendelsen af bestemmelserne i skattestyrelseslovens §  

 35 B, og § 35 C, til ugunst for den afgiftspligtige finder bestemmelserne  

 først  

 anvendelse af afgiftstilsvar, hvor angivelsesperioden udløber den 1. juli  

 2000  

 eller senere.
 Krav modtaget efter Landsskatterettens kendelse og  

 inden den 12. marts 2003.
 Den afgiftspligtige, der har  

 fremsat krav på tilbagebetaling overfor de regionale told- og  

 skattemyndigheder  

 efter Landskatterettens kendelse den 6. december 2002 og inden den 12. marts  

 2003, skal have sit tilbagebetalingskrav behandlet efter de hidtil gældende  

 regler, det vil sige 1908-lovens regler.
 For den afgiftspligtige, der har anmeldt sit krav efter den  

 6. december 2002, men inden den 12. marts 2003, anses forældelsen i henhold  

 til  

 1908-loven for at være berostillet fra de regionale told- og  

 skattemyndigheders  

 modtagelse af anmodningen.
 Den afgiftspligtige, der har fremsat et krav på  

 tilbagebetaling af afgift inden den 12. marts 2003, kan ikke tilbagekalde sin  

 anmodning om tilbagebetaling af afgift med henblik på at fremsætte den efter  

 den 12. marts 2003 og derved få mulighed for at få genoptagelse efter  

 skattestyrelseslovens § 35 C, stk. 1, nr. 1.
Genoptagelse Virksomhedens anmodning af  

 genoptagelse skal rejses overfor virksomhedens regionale told- og  

 skattemyndighed, der træffer afgørelse i 1. instans.
