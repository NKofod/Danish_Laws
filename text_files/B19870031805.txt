 I henhold til §§ 14, stk. 2 og 14 a, jf. §§ 2 og 9, i lov om Danmarks  

 Journalisthøjskole, jf. lovbekendtgørelse nr. 20 af 10. januar 1987, og til  

 §§ 2 og 3 a, i lov om adgangsregulering ved videregående uddannelser, jf.  

 lovbekendtgørelse nr. 742 af 31. oktober 1986, fastssættes:
Kapitel 1 Adgangsbetingelser Kapitel 2 Optagelsesprøven Kapitel 3 Optagelsespladser m.v.
Kapitel 4 Særlige bestemmelser om optagelse under adgangsbegrænsning Kapitel 5 Fremgangsmåden ved og frister for ansøgning om optagelse Kapitel 6 Klage, dispensation m.v.
 Kapitel 7 Ikrafttræden m.v.
Adgangsbetingelser § 1.  Ved journalistuddannelsen på Danmarks  

 Journalisthøjskole optages ansøgere, der har indstillet sig til og bestået  

 optagelsesprøven til højskolen, jf. § 3, stk. 1.
 Stk. 2.  Det er en betingelse for at indstille sig til  

 optagelsesprøven, at ansøgeren kan skrive på maskine.
 Stk. 3.  Højskolen kan ved optagelse af udenlandske  

 statsborgere forlange en prøve i dansk bestået, inden de udenlandske  

 statsborgere indstiller sig til optagelsesprøven.
Optagelsesprøven § 2.  Optagelsesprøven forestås af optagelsesnævnet  

 ved Danmarks Journalisthøjskole og består af en eller flere opgaver.
Prøven  

 skal dokumentere ansøgerens iagttagelsesevne, evne til at referere,  

 prioritere og klargøre problemerne i et givet stof samt evne til kreativ  

 sproglig formulering.
 Stk. 2.  Opgavebesvarelserne skal normalt fremtræde  

 anonymt for bedømmerne.
§ 3.  Ved bedømmelse af optagelsesprøven tages der  

 stilling til, om en ansøger har bestået.
For den beståede prøve gives fra 1  

 til 7 points.
 Stk. 2.  Ved bedømmelsen medvirker et eller flere  

 medlemmer af optagelsesnævnet og en af højskolens lærere.
 Stk. 3.  Er der blandt bedømmerne uenighed om, hvorvidt  

 en ansøger har bestået prøven, forelægges opgavesættet for optagelsesnævnet.
Stk. 4.  En ansøger kan højst indstille sig til  

 optagelsesprøven 3 gange.
Optagelsesnævnet kan dog dispensere, hvis det  

 findes begrundet i usædvanlige forhold.
 § 4.  Optagelsesprøven afholdes 2 gange om året,  

 medmindre andet fastsættes.
Stk. 2.  Undervisningsministeriet, Direktoratet for de  

 Videregående Uddannelser, kan efter forhandling med højskolen og  

 optagelsesnævnet bestemme, at antallet af deltagere ved en optagelsesprøve  

 begrænses, hvis dette af kapacitetsmæssige grunde er nødvendigt.
I så fald  

 fastsætter direktoratet nærmere regler herom.
 Optagelsespladser m.v.
 § 5.  Undervisningsministeren fastsætter hvert år  

 antallet af optagelsespladser på Danmarks Journalisthøjskole på grundlag af  

 dels udtalelser fra uddannelsesrådet ved højskolen og det Faglige Landsudvalg  

 for de Humanistiske Uddannelser, dels foreliggende arbejdsmarkedsprognoser.
Særlige bestemmelser om optagelse under  

 adgangsbegrænsning § 6.  Hvis antallet af ansøgere, der kan optages efter  

 kapitel 1, ved en optagelse overstiger antallet af optagelsespladser, optages  

 ansøgerne efter faldende pointtal, jf. § 3, stk. 1.
Stk. 2.  Hvis flere ansøgere har samme pointtal, og de  

 ikke alle kan optages, optages først de ansøgere, der 2 eller flere gange  

 tidligere har bestået prøven uden at være blevet optaget.
Optagelse sker da  

 på grundlag af gennemsnittet af de tidligere prøveresultater således, at de  

 ansøgere, der har det højeste gennemsnit, optages først.
Hvis der herefter er  

 ledige optagelsespladser, optages ansøgere, der tidligere 1 gang har bestået  

 optagelsesprøven.
Optagelse sker efter faldende pointtal ved den første  

 prøve.
Hvis ikke alle med samme gennemsnit eller pointtal kan optages,  

 trækkes der lod.
Hvis der herefter fortsat er ledige pladser, trækkes der lod  

 blandt de øvrige ansøgere inden for gruppen med samme pointtal.
 Stk. 3.  Uanset bestemmelsen i stk. 1 reserveres der  

 plads ved hver optagelse til følgende ansøger, som har bestået  

 optagelsesprøven:
 1 ansøger fra Færøerne, 1 ansøger med islandsk statsborgerskab, 1 ansøger  

 fra det danske mindretal i Sydslesvig.
Fremgangsmåden ved og frister for ansøgning  

 om optagelse § 7.  Der optages studerende 2 gange om året med  

 henblik på studiestart pr. 1. februar og 1. september.
Direktoratet kan efter  

 forhandling med højskolen og optagelsesnævnet bestemme, at der kun skal være  

 een årlig optagelse.
I så fald fastsætter direktoratet nærmere regler for  

 ansøgernes fordeling på de 2 studiestarttidspunkter.
Stk. 2.  Der foretages en koordinering af tilmeldings-  

 og optagelsesproceduren ved Danmarks Journalisthøjskole og andre videregående  

 uddannelsesinstitutioner.
Direktoratet fastsætter nærmere regler herom.
 § 8.  Ansøgning om optagelse indgives på et særligt  

 ansøgningsskema, der skal være højskolen i hænde inden den 1. juni kl.  

 12.00, når optagelse søges til efterårssemestret, og inden den 15.  

 september kl. 12.00, når optagelse søges til forårssemestret.
Ansøgere, der også søger optagelse ved andre videregående  

 uddannelsesinstitutioner under den koordinerede tilmelding, skal desuden  

 indsende et ansøgningsskema til hver af de pågældende  

 uddannelsesinstitutioner.
Der skal på hvert ansøgningsskema angives en  

 prioritering af alle de ønskede optagelsesområder/deloptagelsesområder ved de  

 søgte institutioner.
Det højeste antal  

 optagelsesområder/deloptagelsesområder, der kan søges af den enkelte ansøger,  

 skal fremgå af skemaerne.
 Stk. 2.  Når der søges optagelse pr. 1. juni, skal der  

 sammen med ansøgningsskema og eventuel dokumentation indsendes et særskilt  

 prioriteringsskema til den højest prioriterede uddannelsesinstitution.  

 Prioriteringsskemaet skal indeholde samme oplysninger om prioritering af de  

 ønskede optagelsesområder og institutioner som ansøgningsskemaet.  

 Prioriteringsskemaet skal indsendes, selv om ansøgeren kun søger optagelse  

 ved een uddannelsesinstitution eller eet optagelsesområde.
 Stk. 3.  Ansøgningsskemaer, prioriteringsskemaer og  

 vejledningsmateriale udleveres af uddannelsesinstitutionen.
 § 9.  Højskolen afgiver senest den 28. juli  

 svar på ansøgningerne om optagelse pr. 1. september og senest 15.  

 december svar på ansøgning om optagelse pr. 1. februar.
Stk. 2.  Til de ansøgere, der ikke kan optages ved nogen  

 af de søgte optagelsesområder, sender sekretariatet for den koordinerede  

 tilmelding (Tilmeldingssekretariatet) meddelelse herom.
Ved optagelsen pr. 1.  

 februar giver højskolen meddelelse om afvisningen.
 Klage, dispensation m.v.
§ 10.  Klage over bedømmelsen ved optagelsesprøven  

 indgives med en redegørelse for grundlaget for klagen til højskolen, som  

 forelægger klagen for optagelsesnævnet.
Angår klagen andre forhold end  

 bedømmelsen af optagelsesprøven, indsender højskolen klagen - bilagt en  

 udtalelse - til Direktoratet for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
§ 11.  Direktoratet for de Videregående Uddannelser  

 kan dispensere fra bekendtgørelsens bestemmelser, når det findes begrundet i  

 usædvanlige forhold.
Der skal foreligge en indstilling fra højskolen, inden  

 der træffes afgørelse.
 Stk. 2.  Ansøgninger om dispensation skal, hvor det er  

 muligt, vedlægges dokumentation for de forhold, der anføres som  

 dispensationsgrund.
 Stk. 3.  Direktoratet kan tillade højskolen at  

 dispensere fra bekendtgørelsens bestemmelser inden for nærmere angivne  

 rammer.
 § 12.  Direktoratet kan som led i forsøg fravige  

 bestemmelserne i denne bekendtgørelse.
 § 13.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 14.  Bekendtgørelsen træder i kraft ved  

 bekendtgørelsen i Lovtidende og har virkning fra sommeroptagelsen 1987.
 Stk. 2.  Bekendtgørelse nr. 333 af 7. juli 1983 om  

 optagelse ved journalistuddannelsen på Danmarks Journalisthøjskole ophæves.
