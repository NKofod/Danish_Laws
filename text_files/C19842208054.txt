(Til rektorer og forstandere for  

 samtlige gymnasieskoler, studenter- og hf-kurser) Af gymnasielovens § 5 fremgår det at elever under visse betingelser  

 fritages for undervisning i religion: »Elever, der tilhører et  

 trossamfund uden for folkekirken, fritages efter anmodning for at deltage i  

 undervisning i religion.
Er eleven undergivet forældremyndighed, kan  

 fritagelse kun ske med samtykke fra dennes indehaver«.
 Tilsvarende bestemmelser findes for kursus til højere  

 forberedelseseksamen, jvf. loven om højere forberedelseseksamen § 2, stk. 3.
Såfremt elever ønsker at blive fritaget for undervisning i religion, skal  

 de anmode rektor herom senest den 15. august i det skole-/kursusår hvor  

 undervisningen påbegyndes.
For gymnasiets vedkommende vil det normalt være  

 ved indgangen til 2. g, i de tilfælde hvor timerne i religion er samlet i  

 3.g, dog ved indgangen til denne klasse, og for hf's vedkommende ved  

 indgangen til 2. kursusklasse.
 For de gymnasieklasser og hf-hold der har påbegyndt undervisningen august  

 1984, gælder dog en forlænget frist således at anmodning om fritagelse skal  

 være fremsat senest den 1. november 1984.
 Elever der har deltaget i undervisningen i religion, kan ikke fritages for  

 at gå til afsluttende eksamen i faget.
 Gymnasieelever der er fritaget for undervisning i religion, vil komme til  

 afsluttende eksamen i et andet fag såfremt faget religion udtrækkes til  

 studentereksamen.
