Bekendtgørelse om ændring af bekendtgørelse om Meddelelser fra Søfartsstyrelsen A, teknisk forskrift om arbejdsmiljø i skibe § 1 I bekendtgørelse nr. 1246 af 11. december 2009 om Meddelelser fra Søfartsstyrelsen A, teknisk forskrift om arbejdsmiljø i skibe, som ændret ved bekendtgørelse nr. 817 af 30. juni 2011, foretages følgende ændringer:
 1. Indledningen affattes således:
»I medfør af § 1, stk. 2 og 3, §§ 3-5, § 20, stk. 4, § 27, stk. 4 og § 32, stk. 8, i lov om sikkerhed til søs, jf. lovbekendtgørelse nr. 654 af 15. juni 2010, som sat i kraft for Grønland ved anordning nr. 71 af 29. januar 2013, fastsættes:« 2. Efter § 3 indsættes:
»§ 3 a.
Forpligtelserne i henhold til denne forskrift påhviler rederne, skibsførerne, arbejdsledere og øvrige personer, som arbejder om bord.
Såfremt en anden end rederen er arbejdsgiver, påhviler de forpligtelser, som i denne forskrift er pålagt rederen, tillige arbejdsgiveren.
 Stk. 2. Er der udstedt overensstemmelsesdokument i henhold til koden om sikker skibsdrift til en anden organisation eller person, påhviler de forpligtelser, som i denne forskrift er pålagt rederen, tillige den pågældende.
Stk. 3. Er der udstedt certifikat i henhold til konventionen om søfarendes arbejdsforhold til en anden organisation eller person, påhviler de forpligtelser, som i denne forskrift er pålagt rederen, tillige den pågældende.« 3. I § 8 indsættes efter »§ 3«: », § 3 a, stk. 3,«.
 4. Kapitel I, Afsnit A, Regel 1, pkt. 2, og Afsnit B, Regel 1, pkt. 2, affattes således:
»2 Forpligtelserne påhviler redere, skibsførere, arbejdsledere og øvrige personer, der arbejder om bord.« 5. Kapitel II, Afsnit C, Regel 6, pkt. 17, affattes således:
»17 Listen skal opbevares i 40 år.
Er der udstedt certifikat i henhold til koden om sikker skibsdrift skal listen opbevares hos den, som certifikatet er udstedt til.
Ved rederiophør eller bortfald af certifikatet i henhold til koden om sikker skibsdrift skal listen sendes til Søfartsstyrelsen.« 6. Kapitel II, Afsnit C, Bilag 2, pkt. 17.3.10, affattes således:
»17.3.10 Meddelelsen skal indeholde rederiets underskrift.
Er der udstedt certifikat i henhold til koden om sikker skibsdrift til en anden, skal meddelelsen være underskrevet af certifikatindehaveren.« 7. Kapitel II, Afsnit D, Regel 1, pkt. 2, affattes således:
»2 Det påhviler redere, skibsførere, arbejdsledere og øvrige personer, der arbejder om bord.« 8. Kapitel III, Afsnit A, Regel 1, pkt. 2, affattes således:
»2 Forpligtelserne påhviler redere, skibsførere, arbejdsledere og øvrige personer, der arbejder om bord, at sikre, at bestemmelserne i dette afsnit følges.« 9. Kapitel VII, Regel 1, pkt. 2, affattes således:
»2 Det påhviler redere, skibsførere, arbejdsledere og øvrige personer, der arbejder om bord, at sikre, at bestemmelserne i dette kapitel følges.« 10. I Kapitel XI, Afsnit A, Regel 1, pkt. 3, udgår: »(i det følgende benævnt reder)«.
§ 2 Bekendtgørelsen træder i kraft den 20. august 2013.
