Betænkning afgivet af Beskæftigelsesudvalget den 26. maj 2021 Betænkning over Forslag til folketingsbeslutning om afskaffelse af modregningen af arbejdsindkomst i folkepensionen [af Marcus Knuth (KF) m.fl.]:
1. Indstillinger Et flertal i udvalget (S, V, DF, EL, SF og RV) indstiller beslutningsforslaget til forkastelse ved 2. (sidste) behandling.
 Et mindretal i udvalget (KF, NB, LA og ALT) indstiller beslutningsforslaget til vedtagelse uændret.
 Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget støtter ånden i forslaget om at gøre tilværelsen lidt lettere for de pensionister, der aktivt bidrager på arbejdsmarkedet.
VLAK-regeringen vedtog i 2017 en aftale, der havde til hensigt at gøre det nemmere og mere interessant for folkepensionister med lønindkomst at fortsætte med at arbejde.
Det skete bl.a. ved at hæve bundfradraget markant og indføre en ny seniorpræmie, så der er en klar økonomisk gevinst ved at arbejde, selv om man har nået folkepensionsalderen.
 Når Venstre ikke kan støtte forslaget, skyldes det forslagsstillernes forslag om at finansiere initiativet ved en genindførelse af kontanthjælpsloftet eller en genindførelse af opholdskravet for ret til dagpenge.
 Venstre mener, at vi skal fastholde kontanthjælpsloftet, og at de højere ydelser, regeringen har indført, som især er målrettet arbejdsløse indvandrere, skal afskaffes, og Venstre mener også, at opholdskravet for ret til dagpenge skal genindføres.
Venstre har derfor foreslået dette i partiets udspil »Flere flygtninge og indvandrere skal bidrage til fællesskabet« og i vores eget finanslovsforslag for 2021. I Venstres finanslovsforslag for 2021 er pengene prioriteret til andre ting, f.eks. et højere beskæftigelsesfradrag, så det bedre kan betale sig at arbejde.
Det er et forslag, der sikrer flere hænder og hoveder på arbejdsmarkedet, og som gør Danmark rigere.
 Pengene kan ikke bruges mere end én gang, og i Venstre vil vi hellere bruge provenuet fra de finansieringsforslag, som vi har prioriteret det i vores finanslovsforslag for 2021. I forhold til Venstres finanslovsprioriteter for 2022 vil det fremgå af vores forslag, når vi fremlægger dem.
Dansk Folkeparti Dansk Folkepartis medlemmer af udvalget mener, at der ikke skal ske modregning i folkepensionens tillægspension for arbejdsindtægt.
Det vil være de laveste indkomster, der vil få mest gavn af, at modregningen fjernes.
Det fremsatte beslutningsforslag vil kun tilgodese dem med meget høje indkomster  over 344.000 kr. om året  ved siden af folkepensionens grundbeløb.
Dansk folkeparti ønsker, at der tages fat i modregningen for dem med lavere indkomster, da de har størst behov for ændringer i modregningen.
3. Udvalgsarbejdet Beslutningsforslaget blev fremsat den 9. marts 2021 og var til 1. behandling den 17. maj 2021. Beslutningsforslaget blev efter 1. behandling henvist til behandling i Beskæftigelsesudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 1 møde.
Bilag Under udvalgsarbejdet er der omdelt 2 bilag på beslutningsforslaget.
Bjørn Brandenborg (S) Bjarne Laustsen (S) fmd.
Jan Johansen (S) Jens Joel (S) Jeppe Bruus (S) Kasper Sand Kjær (S) Henrik Møller (S) Lennart Damsbo-Andersen (S) Samira Nawa (RV) Kathrine Olldag (RV) Karsten Hønge (SF) Halime Oguz (SF) Jette Gottlieb (EL) Victoria Velasquez (EL) Christian Juhl (EL) Torsten Gejl (ALT) Hans Andersen (V) Anne Honoré Østergaard (V) nfmd.
Carsten Kissmeyer (V) Morten Dahlin (V) Stén Knuth (V) Ulla Tørnæs (V) Bent Bøgsted (DF) Jens Henrik Thulesen Dahl (DF) Dennis Flydtkjær (DF) Mads Andersen (KF) Birgitte Bergman (KF) Lars Boje Mathiesen (NB) Alex Vanopslagh (LA) Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
