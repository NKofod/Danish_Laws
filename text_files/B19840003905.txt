 I henhold til §§ 1, 6, 12 og 38 i lov om beskatningen af pensionsordninger  

 m.v. og §§ 8B, 8E og 8F i skattekontrolloven bestemmes følgende:
Forsikringsselskaber Forsikringens betegnelse m.v.
§ 1.  Hvis livsforsikringer og  

 invaliderenteforsikringer er oprettet efter 31. december 1971, skal det af  

 selskabet i forsikringspolicen tydeligt være anført, hvilken beskatningsform  

 forsikringen efter pensionsbeskatningsloven er undergivet.
Angivelsen  

 foretages med den eller de af følgende betegnelser, som svarer til  

 forsikringsaftalens indhold:
 1. Pensionsordning med løbende udbetalinger.
 2. Rateforsikring i pensionsøjemed.
 3. Kapitalforsikring i pensionsøjemed.
 4. Indeksordning.
 5. Livsforsikring med begrænset fradragsret.
Stk. 2.  Hvis en forsikring ikke opfylder samtlige  

 betingelser, som er fastsat i pensionsbeskatningslovens kapitel 1 for en  

 forsikring af den pågældende art, skal den under nr. 5 nævnte betegnelse  

 anføres.
Det samme gælder, hvis forsikringen er valgt henført til beskatning  

 efter lovens § 50.
Stk. 3.  Forsikringer, der opfylder betingelserne i  

 lovens kapitel 1, og som giver ret til såvel livsbetingede som garanterede  

 ydelser, betegnes som anført under nr. 1, hvis præmien for garantien ikke  

 overstiger 10 pct. af præmien for den samlede forsikring.
I modsat fald  

 betegnes de som anført under nr. 1 og nr. 2.
 Stk. 4.  Forsikringer, der er betegnet som anført under  

 nr. 3 eller nr. 5, skal tillige betegnes som anført under nr. 1, hvis der til  

 forsikringen er knyttet en invaliderente.
Stk. 5.  Forsikringer med tilknyttet indekskontrakt,  

 jfr. lov om pristalsreguleret alderdomsforsikring og alderdomsopsparing,  

 betegnes som anført under nr. 4, hvis årspræmien ikke overstiger det  

 grundbeløb, der beregnes efter indekskontrakten.
I modsat fald skal  

 betegnelsen som anført under nr. 1, nr. 2 eller nr. 5 tillige angives.
 § 2.  Hvis en forsikring som nævnt i § 1, nr. 5,  

 tillige omfatter en eller flere af de under nr. 1-4 nævnte forsikringsarter,  

 skal det i policen angives, hvor stor en del af den samlede årspræmie, der  

 falder på den under nr. 5 nævnte forsikring.
 § 3.  Er en forsikring som nævnt i § 1 led i en  

 pensionsordning mellem en arbejdsgiver og en arbejdstager, skal dette anføres  

 i policen.
 § 4.  Aftales der ændringer af livsforsikringer og  

 invaliderenteforsikringer oprettet før 1. januar 1972, skal de i §§ 1-3  

 nævnte betegnelser og oplysninger angives i forbindelse med ændringen ved  

 omskrivning af policen, ved påtegning på den oprindelige police eller ved  

 tillæg til denne.
 Stk. 2.  Reglerne i stk. 1 gælder tilsvarende, såfremt  

 ejeren af en sådan forsikring over for selskabet fremsætter erklæring om  

 ændret beskatningsform, jfr. pensionsbeskatningslovens § 1, stk. 2-3.
 § 5.  Når en livsforsikring eller invaliderente  

 ændres, skal policebetegnelsen (litra og nummer) ændres, og den nye  

 policebetegnelse skal anvendes på kvitteringer, der udstedes efter ændringen.
Oplysninger til forsikringstagerne § 6.  Ved indgåelse af aftaler om livsforsikringer og  

 invaliderenteforsikringer skal forsikringsselskabet gøre den  

 forsikringssøgende opmærksom på den skattemæssige behandling af forsikringen,  

 herunder den mulighed, som efter pensionsbeskatningslovens § 1, stk. 2, er  

 til stede for at vælge en forsikring som nævnt i lovens §§ 2, 5 og 7-11  

 beskattet enten efter lovens afsnit I eller efter § 50 (med begrænset  

 fradragsret).
 Stk. 2.  En før 1. januar 1972 oprettet  

 annuitetsforsikring, der opfylder betingelserne i pensionsbeskatningslovens §  

 8, og som ikke er led i en pensionsordning mellem en arbejdsgiver og en  

 arbejdstager, anses uden tilkendegivelse fra forsikringstageren for at være  

 henført til beskatning efter lovens § 50, såfremt forsikringen ved udgangen  

 af året 1971 var konvertibel.
Oplysninger til skattemyndighederne § 7.  Forsikringsselskaber har pligt til uden  

 opfordring at give meddelelse om udbetalinger inden for et kalenderår, som er  

 indkomstskattepligtige for modtagerne i medfør af pensionsbeskatningslovens §  

 24 og § 49, stk. 2, i det omfang indberetningspligt ikke er foreskrevet i  

 skattekontrollovens § 7, stk. 1, litra c.
Stk. 2.  Meddelelsen sendes senest 20. januar efter  

 kalenderårets udløb til ligningskommissionen i den kommune, hvor selskabet  

 har hjemsted.
Er selskabet hjemmehørende i København eller Frederiksberg,  

 sendes meddelelsen til det pågældende skattedirektorat.
Den skal indeholde  

 følgende oplysninger:
 1. Modtagerens navn, adresse og - for personers  

 vedkommende - CPR-nummer.
 2. Forsikringsselskabets navn og adresse.
 3. Ydelsens art (bonus, dagpenge el.lign.).
 4. Størrelsen af de samlede udbetalinger, der forfaldt  

 i kalenderåret.
 § 8.  Forsikringsselskaber har pligt til uden  

 opfordring at give meddelelse om erklæringer inden for et kalenderår fra de  

 forsikrede om valg af beskatning efter pensionsbeskatningslovens § 50 i  

 tilfælde, hvor forsikringen hidtil har været omfattet af lovens afsnit I.  

 Meddelelse skal endvidere afgives, såfremt erklæringen tilbagekaldes.
Stk. 2.  Meddelelsen sendes senest 20. januar efter  

 kalenderårets udløb til amtsskatteinspektoratet på det sted, hvor den  

 forsikrede har bopæl.
Har forsikrede bopæl i Københavns, Frederiksberg eller  

 Gentofte kommune, sendes meddelelsen til det pågældende skattedirektorat.
Den  

 skal indeholde følgende oplysninger:
 1. Den forsikredes navn, adresse og personnummer.
 2. Forsikringsselskabets navn og policens litra og  

 nummer.
 3. Datoen for erklæringens (tilbagekaldets) afgivelse.
 4. Størrelsen af de samlede præmier, der forfaldt i  

 kalenderåret, og som er valgt beskattet efter § 50.
Pensionskasser, pensionsfonde og lignende,  

 som forvalter Ordningens betegnelse § 9.  Ved oprettelse af pensionskasser, der omfattes  

 af pensionsbeskatningslovens § 2, nr. 4, jfr. § 3, og af pensionsfonde og  

 lignende, der godkendes efter lovens § 6, skal det i vedtægterne tydeligt  

 anføres, at pensionsbidrag m.v. og ydelserne til medlemmerne er omfattet af  

 reglerne om pensionsordninger med løbende udbetalinger, jfr.  

 pensionsbeskatningslovens afsnit I.
Oplysninger til medlemmerne § 10.  Ved optagelse af medlemmer i en pensionskasse  

 eller -fond som nævnt i § 9 skal pensionskassen (fonden) gøre de pågældende  

 opmærksom på den skattemæssige behandling af ordningen.
Oplysninger til skattemyndighederne § 11.  Pensionskasser og -fonde som nævnt i § 9 har  

 pligt til uden opfordring at give meddelelse om erklæringer inden for et  

 kalenderår fra medlemmerne om valg af beskatning efter  

 pensionsbeskatningslovens § 50 i tilfælde, hvor ordningen hidtil har været  

 omfattet af lovens afsnit I.
Meddelelse skal endvidere afgives, såfremt  

 erklæringen tilbagekaldes.
Stk. 2.  Meddelelsen sendes senest 20. januar efter  

 kalenderårets udløb til amtsskatteinspektoratet på det sted, hvor medlemmet  

 har bopæl.
Har medlemmet bopæl i Københavns, Frederiksberg eller Gentofte  

 kommune, sendes meddelelsen til det pågældende skattedirektorat.
Den skal  

 indeholde følgende oplysninger:
 1. Medlemmets navn, adresse og personnummer.
 2. Pensionsinstituttets navn og adresse.
 3. Datoen for erklæringens (tilbagekaldets) afgivelse.
 4. Størrelsen af de samlede bidrag, der forfaldt i  

 kalenderåret, og som er valgt beskattet efter lovens § 50.
Banker, sparekasser og kapitalpensionsfonde Ordningens betegnelse m.v.
§ 12.  Ved oprettelse efter 31. december 1971 af  

 opsparingsordninger, der skattemæssigt skal behandles efter reglerne i  

 pensionsbeskatningsloven, skal banker, sparekasser og kapitalpensionsfonde i  

 aftaledokumentet og på eventuelle kontrabøger, depotbeviser samt på  

 kontoudskrifter o.lign. tydeligt anføre, hvilken beskatningsform opsparingen  

 er undergivet.
Angivelsen foretages med den af følgende betegnelser, som  

 svarer til aftalens indhold:
 1. Opsparing i pensionsøjemed.
 2. Indeks, indeksordning, indekskonto, indeksopsparing  

 eller pristalsreguleret alderdomsopsparing.
 3. Pensionskonto, jfr. pensionsbeskatningslovens § 42.
 4. Børneopsparingskonto eller børneforsørgelseskonto.
 5. Selvpensioneringskonto.
 Stk. 2.  Betegnelser som nævnt i stk. 1, nr. 1-5, må  

 ikke anføres på kontoudskrifter, kontrabøger eller andre dokumenter  

 vedrørende opsparing eller indlån, der ikke opfylder betingelserne for  

 beskatning efter pensionsbeskatningslovens afsnit I eller denne lovs § 50.
 § 13.  Er en indeksordning led i en pensionsordning  

 mellem en arbejdsgiver og en arbejdstager, skal dette anføres i tilslutning  

 til angivelsen efter § 12, stk. 1, nr. 2.
 Stk. 2.  Omfatter pensionsordningen både indeksordning  

 og opsparing i pensionsøjemed, skal de i § 12, stk. 1, nr. 1 og 2, nævnte  

 betegnelser anføres i aftaledokumentet.
 § 14.  Aftales der ændringer i en før 1. januar 1972  

 oprettet kapitalpensionsordning, der skattemæssigt skal behandles efter  

 reglerne for opsparing i pensionsøjemed, skal pengeinstituttet i forbindelse  

 med ændringen anføre den i § 12 nævnte betegnelse ved påtegning på det  

 oprindelige aftaledokument, kontrabog, depotbevis m.v. eller ved omskrivning  

 eller tillæg til disse.
Oplysninger til parterne § 15.  Ved oprettelse af opsparingsordninger som nævnt  

 i § 12, stk. 1, skal pengeinstituttet gøre kontohaveren og eventuelt  

 arbejdsgiveren opmærksom på den skattemæssige behandling af ordningen.
Oplysninger til skattemyndighederne § 16.  Når indbetalingerne på en indekskontrakt ikke  

 er foretaget inden udløbet af den i loven fastsatte respittid, skal  

 pengeinstituttet uden opfordring give meddelelse herom til  

 ligningskommissionen i den kommune, hvor pengeinstituttet har hjemsted.
Er  

 pengeinstituttet hjemmehørende i København eller Frederiksberg, sendes  

 meddelelsen til det pågældende skattedirektorat.
Meddelelsen skal indeholde  

 følgende oplysninger:
 1. Kontohaverens navn, adresse og personnummer.
 2. Pengeinstituttets navn og indekskontoens litra og  

 nummer.
 3. Kontraktens eller kontrakternes oprettelsesår.
 4. Antallet af uopfyldte kontrakter og størrelsen af  

 den årlige indbetaling herpå, hvis udeblivelse har medført, at kontrakten  

 (kontrakterne) blev uopfyldt.
Anbringelse af midlerne i en opsparing i pensionsøjemed § 17.  Opsparing i pensionsøjemed skal være anbragt på  

 indlånskonto i en bank eller sparekasse, der virker her i landet, eller på  

 indlånskonto i en kapitalpensionsfond, der er godkendt efter  

 pensionsbeskatningslovens § 12, nr. 1.
 Stk. 2.  De opsparede midler kan dog anbringes i  

 værdipapirer m.v. efter nedenstående regler.
Anbringelse i værdipapirer § 18.  Anbringelse kan ske i:
1. Obligationer udstedt af - realkreditinstitutter godkendt efter lov om realkreditinstitutter, - Dansk Landbrugs Realkreditfond eller af - danske finansieringsinstitutter.
2. Obligationer udstedt eller garanteret af - den danske stat, - anden dansk offentlig myndighed, - De europæiske Fællesskaber, - en fremmed stat eller af - en international organisation.
 De under nr. 1-2 nævnte obligationer skal være optaget til notering på  

 Københavns Fondsbørs eller på et udenlandsk marked, som er omfattet af § 20,  

 stk. 1, nr. 1, i lov om investeringsforeninger.
 § 19.  I alt 50 pct. af opsparingens midler kan  

 anbringes i:
 1. Aktier optaget til notering på Københavns Fondsbørs  

 eller på et udenlandsk marked, som er omfattet af § 20, stk. 1, nr. 1, i lov  

 om investeringsforeninger.
 2. Obligationer, der ikke er omfattet af § 18,  

 herunder konvertible obligationer, optaget til notering på Københavns  

 Fondsbørs eller på et udenlandsk marked, som er omfattet af § 20, stk. 1, nr.  

 1, i lov om investeringsforeninger.
 3. Investeringsbeviser udstedt af  

 investeringsforeninger eller afdelinger af sådanne, der omfattes af lov om  

 investeringsforeninger.
 4. Sparekassernes beviser for garantikapital, såfremt  

 beviserne ifølge sparekassens vedtægter er omsættelige.
 Stk. 2.  Anbringelse efter stk. 1 kan dog ikke ske i  

 værdipapirer, der er udstedt af den virksomhed, hvori arbejdstageren er  

 ansat.
Stk. 3.  Tegningsret til aktier eller konvertible  

 obligationer, der hører under opsparingen, kan uanset om 50 pct. grænsen i  

 stk. 1 herved overskrides - udnyttes i det omfang, midlerne hertil  

 fremskaffes ved salg af en del af tegningsrettighederne eller af de i stk. 1  

 nævnte værdipapirer.
Dette gælder, selv om aktierne eller de konvertible  

 obligationer ikke er børsnoterede på tegningstidspunktet, hvis det med føje  

 forventes, at de bliver optaget til notering.
Bliver de ikke optaget til  

 notering, skal de sælges snarest muligt.
 § 20.  Det er en betingelse for anbringelse af  

 midlerne i udenlandske værdipapirer, at anbringelsen sker i overensstemmelse  

 med gældende danske valutabestemmelser.
 Anbringelse i fast ejendom m.v.
§ 21.  Kapitalpensionsfonde kan tillige anbringe de  

 opsparede midler i fast ejendom her i landet, såfremt den aftalte købesum for  

 ejendommen sammenlagt med investeringer efter § 19, stk. 1, ikke overstiger i  

 alt 50 pct. af de opsparede midler.
Inden for samme grænse kan midlerne  

 endvidere anbringes i pantebreve med tinglyst pant i fast ejendom her i  

 landet.
 Stk. 2.  Hvis vedtægterne for en kapitalpensionsfond er  

 godkendt før ikrafttrædelsen af denne bekendtgørelse, kan fondens midler  

 fortsat anbringes i overensstemmelse med de godkendte vedtægter, selv om  

 disse indeholder bestemmelse om anbringelse i andre værdipapirer end de i §§  

 18-21 nævnte eller går ud over den i stk. 1 nævnte grænse på 50 pct. af de  

 opsparede midler.
Fælles bestemmelser for opsparing i pensionsøjemed § 22.  Beregningen af den i § 19, stk. 1, jfr. § 21,  

 stk. 1, nævnte grænse sker på grundlag af værdien af de midler, der hører  

 under opsparingen på det tidspunkt, hvor investering ønskes foretaget.
 Stk. 2.  Opgørelsen af opsparingens værdi sker efter  

 følgende regler:
§ 23.  De værdipapirer, hvori opsparingen anbringes,  

 skal opbevares i depot i det pengeinstitut, hvor opsparerens indlånskonto er.  

 For fondsaktivers vedkommende, der er registreret i Værdipapircentralen, skal  

 pengeinstituttet være kontoførende institut.
Pengeinstituttet kan vælge at  

 lade udenlandske værdipapirer under opsparingen opbevare i et udenlandsk  

 pengeinstitut.
 Stk. 2.  Depotet må kun indeholde aktiver, der henhører  

 under opsparingen, og alle beviser for, bekræftelser på og fortegnelser over  

 depotets indhold skal foruden påtegning som nævnt i § 12 være forsynet med  

 påtegning om kontonummeret på opsparingens indlånskonto.
Arbejdsgiverne og de pensionsberettigede § 24.  Enhver arbejdsgiver skal i forbindelse med de  

 almindelige lønoplysninger oplyse størrelsen af de beløb, som arbejdsgiveren  

 i kalenderåret har indbetalt til en kapitalpensionsordning (kapitalforsikring  

 eller opsparing i pensionsøjemed, jfr. pensionsbeskatningslovens §§ 10-13)  

 for arbejdstageren.
§ 25.  Erklæringer efter pensionsbeskatningslovens §  

 1, stk. 2, om valg af beskatning efter lovens § 50 skal afgives skriftligt  

 til forsikringsselskabet eller pensionskassen med oplysning om, hvorvidt det  

 beløb, der ønskes overført, indbetales af den pågældendes arbejdsgiver.
Er  

 dette tilfældet, skal arbejdsgiveren give erklæringen påtegning om, at han er  

 bekendt med dens afgivelse.
Beløb, der af en arbejdsgiver indbetales til en  

 ordning, der er valgt beskattet efter § 50, skal medregnes til  

 arbejdstagerens skattepligtige indkomst, jfr. lovens § 56, stk. 1.
Godkendelse af pensionsfonde § 26.  Pensionsordninger med løbende livsbetingede  

 udbetalinger fra pensionskasser og lignende, som ikke er under tilsyn efter  

 loven om tilsyn med pensionskasser eller loven om forsikringsvirksomhed, er  

 ikke omfattet af reglerne i pensionsbeskatningslovens afsnit I.
Efter lovens  

 § 6 kan ministeren for skatter og afgifter dog bestemme, at reglerne i afsnit  

 I skal finde anvendelse på sådanne pensionskasser og pensionsfonde, der  

 virker her i landet, såfremt pensionsydelserne er af den i lovens § 2 nævnte  

 art, og der på betryggende måde er sikret overholdelse af  

 udbetalingsvilkårene, af reglerne om afgift efter lovens kapitel 3 samt af  

 reglerne foran i §§ 9-11.
 Stk. 2.  Ansøgning om godkendelse efter lovens § 6  

 indsendes til statsskattedirektoratet, Meldahlsgade 5, 1613 København V.  

 Pensionskassens (fondens) vedtægter vedlægges tilligemed årsregnskab og  

 oplysning om medlemstal.
Kapitalpensionsfonde § 27.  Efter lovens § 12, nr. 1, kan opsparing i  

 pensionsøjemed med ministeren for skatter og afgifters godkendelse foretages  

 i en anden institution her i landet end en bank eller sparekasse  

 (kapitalpensionsfond). Ansøgning om godkendelse indsendes til  

 statsskattedirektoratet, Meldahlsgade 5, 1613 København V.
Der skal vedlægges  

 udkast til fondsvedtægter.
 Stk. 2.  Godkendelsen er betinget af, at vedtægterne  

 opfylder bestemmelserne i §§ 28-31.
 § 28.  Fondens formål må alene være fælles forvaltning  

 af midler, der indbetales til medlemmernes opsparing i pensionsøjemed.
 Stk. 2.  Har fonden mere end 10 medlemmer, skal den  

 ledes af en bestyrelse, hvor arbejdstagernes repræsentanter bør have den  

 afgørende indflydelse.
 § 29.  Fonden skal føre en konto for hvert medlem  

 udvisende medlemmets andel af de midler, der forvaltes af fonden.
Stk. 2.  De for det enkelte medlem indbetalte bidrag  

 tilskrives medlemmets konto.
Ved hvert regnskabsårs udløb tilskrives  

 medlemskontiene en efter indeståendet beregnet andel af årets overskud.
 Stk. 3.  For indskud og udbetalinger i løbet af et  

 regnskabsår kan der være fastsat forrentning med en bestemt procentsats til  

 regnskabsårets udløb respektive fra dets begyndelse.
 § 30.  Fondens midler skal være anbragt på  

 indlånskonto i en bank eller sparekasse, der virker her i landet, eller efter  

 reglerne i §§ 18-23.
 § 31.  Fondens regnskab skal revideres af en eller  

 flere regnskabskyndige personer, der er uafhængige af fondens bestyrelse.
Stk. 2.  Årsregnskabet med status skal inden 3 måneder  

 efter regnskabsårets udløb indsendes til amtsskatteinspektoratet på det sted,  

 hvor fonden har hjemsted.
Har fonden hjemsted i Københavns, Frederiksberg  

 eller Gentofte kommune, sendes regnskabet til det pågældende  

 skattedirektorat.
Indbetaling af afgift § 32.  Når der efter reglerne i  

 pensionsbeskatningslovens kapitel 3 er indtrådt afgiftspligt for en ordning,  

 skal det pågældende forsikringsselskab eller den pågældende myndighed,  

 pensionskasse, bank, sparekasse eller anden institution, hvor ordningen er  

 oprettet, beregne og indeholde afgiften, som inden 3 måneder efter, at  

 forsikringsselskabet m.v har fået kendskab til afgiftspligten, indbetales til  

 statsskattedirektoratet, regnskabs- og opkrævningsafdelingen, postboks 100,  

 3460 Birkerød.
Stk. 2.  Samtidig med indbetalingen af afgiften skal  

 forsikringsselskabet m.v. indsende en afgiftsanmeldelse til  

 statsskattedirektoratets regnskabs- og opkrævningsafdeling.
Anmeldelsen  

 foretages ved udfyldning af en af statsskattedirektoratet udfærdiget  

 afgiftsblanket.
Blanketter kan rekvireres i statsskattedirektoratets  

 blanketadministration, postboks 100, 3460 Birkerød.
Stk. 3.  Der er af statsskattedirektoratet udfærdiget en  

 vejledning om afgiftsberegningen og blankettens udfyldning.
Vejledningen kan  

 rekvireres i statsskattedirektoratets blanketadministration.
 § 33.  Når der er indtrådt pligt til at  

 afgiftsberigtige en ordning, skal afgiftsblanket udfyldes og indsendes inden  

 udløbet af den i § 32, stk. 1, nævnte frist, selv om afgiftsberegningen i det  

 konkrete tilfælde fører til, at der ikke skal betales afgift.
Straffebestemmelse § 34.  Overtrædelse af bestemmelserne i denne  

 bekendtgørelse straffes med bøde.
Ikrafttrædelsesbestemmelser § 35.  Denne bekendtgørelse træder i kraft dagen efter  

 offentliggørelsen i Lovtidende.
 Stk. 2.  Fra bekendtgørelsens ikrafttræden ophæves  

 bekendtgørelse nr. 241 af 24. maj 1982 og bekendtgørelse nr. 39 af 15.  

 februar 1972 som ændret ved bekendtgørelse nr. 569 af 21. december 1972 og  

 bekendtgørelse nr. 620 af 30. november 1973.
