 I henhold til § 4, stk. 1 og 2, i lov nr. 1085 af 21. december 1994 om  

 ændring af lov om en aktiv arbejdsmarkedspolitik og lov om  

 arbejdsløshedsforsikring m.v., fastsættes:
Personkreds § 1.  Bekendtgørelsen omfatter ledige medlemmer af  

 anerkendte arbejdsløshedskasser, som ved lovens ikrafttræden befinder sig i  

 delperiode 1 eller delperiode 2, jf. § 55, stk. 1 og 2, i lov om  

 arbejdsløshedsforsikring m.v.
Tilbud som er afgivet eller påbegyndt før 1. april 1995 § 2.  Ledige, der før lovens ikrafttræden har  

 påbegyndt eller har fået afgivet et konkret tilbud efter lov om en aktiv  

 arbejdsmarkedspolitik, kan gennemføre aktiviteten efter de hidtidige regler.
 Stk. 2.  Ledige i delperiode 1, der inden den 1. april  

 1995 har aftalt med en arbejdsgiver at påbegynde et selvfundent  

 jobtræningsforløb, kan gennemføre forløbet efter de hidtidige regler, såfremt  

 Arbejdsformidlingen har modtaget oplysning herom inden den 30. april 1995.  

 Jobtræningsforløbet skal være påbegyndt inden den 1. juli 1995.
 Stk. 3.  Når en ledig i delperiode 2 er ophørt i et  

 tilbud, jf. stk. 1, er den pågældende omfattet af retten til tilbud i op til  

 fuld tid, jf. §§ 4-6.
Overgangsregler vedrørende lediges rettigheder og pligter i delperiode 2 § 3.  Ledige medlemmer under 60 år har i hele  

 delperiode 2 pligt til tilbud i op til fuld tid, jf. § 33, stk. 2 i lov om en  

 aktiv arbejdsmarkedspoltik.
 § 4.  Ledige medlemmer, der den 31. december 1995 er  

 under 60 år og samme dato har mere end 1 års ledighed i delperiode 2, skal  

 senest denne dato være i tilbud i op til fuld tid i den resterende del af  

 perioden, jf. § 33, stk. 2 i lov om en aktiv arbejdsmarkedspolitik.
 § 5.  Ledige medlemmer, der den 31. december 1996 er  

 under 60 år og samme dato har mere end 6 måneders ledighed i delperiode 2,  

 skal senest denne dato være i tilbud i op til fuld tid i den resterende del  

 af perioden, jf. § 33, stk. 2 i lov om en aktiv arbejdsmarkedspolitik.
 § 6.  Ledige medlemmer i delperiode 2, der den 1. juli  

 1997 er under 60 år, skal senest denne dato være i tilbud i op til fuld tid i  

 den resterende del af perioden, jf. § 33, stk. 2 i lov om en aktiv  

 arbejdsmarkedspolitik.
 § 7.  Retten til tilbud efter §§ 4-6 ophører, når den  

 ledige fylder 60 år.
§ 8.  Klage over Arbejdsformidlingens afgørelse efter  

 § 2 kan inden 4 uger indbringes for Arbejdsmarkedsstyrelsen af den, som  

 afgørelsen vedrører.
Klagen indgives til vedkommende regionschef, der  

 videresender klagen til Arbejdsmarkedsstyrelsen, hvis afgørelsen fastholdes.
 Stk. 2.  Afgørelser efter stk. 1 kan ikke indbringes for  

 anden administrativ myndighed.
 § 9.  Bekendtgørelsen træder i kraft den 1. april  

 1995.
