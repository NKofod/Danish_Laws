Nr BSF 40 Forslag til folketingsbeslutning om skolefritidsordninger Fremsat af Jytte Andersen (S) Helle Degn (S) Pernille Forchhammer (S)  

 Jytte Hilden (S) Qvist Jørgensen (S) den 10. januar 1989 1. Folketinget pålægger undervisnings- og forskningsministeren og socialministeren at udarbejde en undersøgelse af de tilbud, der gives børn i folkeskolen uden for den egentlige undervisningstid.
 2. Undersøgelsen skal belyse, hvilken pædagogisk indsats der tilbydes,  

 hvilken indflydelse forældrene har på tilbudet, hvilke betalingsordninger der  

 findes, hvilke personaleforhold der gælder, hvilken lokal standard der  

 anvendes, hvilke anvisningsmetoder der findes, hvilke åbningstider/perioder  

 der tilbydes.
 Ministrene skal senest den 1. september 1989 forelægge en redegørelse for  

 Folketinget om resultatet af undersøgelsen med henblik på, at der kan  

 fastlægges et regelsæt for skolefritidsordningernes pædagogiske kvalitet.
Bemærkninger til forslaget I de seneste år er der sket en eksplosiv udvikling i antallet af  

 skolefritidsordninger i landets kommuner.
Den seneste sociale ressourceopgørelse af 13. januar 1988 fra Danmarks  

 Statistik viser, at antallet af pladser i skolefritidsordningerne er steget  

 med 220,4 pct. inden for et år.
Fra 1987 til 1988 fra 3.812 pladser til  

 12.213 pladser.
 Kvaliteten af skolefritidsordningerne er meget forskellig fra kommune til  

 kommune.
Det er forslagsstillernes opfattelse, at de mange lokale og  

 forskelligartede ordninger kan være en god udvikling.
Men det er samtidig  

 forslagsstillernes opfattelse, at mange skolefritidsordninger mangler  

 kvalitet, pædagogik, personale og lokaler, samt at betalingsprincipperne er  

 uacceptable.
 Forslagsstillerne ønsker en bred undersøgelse og beskrivelse af de mange  

 ordninger, som kan være inspirationskilde for en stadig udvikling af  

 kvaliteten i de servicetilbud, der stilles til rådighed for børn og unge.  

 Eksempelvis har Gladsaxe Kommune sikret ordningen med høj kvalitet.
 Undersøgelsen skal endvidere danne baggrund for fastlæggelse af et  

 regelsæt med angivelse af minimumsnormer på følgende områder:
- forældreindflydelse - forældrebetaling - åbningstider - lokalestørrelse og -kvalitet - personalenormering og indflydelse samt ledelsesforhold - pædagogisk vejledning og - antallet af tilmeldte børn i den enkelte skolefritidsordning Forslagsstillerne ønsker en så bredt anlagt undersøgelse som muligt.  

 Undersøgelsen skal afdække et bredt udsnit af landets kommuner, land- og  

 købstadskommuner, samt storbyerne og kommuner med forskelligt politisk styre.
 Rapporten fra Udvalget for Børns Dagligdag, (det såkaldte Kirsten  

 Lee-udvalg) pegede på behovet for en revision af folkeskolens regler om  

 skolefritidsordning i folketingssamlingen 1988-89.
 Udvalgets synspunkter er optrykt som bilag til beslutningsforslaget.
 Forslagsstillerne ønsker med nærværende forslag at fremme denne revision  

 med henblik på en fremsynet udvikling på børneområdet både i kommunalt og i  

 selvforvaltende regi.
Bilag Uddrag af rapporten fra Udvalget om Børns Dagligdag 8.2. Skolefritidsordninger - fritidshjem Udvalget finder det vigtigt, at der for børn i skolealderen eksisterer  

 dagtilbud, der er af en sådan kvalitet, at de kan imødekomme alle børns behov  

 for et tilbud uden for skoletid.
 Mulighederne for etablering af dagtilbud for børn i skolealderen findes i  

 folkeskoleloven og bistandsloven.
 Efter folkeskolelovens § 3, stk. 4, kan folkeskolen tilbyde børnene  

 mulighed for leg og beskæftigelse uden for skoletiden.
 I henhold til bistandslovens § 69 er det i Socialministeriets cirkulære af  

 22. december 1986 om institutioner under kommunerne pkt. 35 anført, at  

 daginstitutionerne er beregnet til længere eller kortere dagophold for børn  

 og unge og tjener et socialpædagogisk hovedformål ved at være supplement til  

 hjemmet under børnenes eller de unges opvækst og udvikling.
Det afgørende for udvalget er rammerne for og indholdet af dagtilbudet for  

 børn i skolealderen.
Mindre afgørende er det forvaltningsmæssige tilhørssted.
Udvalget skal derfor foreslå, at Socialministeriet og  

 Undervisningsministeriet i fællesskab nøje følger udviklingen og snarest  

 foretager en undersøgelse af skolefritidsordninger og fritidshjem, så denne  

 undersøgelse kan danne grundlag for en revision af folkeskolens regler om  

 skolefritidsordninger.
Udvalget foreslår, at revisionen af folkeskolelovens  

 regler om skolefritidsordninger fremrykkes til folketingsåret 1988-89.
 Udvalget finder, at der ved denne undersøgelse bl.a. bør lægges vægt på at  

 få belyst følgende forhold:
- aktivitetsmuligheder og den pædagogiske indsats i tilbuddene - formen for forældreindflydelse - betalingsregler, herunder mulighed for friplads og søskendemoderation - personaleforhold, herunder personalets sammensætning, antal og  

 uddannelse - ledelses- og lokaleforhold (herunder forvaltningsmæssige tilhørsforhold) - samarbejde mellem dagtilbuddenes personale og skolens personale - regler om visitation og opsigelse - mulighederne for børn med særlige behov for støtte (børn med fysiske,  

 psykiske og sociale handicap) - samspil med frivillige organisationer - nedlæggelse af fritidshjem såvel selvejende som kommunale Udvalget finder det samtidig væsentligt, at også udviklingen på  

 fritidshjemsområdet følges tæt med henblik på at opsamle erfaringerne med  

 samspillet mellem skolen, fritidstilbud og fritidshjem.
Udvalget skal herudover pege på to problemfelter med hensyn til  

 skolefritidsordninger i henhold til folkeskoleloven, nemlig at der ikke er  

 hjemmel til - at etablere skolefritidsordninger i tilknytning til private skoler - at skolefritidsordninger oprettes som selvejende institutioner.
 Udvalget lægger vægt på, at der sker en fortsat udvikling i såvel  

 skolefritidsordninger som fritidshjem gennem forsøgs- og udviklingsarbejde.  

 Udvalget finder det i den forbindelse væsentligt, at der både af  

 7-punktprogrammets midler og af sociale forsøgsmidler, der alle er  

 finansieret af staten, afsættes beløb til børn i skolealderen bl.a. også med  

 henblik på en fælles finansiering af visse projekter.
