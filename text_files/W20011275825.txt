Den 24. oktober 1996 fik beboeren ved en ambulant kontrol på  

 hospitalet iværksat behandling med antibiotika på grund af et  

 sår på hans benstump.
Afdelingslederen på plejehjemmet  

 noterede den 26. oktober 1996 i cardex, at beboeren havde det dårligt  

 og gav udtryk for, at han ønskede at dø. Han drak og spiste  

 sparsomt og ville ikke indtage den vanlige medicin.
Den medicinske behandling blev herefter indstillet og der blev ordineret  

 behandling med Ketogan i form af stikpiller hver 4. time.
Denne ordination  

 blev efterfølgende ændret til ketogan hver 2. time, og til  

 injektion af morfin 10 mg hver 3. time.
 Beboeren afgik ved døden den 12. november 1996.
 Sundhedsstyrelsen har indberettet den plejemæssige behandling af  

 beboeren til Patientklagenævnet.
Indberetning af medicinering og pleje af  

 plejehjemsbeboer Patientklagenævnet fandt, at afdelingslederen havde handlet  

 kritisabelt ved plejen af beboeren.
Nævnet fandt endvidere på  

 grund af forholdenes karakter grundlag for at indskærpe overfor  

 plejehjemsassistenten, at udvise større omhu i sit fremtidige virke.  

 Nævnet fandt, at plejehjemsassistenten burde have kontaktet lægen  

 eller den ansvarlige sygeplejerske med henblik på et tilsyn og  

 vurdering af beboerens psykiske tilstand.
Nævnet lagde vægt  

 på, at beboeren havde fået amputeret benet, der kunne  

 forårsage en behandlingskrævende depression.
Videre lagde  

 nævnet vægt på, at der ikke fremgik overvejelser i cardex  

 vedrørende smertebehandling af beboeren.
Patientklagenævnet fandt endvidere grundlag for at kritisere  

 souschefens behandling af beboeren.
Nævnet fandt endvidere på  

 grund af forholdenes karakter grundlag for at indskærpe overfor  

 souschefen, som var sygeplejerske at udvise større omhu i sit  

 fremtidige virke.
Nævnet fandt i den forbindelse, at souschefen som den  

 ansvarlige for plejen af beboerne, burde have sikret sig at der blev lagt en  

 plejeplan, med henblik på, at beboeren fik en tilstrækkelig  

 smertebehandling efter amputationen, samt at der blev gjort overvejelser for  

 at imødegå en udvikling af depression.
Nævnet lagde  

 vægt på, at beboeren havde talevanskeligheder og fik fast morfin  

 samt havde et sår på benstumpen, der blev behandlet med  

 antibiotika.
