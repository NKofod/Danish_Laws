I.
Indledning.
 Disse retningslinier er udarbejdet for at tilvejebringe et grundlag for  

 den planlægning, der er nødvendig til sikring af nationens uerstattelige  

 kulturværdier i en krigssituation eller i tilfælde af truende udsigt til krig  

 på dansk territorium.
II.
Forberedelse i fredstid.
 1. Beredskabsplaner.
 Statslige museer, biblioteker, arkiver og samlinger, der henhører under  

 Ministeriet for kulturelle anliggender, skal for hver enkelt institution  

 udarbejde detaljerede beredskabsplaner med udgangspunkt i denne  

 vejledning/disse retningslinier.
 Ministeriet kan pålægge statsstøttede institutioner at udarbejde  

 beredskabsplaner efter vejledningens bestemmelser.
 Beredskabsplanerne skal godkendes af Ministeriet for kulturelle  

 anliggender.
 Ansvaret for planlægningen og dens gennemførelse påhviler  

 istitutionscheferne, der tillige er ansvarlige for, at institutionernes  

 personale har kendskab til beredskabsplanerne.
 2. Kategorisering af effekterne.
Hver institution inddeler sine effekter i tre grupper: A, B og C efter  

 nedenstående retningslinier.
Fortegnelsen skal ajourføres en gang om året.
A-gruppen: Genstande, der er af helt enestående betydning, enten på grund  

 af deres ganske særlige historiske, videnskabelige eller kunstneriske  

 betydning eller fordi de er af overordentlig stor formueværdi.
Genstandene  

 skal være lette at transportere.
Der skal vises megen tilbageholdenhed med at  

 henføre genstande til A-gruppen.
 B-gruppen:
 C-gruppen: alle andre genstande.
 A-genstande skal i en evakueringssituation enten opbevares i særlige  

 sikringsrum i umiddelbar tilknytning til institutionerne eller i det særlige  

 nordsjællandske beskyttelsesrum, Kulturministeriet råder over, jfr. pkt. 4.
 Transport til det nordsjællandske beskyttelsesrum må dog kun finde sted,  

 såfremt der ikke foregår krigshandlinger i Danmark, og såfremt landet ikke på  

 anden måde er i en sådan situation, at genstandene vil blive udsat for farer  

 under transporten.
Til opbevaring af genstande, som henføres til undergruppe B.1., påhviler  

 det institutionerne at sørge for et særligt sikkert sted.
I særlige tilfælde  

 kan der tildeles institutionen plads i det nordsjællandske beskyttelsesrum  

 til opbevaring af B.1.-genstande.
 Genstande, der henføres til undergruppe B.2., skal beskyttes på stedet.
 Til genstande, der henhører under gruppe C, forberedes ikke særlige  

 opbevaringsrum, men disse genstande skal sikres ved flytning til mindre  

 udsatte steder i institutionernes bygninger.
 3. Sikkerhedsfotografering m.v.
 Institutionerne skal sørge for sikkerhedsfotografering eller anden form  

 for teknisk reproduktion af arkivalier, bøger og af andre effekter, der  

 særligt kan sikres på denne måde.
 4. Det nordsjællandske beskyttelsesrum.
Til varetagelse af administrationen af dette beskyttelsesrum er nedsat et  

 udvalg bestående af rigsantikvaren, direktøren for Statens Museum for Kunst,  

 rigsbibliotekaren og rigsarkivaren.
Til udvalget er knyttet en af  

 Kulturministeriet udpeget teknisk sagkyndig.
Formanden for udvalget er  

 rigsantikvaren.
Udvalget bestemmer, hvilke institutioner m.v. der skal have  

 andel i beskyttelsesrummet, og foretager fordelingen af opbevaringspladsen.  

 Udvalgets afgørelser kan indbringes for ministeren for kulturelle  

 anliggender.
 Udvalget fastsætter de til enhver tid nødvendige bestemmelser om adgang  

 til og tilsyn med beskyttelsesrummet.
 Udvalget udpeger en fælles evakueringschef for samtlige de institutioner,  

 der har andel i beskyttelsesrummet, samt en stedfortræder for denne.  

 Evakueringschefen og dennes stedfortræder deltager i udvalgets møder.
 5. Opbevaring i institutionerne.
 Sikringsrum i institutionernes bygninger bør udvælges eller indrettes i  

 samråd med bygningssagkyndige og konservatorer.
 Desuden kan vejledning om spørgsmålet søges hos Civilforsvarsstyrelsen.
Institutionernes beredskabsplaner skal indeholde retningslinier for, hvor  

 i institutionerne de enkelte genstande skal opbevares i en  

 evakueringssituation.
Sikringsrummenes placering, sikringsgrad, udstyr,  

 herunder ventilation, skal fremgå af beredskabsplanerne, ligesom planerne  

 skal angive transportveje, fordeling af personale, emballage m.v.
 6. Planlægning af transporten.
 Det påhviler institutionerne at sørge for, at der er anskaffet nødvendig  

 emballage m.v. til brug ved transporten af de genstande, der hører til gruppe  

 A og B.1.
Den enkelte institution skal til enhver tid have truffet aftale om  

 assistance, hvis dens egne medarbejdere ikke kan løse opgaven alene.  

 Ligeledes må institutionen træffe aftale med lokale vognmænd om  

 transportmidler, herunder også om leverance af benzin.
Politieskorte skal  

 sikres.
Hver institution skal sikre sig, personale til gennemførelse af  

 transporten, som ikke er udskrevet til forsvaret ellr civilforsvaret.
 7. Beskyttelse af institutionernes bygninger.
Institutionerne skal forberede en egenbeskyttelse således at de  

 umiddelbart kan bekæmpe virkningerne af begrænsede krigsskader med egne  

 hjælpemidler.
Egenbeskyttelsen skal udarbejdes sammen med civilforsvaret.
Hver institution forudsættes at være underlagt bestemmelserne om  

 bedriftsværn eller karree-værn.
Oplysninger herom skal indhentes hos  

 civilforsvaret.
III.
Iværksættelse og gennemførelse af beredskabsplanerne.
 I tilfælde af truende forhold vil Kulturministeriet meddele  

 institutionerne, at de skal iværksætte beredskabsplanerne, der er udarbejdet  

 på grundlag af denne vejledning.
Når meddelelse om beredskabsplanernes iværksættelse er givet, er den under  

 pkt.
II, nr. 4 nævnte evakueringschef bemyndiget til på egen hånd at træffe  

 de nødvendige forholdsregler til evakueringens gennemførelse.
 Hvis der sker uvarslede krigshandlinger på dansk territorium, skal  

 institutionerne selv iværksætte de lokale evakueringsplaner med henblik på at  

 opnå den størst mulige sikkerhed for samtlige genstande i institutionen.
 Særligt sagkyndige skal føre jævnlig tilsyn med de evakuerede effekter,  

 ligesom effekterne skal være bevogtede.
IV.
Ophævelsesbestemmelse Ved udstedelsen af nærværende retningslinier ophæves vejledning af 1951  

 for museer, arkiver, samlinger m.v. og reglement af 17. januar 1966 for  

 administrationen af det nordsjællandske beskyttelsesrum for kulturminder.
