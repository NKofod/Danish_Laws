Fremsat den 2. marts 2001 af  

 Kristian Thulesen Dahl (DF),  

 Pia Kjærsgaard (DF) og Peter Skaarup (DF) Forslag til folketingsbeslutning om flagning ved den dansk-tyske landegrænse Folketinget pålægger regeringen at sikre, at  

 der ved grænseovergangene mellem Danmark og Tyskland, hvor der i dag  

 flages officielt med Dannebrog, opretholdes en daglig flagning efter den 25.  

 marts 2001.
Bemærkninger til forslaget Forslagsstillerne er af den opfattelse, at  

 der ved grænseovergangene mellem Danmark og Tyskland skal flages med  

 Dannebrog, så alle og enhver er klar over, at her passeres  

 landegrænsen mellem de to lande.
 Beslutningsforslaget er fremsat på baggrund af den  

 situation, der opstår som følge af Danmarks indtræden i  

 det praktiske samarbejde i Schengen, der sker med virkning fra den 25. marts  

 2001.
Danmarks indtræden i Schengensamarbejdet betyder, at  

 paskontrollen fra og med den 25. marts 2001 ophører, og en af  

 konsekvenserne heraf er, at paspolitiets tilstedeværelse i bygninger  

 på/ved grænseovergangene forsvinder.
Dermed forsvinder også  

 et vigtigt dansk symbol   Dannebrog, der hidtil har vejret fra  

 flagstængerne uden for paspolitiets bygninger ved grænsen.
Et  

 synligt tegn på grænsens eksistens og Danmark forsvinder  

 dermed.
 Efter 1. januar 2004 forsvinder også toldkontrollen  

 ved grænsen som følge af Milanoaftalen, og dermed er al statslig  

 tilstedeværelse på/ved grænsen ophørt, og de sidste  

 officielle nationale symboler forsvinder.
 Herefter vil der alene være et blåt EU-skilt  

 med stjerner og navnet Danmark henholdsvis Tyskland, der tilkendegiver for  

 den opmærksomme bilist, at grænsen mellem to lande passeres.
Nærværende beslutningsforslag går ud  

 på, at Danmark efter paskontrollens ophør den 25. marts 2001  

 opretholder en officiel flagning ved grænseovergangene de steder, hvor  

 der i dag flages.
Det betyder, at der ved de grænseovergange, hvor der  

 i dag ikke flages, heller ikke skal flages efter den 25. marts 2001.
Forslagsstillerne forestiller sig, at flagningen rent  

 praktisk kunne etableres i forbindelse med baglandspatruljens almindelige  

 arbejde og arrangeres således, at baglandspatruljen ved solopgang  

 kommer forbi flagstængerne ved grænseovergangene og hejser  

 Dannebrog.
Ved solnedgang lægges vejen igen forbi flagstængerne,  

 og flaget stryges.
Skriftlig fremsættelse Kristian Thulesen Dahl (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om flagning ved den  

 dansk-tyske landegrænse.
(Beslutningsforslag nr.
B 138).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
