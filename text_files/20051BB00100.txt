Fremsat den 28. marts 2006 af Line Barfod (EL),  

 Jørgen Arbo‑Bæhr (EL), Maibritt Berlau (EL), Per Clausen (EL)  

 og  

 Rune Lund (EL) Forslag til folketingsbeslutning om  

 nedsættelse af en social retssikkerhedskommission Folketinget opfordrer regeringen til at nedsætte en kommission,  

 der skal se på retssikkerheden på det sociale område og i løbet af 2 år komme  

 med en betænkning med forslag til forbedringer af retssikkerheden.
Bemærkninger til forslaget Formålet med nedsættelse af en social retssikkerhedskommission er  

 at få klarhed over, hvilke retssikkerhedsproblemer der er inden for det  

 sociale  

 område, og komme med forslag, der øger retssikkerheden.
Ved det sociale område forstås i dette forslag sager vedrørende  

 kontanthjælp, boligstøtte, friplads i daginstitution, pension, sygedagpenge,  

 førtidspension, fleksjob, fleksydelse, ledighedsydelse, skånejob,  

 hjemmehjælp,  

 handicaphjælp, øvrige sociale ydelser som f.eks. tandlægehjælp.
Desuden bør  

 medtages sager om inddrivelse af gæld hos de mennesker, der modtager  

 forskellige  

 sociale ydelser.
Kommissionen får frie hænder til at argumentere for, at der  

 bør medtages områder, der ikke er nævnt i opremsningen.
Der findes særregler  

 på  

 børn og unge-området i forbindelse med tvangsfjernelser, som undtages i denne  

 sammenhæng.
Regeringen havde som en del af sit første regeringsgrundlag, at  

 der skulle nedsættes en retssikkerhedskommission, hvilket også skete, og det  

 er  

 der blevet en lov ud af.
Men kommissionen havde kun til opgave at se på  

 retssikkerheden for virksomheder.
Derfor mangler der stadig en kommission,  

 der  

 ser på den haltende retssikkerhed på det sociale område.
Der bliver nogle gange sagt som provokation, at det stort set  

 er umuligt at finde en social sag, hvor der ikke er sket mindst én  

 lovovertrædelse som f.eks. manglende høring eller klagevejledning eller  

 overtrædelse af tidsfrister eller beslutninger truffet uden hjemmel.
Men  

 desværre viser en række undersøgelser, at der sker rigtig mange  

 overtrædelser, og  

 for borgeren kan det være meget svært at forstå, at det som oftest  

 overhovedet  

 ikke tillægges betydning, når myndigheder begår lovovertrædelser, mens det  

 kan  

 have store konsekvenser, hvis borgeren begår en overtrædelse af eksempelvis  

 en  

 tidsfrist.
 I det følgende redegøres for, hvilke specifikke  

 problemfelter kommissionen skal arbejde med.
1. Bevisbyrden Ved straffesager er systemet indrettet således, at det  

 offentlige skal bevise, at der er begået en strafbar handling, og den  

 anklagede  

 borger får forsvarerbistand.
Man forsøger i det hele taget at arbejde ud fra  

 et  

 princip om »equality of arms«, altså at anklagemyndighed og forsvar skal have  

 lige vilkår.
Men ved sociale sager, som kan have enorm betydning for den  

 enkelte borger og eksempelvis vedrøre hele dennes forsørgelsesgrundlag i  

 mange  

 år, eller sager om personlig hjælp, så den pågældende ikke skal ende som en  

 social  

 grønsag, er der intet princip om at arbejde ud fra et hensyn om lige vilkår.  

 Tværtimod er det borgeren, der har bevisbyrden både over for sagsbehandleren,  

 i  

 klagesystemet og ved domstolene for at bevise, at hele det mægtige offentlige  

 system har begået en fejl, og borgeren skal i vidt omfang selv skaffe sig  

 juridisk bistand og selv betale for den.
 Kommissionen skal redegøre for fordele og ulemper ved  

 omvendt bevisbyrde både i klagesystemet og ved domstolene i sociale sager  

  »omvendt«  

 forstået på den måde, at systemet skal bevise, at det har ret, frem for at  

 borgeren skal bevise, at der er begået en fejl, altså på lige fod med  

 reglerne  

 i strafferetten.
2. Uagtsomt socialbedrageri I 2003 blev der indsat en ny § 12 b i lov om retssikkerhed og  

 administration på det sociale område, der indførte straf for uagtsomt  

 socialbedrageri.
Forsætligt socialbedrageri, det vil sige, når borgeren  

 bevidst  

 vildleder myndighederne, har altid været strafbart efter den almindelige  

 bedrageribestemmelse i straffeloven.
Men med lovændringen på det sociale  

 område  

 blev det skærpet til, at hvis man kan sige, at borgeren burde have vidst, at  

 denne skulle afgive nogle oplysninger til myndighederne, men ikke har gjort  

 det, så kan borgeren straffes med bøde.
Det har i mange år været diskuteret, om man burde indføre en  

 generel bestemmelse om uagtsomt bedrageri i straffeloven, men det er gentagne  

 gange blevet afvist med det argument, at det skal være muligt at vide, hvad  

 der  

 er strafbart, og hvad der ikke er, hvilket vil være meget svært, hvis man  

 udvider til uagtsomt bedrageri.
Og det har været med tanke på erhvervslivet  

 med  

 mulighed for rådgivning fra advokater og revisorer.
Men på socialområdet blev  

 det indført uden de store overvejelser om, hvorvidt borgere, der ofte har  

 meget  

 få ressourcer og ofte står midt i en krise, har overskuddet til at vurdere,  

 hvilke oplysninger de burde give myndighederne.
F.eks. er det meget uklart,  

 hvornår man skifter status fra at være reelt enlig til at være samboende.
Med  

 hensyn til forsætligt bedrageri er det klart, at hvis man er flyttet sammen  

 med  

 en kæreste og bare opretholder en proforma-adresse et andet sted for fortsat  

 at  

 kunne hæve sociale ydelser, så ved man, at oplysningen om, at man er blevet  

 samboende,  

 skulle man have afgivet.
Men hvis man har fået en kæreste, som man indimellem  

 sover hos og spiser sammen med, hvornår er det så, man bør oplyse det til  

 myndighederne? Derfor bør der ses på, hvordan bestemmelsen har fungeret i  

 praksis, og om den ikke bør ophæves.
 Kommissionen skal evaluere, hvordan loven om uagtsomt  

 socialbedrageri har virket i praksis, og vurdere, om bestemmelsen bør  

 ophæves.
3. Ikkeproportionale sanktioner I det sociale system findes flere ikkeproportionale sanktioner.  

 Det er f.eks., når kontanthjælp bliver gjort tilbagebetalingspligtig i flere  

 år,  

 hvis det vurderes, at borgeren selv er skyld i at være blevet arbejdsløs  

 modsat  

 i dagpengesystemet, hvor man »kun« får 5 ugers karantæne.
 Kommissionen skal lave en oversigt over ikkeproportionale  

 sanktioner samt beskrive konsekvenserne for borgerens retssikkerhed ved en  

 ændring af disse bestemmelser.
4. Udbetaling af bod/godtgørelse til borgeren Der har i flere år været fokus på borgeres overtrædelser af  

 regler, og der er gennemført en lang række sanktionsmuligheder over for  

 borgerne, f.eks. at der trækkes i kontanthjælp, dagpenge, boligstøtte m.v.,  

 også ved mindre forseelser, men de mange borgere, der bliver udsat for  

 myndighedernes overtrædelser af helt klare retsregler, står som regel  

 magtesløse.
 Der er gennemført en række retsregler, der skal sikre borgernes  

 retssikkerhed  regler om ret til aktindsigt, om partshøring, om  

 klagevejledning, om tidsfrister, om beskyttelse af persondataregler, der skal  

 sikre, at myndighedsafgørelser træffes på så korrekt et grundlag som muligt  

  men  

 det er alligevel meget sjældent, at selv grove overtrædelser af sådanne  

 regler  

 har nogen som helst konsekvenser for myndighederne.
Derfor kunne man overveje at indføre en bod/godtgørelse, så  

 borgeren f.eks. får 5.000 kr., hvis en myndighed har overtrådt de regler, der  

 skal sikre borgerens retssikkerhed.
Boden må selvfølgelig ikke på nogen måde  

 kunne modregnes i kontanthjælp eller anden indkomst og skal ikke være  

 skattepligtig.
Kommissionen skal redegøre for fordele og ulemper, såfremt det  

 offentlige skal betale en bod/erstatning/godtgørelse til borgeren, hvis en  

 offentlig myndighed har begået en lovovertrædelse.
Herunder skal kommissionen  

 redegøre for lignende ordninger i andre lande.
5. Udvidelse af tilbud om retshjælp Den sociale lovgivning er meget indviklet, og den kan være svær  

 for mange borgere at finde rundt i.
Flere og flere frivillige organisationer  

 udvider i disse år deres rådgivning og bisidderordninger, da mange borgere  

 oplever det sociale system som modpart og ikke som hjælper og rådgiver.
Der  

 er  

 alt for lidt gratis retshjælp i Danmark, hvor enhver kan komme og få råd og  

 vejledning, eventuelt anonymt, og ordningen med offentlig retshjælp ved en  

 advokat  

 må ikke anvendes på områder, hvor offentlige myndigheder har  

 vejledningspligt,  

 medmindre borgeren er uenig med systemet.
Samtidig  

 eruHH  

 er betalingen til advokaterne ikke reguleret i  

 årevis, så meget få advokater ønsker at yde retshjælp.
 På skatteområdet har man indført en ordning, hvor borgerne kan  

 få betalt deres rådgiverbistand helt eller delvis, såfremt de får medhold i  

 deres sag, men på det sociale område kan det have mindst lige så stor  

 betydning  

 at få sagkyndig bistand, og her er der ofte tale om borgere, der slet ikke  

 har  

 ressourcer til selv at vurdere deres sag eller søge informationer om deres  

 retsstilling.
 Kommissionen skal klarlægge behovet og mulighederne for at  

 udvide tilbuddene om retshjælp til borgerne.
6. Klagevejledning for alle Såvel afgørelser som klagevejledninger kan være meget svære at  

 forstå for mange borgere, særlig hvis de har læsevanskeligheder.
Og hvis man  

 ikke får klaget i tide, mister man ofte sin ret.
Derfor bør det overvejes, om  

 klagevejledningen skal gives både mundtligt og skriftligt.
Dette vil give  

 borgeren mulighed for at spørge ind til, hvad afgørelsen egentlig går ud på.  

 Nogle gange får borgere medhold i sager, men kan ikke umiddelbart forstå det  

 ud  

 fra teksten i brevet.
 Kommissionen skal udarbejde forslag til, hvad der kan gøres for,  

 at alle borgere får en klar begrundelse og klagevejledning, som de kan  

 forstå,  

 også selv om de måske er ordblinde eller har funktionsnedsættelser.
7. Fri proces i sociale sager Det kan være dyrt at føre en retssag, især mod offentlige  

 myndigheder, hvor man kan risikere at skulle betale både sin egen advokat og  

 kammeradvokaten, hvis man taber.
Det kan afholde mange fra at anlægge en sag.  

 Det er klart et fremskridt, at retsafgifterne er sat væsentligt ned i sager  

 mod  

 offentlige myndigheder, men de øvrige sagsomkostninger er også afgørende.
 Kommissionen skal undersøge, hvilke konsekvenser det ville have  

 for borgernes retssikkerhed, og hvilke konsekvenser det ville have for  

 domstolenes økonomi, hvis man gav mulighed for fri proces i sociale sager  

  fri  

 proces på en sådan måde, at borgeren blev bevilget fri proces efter gældende  

 regler, medmindre det er åbenbart, at den offentlige myndighed ikke har  

 begået  

 fejl.
8. Inddrivelse af gæld Mange, der har sociale problemer, har eller får samtidig en  

 stor gæld.
Den nye inddrivelseslov vil forhåbentlig forbedre retssikkerheden  

 med  

 hensyn til inddrivelse, mens borgeren er på kontanthjælp, men der er stadig  

 behov for at se på problemer omkring gældsinddrivelse over for borgere på  

 førtidspension og andre sociale ydelser.
Ligesom der er god grund til at se  

 på  

 inddrivelse i form af modregning, f.eks. når en borger får efterregulering af  

 førtidspension, der så straks modregnes i offentlig gæld, selv om det  

 egentlig  

 er penge, som borgeren har manglet til almindelige fornødenheder, mens  

 pensionsansøgningen blev behandlet, og skulle have brugt til f.eks. at købe  

 nyt  

 komfur i stedet for det, der er brudt sammen.
Kommissionen skal undersøge retssikkerheden i forbindelse med  

 inddrivelse af gæld i sociale sager 9. Beskyttelse af borgernes personlige data Der er mange meget følsomme persondata om borgere, der modtager  

 sociale ydelser.
I takt med, at registre i stigende omfang samkøres,  

 forvaltninger lægges sammen og der oprettes kvikskranker, borgerservicecentre  

 m.v., er der stort behov for at se på, hvordan borgernes følsomme data  

 beskyttes.
Kommissionen skal udarbejde forslag til retningslinjer, der  

 sikrer, at borgernes personlige data er beskyttede i alle forhold Samlet oversigt over kommissionens arbejde:
   

 	  

 Kommissionen skal  

 redegøre for fordele og ulemper ved omvendt bevisbyrde både i klagesystemet  

 og  

 ved domstolene i sociale sager  »omvendt« forstået på den måde, at  

 systemet  

 skal bevise, at det har ret, frem for at borgeren skal bevise, at der er  

 begået  

 en fejl, altså på lige fod med reglerne i strafferetten.
   

 	  

 Kommissionen skal  

 evaluere, hvordan loven om uagtsomt socialbedrageri har virket i praksis, og  

 om  

 bestemmelsen bør ophæves.
   

 	  

 Kommissionen skal lave  

 en oversigt over ikkeproportionale sanktioner samt beskrive konsekvenserne  

 for  

 borgerens retssikkerhed ved ændring af disse bestemmelser.
  

 	  

 Kommissionen skal  

 redegøre for fordele og ulemper, såfremt det offentlige skal betale en  

 bod/erstatning/godtgørelse til borgeren, hvis en offentlig myndighed har  

 begået  

 en lovovertrædelse Kommissionen skal klarlægge behovet og mulighederne for  

 at udvide tilbuddene om retshjælp til borgerne.
 Kommissionen skal udarbejde forslag til, hvad der kan  

 gøres for, at alle borgere får en klar begrundelse og klagevejledning, som de  

 kan forstå, også selv om de måske er ordblinde eller har  

 funktionsnedsættelser.
 Kommissionen skal undersøge, hvilke konsekvenser det  

 ville have for borgernes retssikkerhed, og hvilke konsekvenser det ville have  

 for domstolenes økonomi, hvis man gav mulighed for fri proces i sociale sager  

   

 fri proces på en sådan måde, at borgeren blev bevilget fri proces efter  

 gældende regler, medmindre det er åbenbart, at den offentlige myndighed ikke  

 har begået fejl.
 Kommissionen skal undersøge retssikkerheden i  

 forbindelse med inddrivelse af gæld i sociale sager.
Kommissionen skal udarbejde forslag til retningslinjer,  

 der sikrer, at borgernes personlige data er beskyttede i alle forhold Sammensætning af kommissionen Kommissionen bør have en bred sammensætning, hvor det især  

 sikres, at brugergrupperne er repræsenteret, men kommissionen bør  

 selvfølgelig  

 også have repræsentanter for myndighederne.
Følgende kunne overvejes i  

 forbindelse med sammensætningen: Loftsramte Eksperter, Ældremobiliseringen,  

 førtidspensionist-foreninger,  

 DSI,  

 3F, FOA, Socialpolitisk  

 Forening, Retspolitisk Forening, Socialrådgiverforeningen, Socialpædagogernes  

 Landsforbund,  

 KL og regioner, Menneskerettighedsinstituttet, Datatilsynet, en dommer, en  

 juraprofessor  

 i socialret og en ekspert fra Den Sociale Højskole samt Socialministeriet og  

 Justitsministeriet.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af en social retssikkerhedskommission.
(Beslutningsforslag nr.
B 100).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
