 I medfør af § 4, stk. 2 og § 9 i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisningen og praktikuddannelse opnår kompetence som serigraf.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelsen om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Stk. 2.  For uddannelsen finder bekendtgørelse om  

 erhvervsuddannelsernes 1. skoleperiode ikke anvendelse.
 § 3.  Det faglige udvalg for uddannelsen, jf. § 37 i  

 erhvervsuddannelsesloven, er Grafisk Fagligt udvalg.
 Uddannelsens varighed og struktur m.v.
 § 4.  Uddannelsen varer i alt 4 år.
 Stk. 2.  Uddannelsen indledes i praktikvirksomhed eller  

 med 2. skoleperiode.
 § 5.  Skoleundervisningen varer 45 uger.  

 Skoleundervisning veksler med praktikuddannelse som anført nedenfor:
 Stk. 2.  Uddannelsen afsluttes med eksamen  

 (svendeprøve), der gennemføres i forbindelse med sidste skoleperiode, jf. §  

 25, stk. 1.
Fritagelse for dele af uddannelsen § 6.  Personer, der er fyldt 25 år og gennem 3 års  

 relevant beskæftigelse inden for faget har opnået en relevant grafisk  

 baggrund, kan gennemføre uddannelsen på 3 år.
 Stk. 2.  Skoleuddannelsen omfatter da maksimalt 25  

 skoleuger, der tilrettelægges af skolen i samarbejde med det lokale  

 uddannelsesudvalg.
 Stk. 3.  Skolen kan dispensere fra alders- og  

 beskæftigelseskravet i stk. 1, hvis den ud fra en samlet vurdering og efter  

 samråd med det faglige udvalg, eleven og praktikvirksomheden skønner, at  

 eleven har de fornødne forudsætninger for at gennemføre uddannelsesforløbet.
 Stk. 4.  Fritagelse for dele af undervisningen kan i  

 øvrigt ske efter §§ 8 og 9 i hovedbekendtgørelsen.
Adgangsbegrænsning § 7.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog i 2. skoleperiode med uddannelsesaftale.
 Stk. 3.  Procentsatsen, jf. stk. 2., fastsættes af  

 Undervisningsministeriet efter indstilling fra det faglige udvalg og  

 Erhvervsuddannelsesrådet hvert år inden 31. december gældende for det  

 følgende kalenderår og for alle skoler, der udbyder uddannelsen.
 Stk. 4.  De elever, som skolen optager efter stk. 2,  

 skal være de ansøgere, som skolen finder bedst egnede til uddannelsen med  

 vægt på følgende kvalifikationer: Dansk, engelsk, matematik, dataforståelse,  

 teknisk snilde, akkuratesse og normalt farvesyn.
 Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
Uddannelsens mål og indhold § 8.  Den uddannede serigraf skal selvstændigt og  

 kreativt kunne medvirke i den serigrafiske tryksagsproduktion samt have  

 kendskab til behandling af de forskellige materialer, som anvendes.
Den  

 uddannede serigraf skal opnå en sådan faglig bredde og erhvervsindsigt, at  

 det kan danne grundlag for senere specialisering og for videregående  

 uddannelse eller etablering af selvstændig virksomhed.
 Stk. 2.  Den uddannede skal have indsigt i og forståelse  

 for beskæftigelsesområdets miljømæssige forhold, herunder håndteringen af  

 miljømæssige problemstillinger i forbindelse med serigrafisk  

 materialeanvendelse.
Skoleundervisningen § 9.  Undervisningen, der på en helhedsorienteret måde  

 skal omfatte både teoretisk og praktisk indlæring, har som mål at give eleven  

 såvel generelle som specielle kvalifikationer inden for serigrafområdet.
 Stk. 2.  For elever, der optages efter § 6,  

 tilrettelægges undervisningen efter elevens forudsætninger og behov, idet den  

 vejledende uddannelsestid kan fraviges i fornødent omfang og under respekt  

 for de angivne mål for undervisningen.
Grundfag § 10.  Undervisningen omfatter følgende grundfag: 1)  

 Branchekendskab og teknologiudvikling (60). 2) Design og billedkommunikation.  

 3) Reklame (B). 4) Miljø (B). 5) Naturfag. 6) Materialeforståelse. 7)  

 Økologi. 8) Kvalitetsbevidsthed og kvalitetskontrol. 9) Førstehjælp.
 § 11.  Undervisningen i område- og specialefag, der  

 har et omfang svarende til en vejledende uddannelsestid på 22,3 uger, har  

 følgende mål:
Eleven skal manuelt og ved anvendelse af CAD/CAM-udstyr kunne fremstille  

 tekst, layout, rentegning og udskære farveplader og masker i skærefolie/  

 maskeskærefilm, efter grafiske formgivningsregler.
Eleven skal kunne foretage  

 streg- og rasteoptagelser, kunne fremstille kontaktkopier på film og papir på  

 relevant reproudstyr.
Eleven skal endvidere kunne montere og udføre masker og  

 sammenkopiere til lettere flerfarve-opgaver, kunne fremstille opstregning,  

 montere positive film til montager til en- og flerfarve-opgaver over  

 locksystem, fremstille papirmontager og under vejledning kunne fremstille  

 flerfarve-fotografiske kontroltryk.
 Eleven skal kunne betjene opspændingsapparatur, foretage rammeopspænding,  

 have kendskab til vævstyper, fotoemulsioner og fotostencilfilmtyper efter  

 opgavens art, kunne betjene kopiramme og belysningsapparatur, kunne fastsætte  

 belysningstid efter prøveeksponering, fremstille direkte, indirekte, combi-  

 og manuelle stencils samt kunne foretage afrensning af stencils manuelt og  

 med automatisk renseanlæg.
Eleven skal kunne betjene rakelsliber, foretage slibning af rakler, kunne  

 betjene håndbord, halv- og trekvartautomatisk samt fuldautomatisk flad- og  

 cylindertrykmaskine og foretage trykning i en og flere farver samt 4-farve  

 rastertryk på forskellige materialer.
Eleven skal kunne betjene tørreenheder  

 til konventionelle- og UV-trykfarver samt kunne vedligeholde maskiner og  

 udstyr.
Eleven skal have kendskab til behandling af trykmaterialer og oplag,  

 og skal fra trykmateriale kunne vælge farvetype og blande farve efter prøve.  

 Eleven skal have kendskab til papir- og kartonfremstilling,  

 vægtmængdeangivelse, formatsystemer, og kunne bedømme papirs og kartons  

 trykbarhed.
Eleven skal endvidere have kendskab til plastmaterialers kemiske  

 sammensætning, kunne bedømme plast, tekstil og metals trykbarhed, og have et  

 videre kendskab til farveteori og trykfarvers fremstilling og anvendelse.  

 Eleven skal ud fra kendskab til arbejdsprocesserne kunne formulere  

 kriterierne for et forsvarligt arbejdsmiljø i overensstemmelse med  

 arbejdsmiljølovgivningen.
Herudover skal eleven have indgående kendskab til  

 gældende bestemmelser om håndtering af epoxyharpikser og isocyanater m.v.
Valgfag § 12.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Valgfagene har et omfang svarende til en  

 vejledende uddannelsestid på 7,3 uger.
Undervisningsplan § 13.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 14.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 8.
 § 15.  Målet for praktikuddannelsen er at opøve  

 elevens praktiske færdigheder med udgangspunkt i den teoretiske og praktiske  

 undervisning, der finder sted på skolen.
§ 16.  Elevens uddannelse i virksomheden skal foregå  

 under vejledning og tilsyn.
De arbejdsområder, der indgår i  

 skoleundervisningen, skal indgå i uddannelsesforløbet i virksomheden og skal  

 medvirke til at give eleven viden, sikkerhed og rutine i virksomhedens  

 produktion.
 Stk. 2.  Der lægges vægt på sikkerheds- og miljømæssige  

 forhold, hygiejne, orden og nøjagtighed.
 Stk. 3.  Eleven kan beskæftiges med andet arbejde, der  

 forekommer i virksomheden, hvis det skønnes værdifuldt for uddannelsen.
§ 17.  Ved afslutningen af en praktikperiode, undtagen  

 den sidste, meddeler virksomheden i en praktikoplysning til skolen og eleven,  

 hvilke arbejdsområder og funktioner eleven har været beskæftiget med i  

 praktikperioden.
I denne praktikoplysning anføres endvidere, om  

 praktikvirksomheden skønner, at eleven har særligt behov med hensyn til  

 skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 18.  Uddannelsesbevis udstedes af det faglige  

 udvalg, jf. § 3, når skolebevis er udstedt, jf. § 19, og afsluttende  

 praktikerklæring er udstedt, jf. § 17, stk. 2, og når den eksamen, som er  

 beskrevet i §§ 25-28 (svendeprøven), er bestået.
 Stk. 2.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, speciale og oplysning om, at 13-skalaen er benyttet, og den  

 opnåede karakter fastsat i henhold til § 30, stk. 4. Både karakterens  

 talværdi og sproglige definition påføres på uddannelsesbeviset.
 Stk. 3.  Uddannelsesbeviset suppleres med følgende  

 udtryk for præstationen:
 »Antaget med sølvmedalje«, når eleven har opnået 13 i  

 eksamenskarakter.
 »Antaget med bronzemedalje«, når eleven har opnået 11 i  

 eksamenskarakter.
 »Antaget med ros«, når eleven har opnået 9 eller 10 i  

 eksamenskarakter.
 »Antaget«, når eleven har opnået 6, 7 eller 8 i  

 eksamenskarakter.
 Stk. 3.  Uddannelsesbeviset, der affattes i  

 overensstemmelse med reglerne i hovedbekendtgørelse, skal angive uddannelsens  

 betegnelse, jf. § 1, stk. 1, samt oplysning om den opnåede karakter, fastsat  

 i henhold til § 27, stk. 4.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 19.  Når alle skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 22,  

 stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 20.  Senest ved afslutningen af sidste skoleperiode  

 udsteder skolen eksamensbeviser for de grundfag eller valgfag, som er  

 afsluttet med eksamen.
Hvis et fag ikke er afsluttet med eksamen, giver  

 skolen ved uddannelsens afslutning eleven bevis for den gennemførte  

 undervisning med angivelse af den opnåede karakter, hvis karakteren ikke  

 fremgår af skolebeviset.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode er endvidere at bidrage til grundlaget for udstedelse af  

 skolebevis, jf. § 19, stk. 2, nr. 1.
Skolevejledning § 22.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
2., 3. og 4. skoleperiode: Forarbejde, stencilfremstilling og afrensning  

 og maskinbetjening og trykning.
Ved karaktergivningen anvendes 13-skalaen,  

 jf. § 23.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 19, stk. 2 eller 4, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode,  

 uden at skoleperioden er omfattet af en uddannnelsesaftale, udstedes  

 skolevejledningen kun til eleven.
Karakterskala § 23.  Ved karaktergivning anvendes 13-skalaen, jf. §  

 17 i eksamensbekendtgørelsen.
Afsluttende bedømmelse § 24.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 25-28.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 25.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en skriftlig og  

 en praktisk prøve, jf. § 26.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 5.  Elevernes løsning af opgaverne bedømmes efter  

 reglerne i § 27 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
 § 26.  Den skriftlige prøve varer 1 time og 30  

 minutter, og består af fagrelaterede spørgsmål, samt spørgsmål i  

 materialelære og sikkerhedsbestemmelser.
 Stk. 2.  Den praktiske prøve varer 5 dage, og består af  

 2 opgaver inden for følgende område- og specialefag:
 Stk. 3.  Læreren skal og censorerne kan være til stede  

 under udførelsen af den praktiske prøve.
§ 27.  Ved bedømmelsen af opgaveløsningerne ved den  

 skriftlige prøve jf. § 26, stk. 1, giver læreren og de to censorer hver en  

 karakter.
Karakteren ved prøven fremkommer som et gennemsnit af de tre  

 afgivne karakterer.
 Stk. 2.  Ved bedømmelsen af opgaveløsningerne ved den  

 praktiske prøve, jf. § 26, stk. 2, giver læreren og de to censorer hver en  

 karakter ud fra en helhedsvurdering set i forhold til den faglige bredde og  

 med vægt på de opnåede rutiner og færdigheder, planlægning af arbejdet samt  

 behandlingen af udstyr og materialer.
 Stk. 3.  Karakteren for den praktiske prøve fremkommer  

 som et gennemsnit af de tre afgivne karakterer.
Stk. 4.  Eksamenskarakteren (svendeprøvekarakteren) for  

 den afsluttende eksamen fremkommer som et vægtet gennemsnit af karakteren for  

 den skriftlige prøve og den praktiske prøve.
Den skriftlige prøve vægtes med  

 faktor 1, og den praktiske prøve vægtes med faktor 3. For at bestå eksamen  

 kræves at eksamenskarakteren er minimum 6.
Stk. 5.  Ved beregning af karakterer foretages ikke  

 afrunding.
Forinden fastsættelse af karakterer efter stk. 6, foretages  

 afrunding af det endelige resultat til et helt tal efter almindelige  

 regneregler.
Stk. 6.  De beregninger, som er nævnt i stk. 1, 3 og 4,  

 foretages af det faglige udvalg.
Skolen indsender oplysning om de enkelte  

 karakterer, som er givet efter stk. 1 og 2, til det faglige udvalg.
Det  

 faglige udvalg kan udarbejde et skema til dette formål.
§ 28.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange.
Skolen kan dog efter samråd med det faglige udvalg tillade, at eleven  

 deltager i eksamen påny, hvis der foreligger ganske særlige omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelse § 29.  Bekendtgørelsen træder i kraft den 1. april  

 1995.
 Stk. 2.  Bekendtgørelse af 13. marts 1991(* 1) om  

 uddannelse til serigraf ophæves.
 Stk. 3.  Elever, der har påbegyndt deres uddannelse  

 efter bekendtgørelsen i stk. 2, færdiggør deres uddannelse efter reglerne i  

 denne bekendtgørelse.
Undervisningsministeriet, den 20. marts  

 1995 Ole Vig Jensen / Finn Møller Larsen (* 1) Bekendtgørelse er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
