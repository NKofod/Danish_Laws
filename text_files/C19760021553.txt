 1. I henhold til § 2 i lov nr. 306 af 10. juni 1976 om  

 musik kan amtsrådet nedsætte et amtsmusikudvalg.
Amtsmusikudvalget har til opgave at fremme musiklivet i amtet ved at  

 samordne den musikalske virksomhed.
Udvalget skal endvidere i samarbejde med  

 andre foreninger og organisationer m.v. søge at koordinere de kulturelle  

 aktiviteter i og uden for amtet.
Amtsmusikudvalget afgiver indstilling til  

 amtsrådet og til Statens Musikråd som støtte til musikformål, herunder støtte  

 i henhold til musiklovens §§ 3 og 7.
2. I amtsmusikudvalget skal de forskellige sider af  

 musiklivet i området være repræsenteret.
Derudover kan der udpeges  

 repræsentanter for amtsrådet og for kommunerne i området.
 3. Amtsmusikudvalgets funktionsperiode følger den  

 kommunale valgperiode.
 4. Amtsmusikudvalget vælger selv sin formand og  

 fastsætter sin forretningsorden.
 5. Amtsrådet drager omsorg for varetagelsen af  

 amtsmusikudvalgets sekretariatsforretninger.
 Bemærkninger til vejledningen.
Ved lov nr. 306 af 10. juni 1976 om musik er der med § 2 tilvejebragt  

 hjemmel for, at hvert amtsråd kan nedsætte et amtsmusikudvalg til fremme af  

 musiklivet i amtet.
Det er ikke med loven pålagt amtsrådene at nedsætte  

 musikudvalg.
Ministeriet anser det dog for et meget vigtigt led i den  

 decentralisering af musiklivet, som er et bærende princip i musikloven, at  

 der oprettes amtsmusikudvalg i samtlige amtskommuner.
Man har derfor i  

 samarbejde med Amtsrådsforeningen i Danmark udarbejdet vejledende  

 retningslinier for amtsmusikudvalgenes oprettelse og virksomhed.
 Det vil være amtsmusikudvalgenes opgave at samordne den musikalske  

 virksomhed i området og at virke som rådgiver for amtsrådet og Statens  

 Musikråd i spørgsmål om støtte til musikformål.
 Amtsmusikudvalgene skal tillige søge at tilvejebringe et bredere  

 samarbejde, der kan sikre en koordinering af musiklivet i større geografiske  

 områder og virke for, at musiklivet i området får sammehæng med andre  

 kulturelle aktiviteter.
 Til 1.
 De indledningsvis nævnte opgaver for amtsmusikudvalgene kan nærmere  

 beskrives således:
Koordination af eksisterende tilbud inden for de enkelte musikområder, som  

 f. eks. koncertvirksomhed og musikundervisning på alle planer, aktivisering  

 på lokalt plan f.eks. gennem kontaktfolk, oplysningsarbejde, herunder  

 udsendelse af forskellige brochurer, med det formål at give alle kredse af  

 befolkningen orientering om musiktilbud og rådgivning og ydelse af praktisk bistand i forbindelse med problemer på  

 kommunalt- eller amtsplan, som f.eks. moms, kildeskat, egnede lokaler,  

 koncert- og prøvelokaler, instrumentudlån, teknik m.v.
En væsentlig opgave vil det være at virke igangsættende og  

 initiativtagende i forhold til såvel musikalske som andre aktiviteter på det  

 kulturelle område.
Amtsmusikudvalgene bør således indgå i et nært samarbejde  

 med de lokale teaterforeninger, koncertforeninger, biblioteker, filmklubber  

 m.v.
Amtsmusikudvalgene bør ikke alene virke for en koordinering af de  

 eksisterende tilbud inden for musikområdet, men også for en samlet  

 planlægning af disse og andre tilbud inden for landsdelen.
 Det forudsættes, at amtsmusikudvalgene indgår i nært samarbejde med  

 kommunale musikudvalg og kuturudvalg, og at de ved indbyrdes samarbejde  

 medvirker til en koordinering af de kulturelle aktiviteter i landsdelen.
 Anvendelsen af de bevillinger, som fra amtskommunens side måtte blive  

 stillet til rådighed til musikalske formål, sker efter beslutning af de  

 amtslige myndigheder efter indstilling fra amtsmusikudvalget.
 I tilfælde, hvor der kan blive tale om støtte fra flere sider (midler fra  

 primærkommuner, amtskommuner og statsmidler), bør afgørelsen træffes i  

 samarbejde mellem de besluttende myndigheder.
Fordelingen af støtten til musikformål i henhold til musiklovens §§ 3 og 7  

 foretages af ministeren for kulturelle anliggender efter instilling fra  

 Statens Musikråd.
I spørgsmål om støtte til musikformål inden for amtets  

 område foretages vurderingen i Statens Musikråd på grundlag af en indstilling  

 fra vedkommende amtsmusikudvalg.
Undtaget herfra kan dog være eventuelle  

 støtteordninger, der baseres på objektive kriterier, eller hvor støtte ydes  

 gennem landsdækkende organisationer.
Statens Musikråd vil ikke være bundet af indstillinger fra  

 amtsmusikudvalgene, men indstillingerne vil indgå med betydelig vægt i  

 musikrådets overvejelser.
Bevillingsmæssige forhold kan føre til afslag, selv  

 om der lokalt er indstillet til støtte af statsmidler.
Omvendt skal  

 musikrådet have mulighed for at stille sig positivt, hvor en ansøgning er  

 afslået fra lokal side, f. eks. hvor lokal medvirken afslås af  

 bevillingsmæssige grunde, eller i tilfælde, hvor virkningerne af et lokalt  

 projekt rækker ud over det lokale område, eksempelvis som et forsøg.
I tilfælde, hvor Statens Musikråd ikke følger amtsmusikudvalgets  

 indstilling, påhviler det musikrådet over for ministeren at redegøre for  

 begrundelsen for at afvige herfra.
Amtsmusikudvalgets indstilling vil i alle  

 tilfælde følge med musikrådets indstilling til ministeren.
 Til 2.
Det er i bestemmelsen præciseret at de forskellige sider af musiklivet i  

 området bør være repræsenterede i amtsmusikudvalget.
Vekslende fra område til  

 område kan der bl. a. være tale om følgende:
Orkestre, emsembler, kor, organister, komponister og anden professional  

 musikudøvelse, musikuddannelse, herunder musikkonservatorier, musikskoler og  

 musikundervisningen inden for de almene skoleformer, amatørmusik, publikum (musikforeninger, jazz- og folkemusikklubber, biblioteker m.m.).
Amtsrådets første opgave vil være at skaffe sig overblik over de  

 musikalske aktiviteter.
Man kan pege på muligheden af ved annoncering at  

 fremkalde reaktioner fra alle kredse, som i forvejen beskæftiger sig med  

 musiklivet i området.
Indstilling til amtsrådet af kandidater til  

 amtsmusikudvalget kan herefter ske fra disse kredse, mest hensigtsmæssigt ved  

 afholdelse af et fælles møde.
Amtsmusikudvalgene skal afspejle alle former for musikalsk virksomhed i  

 amtet, men med hensyntagen til, at der bør være en rimelig balance mellem de  

 forskellige musikformer.
For at opnå dette og for at undgå, at  

 amtsmusikudvalgene får en størrelse, der gør dem uarbejdsdygtige, kan man  

 vælge at lade samme person repræsentere flere interesseområder.
 Ved fastsættelsen af amtsmusikudvalgets forretningsorden i henhold til § 4  

 kan det være hensigtsmæssigt at åbne adgang til at nedsætte et  

 forretningsudvalg.
 Til 3.
Det vil være naturligt at lade amtsmusikudvalgenes funktionsperiode følge  

 den kommunale valgperiode.
Hvis forholdene tilsiger det, kan man dog vælge en  

 hurtigere udskiftning, ligesom der bør være mulighed for at supplere  

 amtsmusikudvalget, hvis der opstår behov for det inden for perioden.
 Til 4.
Der er ikke på forhånd foreslået fastlagt regler om, hvor ofte der bør  

 afholdes møder i amtsmusikudvalgene.
Mødehyppigheden vil være helt afhængig  

 af det lokale behov, og regler herom og om arbejdsgangen i øvrigt er det  

 derfor overladt til amtsmusikudvalgene selv at fastsætte i en  

 forretningsorden, eventuelt efter godkendelse i vedkommende amtsråd.
 Ministeriet for kulturelle anliggender,  

 den 21. oktober 1976.
 Niels Matthiasen.
 /Hans Vilstrup.
