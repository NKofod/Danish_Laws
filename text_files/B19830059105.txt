 I medfør af §§ 15 og 19 i lov nr. 237 af 8. juni 1977 om råstoffer  

 fastsættes:
 § 1.  Denne bekendtgørelse gælder for indvinding af  

 skaller i Roskilde Fjord indenfor en linie mellem Kulhuse og Sølager.
 § 2.  Forekomster af skaller må kun udforskes og  

 indvindes efter tilladelse fra fredningsstyrelsen.
 Stk. 2.  Tilladelse meddeles til bestemte områder  

 gældende for en periode af højst 10 år.
 Stk. 3.  Fredningsstyrelsen kan kun meddele tilladelse  

 til indvinding af skaller efter indhentet udtalelse af Kystinspektoratet.
Stk. 4.  Fredningsstyrelsens afgørelser kan påklages til  

 miljøministeren.
Klagefristen er 4 uger fra den dag, afgørelsen er meddelt  

 den pågældende.
 § 3.  En tilladelse kan bl.a. indeholde følgende  

 vilkår:
§ 4.  I de områder hvor skalleoptagning lovligt må  

 foretages, må indvindingen ikke medføre beskadigelse af fortidsminder, såsom  

 stenalderbopladser, skibsvrag og sejlspærringer.
Løsfund i form af  

 flintoldsager, hjortetakredskaber, oldtidskeramik og lignende skal straks  

 anmeldes til fredningsstyrelsen, jfr. bestemmelserne i lov nr. 203 af 31. maj  

 1963 om beskyttelse af historiske skibsvrag, og i § 48, stk. 3 i lov om  

 naturfredning, lovbekendtgørelse nr. 435 af 1. september 1978.
 § 5.  Miljøministeriet, fredningsstyrelsen fører  

 tilsyn med indvindingen.
 Stk. 2.  Repræsentanter for miljøministeriet,  

 fredningsstyrelsen har efter forudgående meddelelse til  

 tilladelsesindehaveren, adgang til at besigtige indvindingsfartøjet og  

 udlosningsvirksomheden.
 § 6.  Overtrædelse af § 2 eller af vilkår, der er  

 stillet i medfør af § 3, straffes med bøde, jf. råstoflovens § 36, stk. 2.  

 Ved grovere eller gentagne overtrædelser kan tilladelsen blive inddraget, jf.  

 råstoflovens § 24.
 § 7.  Ved denne bekendtgørelse sker ingen ændring i  

 miljøministeriets bekendtgørelse nr. 334 af 9. juli 1980 om optagning af  

 sømaterialer ved bundgarn og sømærker.
 § 8.  Denne bekendtgørelse træder i kraft 1. januar  

 1984. Samtidig ophæves bekendtgørelse nr. 28 af 15. januar 1979.
