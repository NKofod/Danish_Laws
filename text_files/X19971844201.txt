For en aktionær, der havde opnået stemmemajoriteten i et selskab ved  

 overdragelse af 1 pct. af selskabets kapital fra medaktionæren, blev der  

 ansøgt om tilladelse til skattefri aktieombytning.
På baggrund af, at de to  

 aktionærer havde været ligestillet, og da det var tilkendegivet, at  

 overdragelsen af de 1 % af selskabets aktiekapital var sket for at gøre det  

 muligt at foretage den ansøgte ombytning, gav Ligningsrådet afslag på  

 ansøgningen.
Det gjorde i den forbindelse ingen forskel, at parterne var  

 indstillet på, at medaktionæren om nødvendigt deltog i ombytningen med 1 % af  

 aktierne selskabet.
Aktionær X ejede 51 % af kapitalen og rådede over 51 % af stemmerne i et  

 selskab A.
Den resterende del af aktiekapitalen var ejet af aktionær X's  

 fader.
I begyndelsen af 1980'erne blev faderens og dennes daværende kompagnons  

 virksomhed omdannet til selskab.
Omdannelsen var sket uden for lov om  

 skattefri virksomhdsomdannelse.
Aktionær X indtrådte i den forbindelse i  

 stedet for kompagnonen og erhvervede 50 % af aktierne.
Den yderligere  

 aktiebesiddelse på 1% blev overdraget fra faderen i starten af 1996 med  

 henblik på at gøre det muligt at foretage den ansøgte aktieombytning.
 Selskab A drev ikke længere erhvervsmæssig virksomhed, idet aktiviteten  

 pr. 1. maj 1993 var overdraget til selskab B, som selskab A havde stiftet i  

 1988. Samtidig med overdragelsen af driftsaktiviteten erhvervede aktionær C  

 anparterne i selskab B til kurs pari.
 Baggrunden for ombytningen var, at egenkapitalen i Selskab B  

 (driftsselskabet) var negativ, og at anpartsselskabsloven stiller krav om, at  

 selskabet pr. 1. januar 1997 skal have en kapital på mindst 125.000.
Erhvervs- og Selskabsstyrelsen havde i januar måned 1996 stillet krav om  

 retablering af kapitalen i Selskab B.
Ved en ekstraordinær generalforsamling  

 i marts måned 1996 blev det besluttet, at aktionær X ville retablere  

 kapitalen ved at indskyde yderligere kapital i form af apportindskud  

 bestående af sin aktiebesiddelse i selskab A med en anslået værdi på 600.000  

 kr.
 Parterne var indstillet på, at faderen om nødvendigt deltog i  

 aktieombytningen med 1 % af sine aktier i selskab A.
Ombytningen ønskedes herefter gennemført ved, at aktionær C skulle  

 indskyde sin aktiepost i selskab A og aktionær X's fader 1 % af aktierne i  

 dette selskab A i Selskab B mod i samme indbyrdes forhold at blive vederlagt  

 med nyudstedte anparter i Selskab B.
Der skulle ikke udbetales nogen kontant  

 udligningssum til aktionærerne.
 Der var ikke planer om at ændre på ejerforholdet til det fremtidige  

 datterselskab i de første 3 år efter ombytningen.
 Berørte kommuner og regioner havde udtalt, at de kunne tilslutte sig, at  

 der blev givet tilladelse til aktieombytning på vilkår, at det ny  

 moderselskabs ejerskab af det fremtidige datterselskab blev bevaret i mindst  

 3 år.
 På baggrund af, at de to aktionærer havde været ligestillet, og da det var  

 tilkendegivet, at overdragelsen af de 1 % af selskabets aktiekapital fra  

 faderen til sønnen var sket for at gøre det muligt at foretage den ansøgte  

 aktieombytning, fandt Ligningsrådet, at ansøgningen ikke kunne imødekommes.
 Det gjorde i den forbindelse ingen forskel, at parterne var indstillet på,  

 at faderen om nødvendigt deltog i ombytningen med 1 % af aktierne i selskab  

 A.
 Ligningsvejledning 1996 S.G.3.5.
