 I medfør af § 11, stk. 1 og § 47, stk. 3 i lov nr. 330 af 14. maj 1992 om  

 ferskvandsfiskeri fastsættes følgende:
 § 1.  Denne bekendtgørelse finder anvendelse for  

 Klejtrup Sø (ved Viborg) samt i tilløbet Lille Mølle Bæk så langt op, som  

 lodsejerne til søen ejer dens bred, og i søens afløb så langt ned, som  

 bredden tilhører Klejtrup Vandmølle.
 § 2.  Redskaber skal stå med en indbyrdes afstand i  

 breddens retning på mindst 100 m.
 Stk. 2.  På hver fiskeret er det tilladt, uanset  

 regulering i stk. 1, at placere en (1) ruse, selvom den indbyrdes afstand i  

 breddens retning til de nærmeste redskaber herved bliver mindre end 100 m.  

 Ruser med under 100 m afstand skal opstilles med størst mulig afstand til de  

 nærmeste redskaber i breddens retning.
 Stk. 3.  Bestemmelsen i stk. 2 finder kun anvendelse,  

 når de nærmeste redskaber ikke er placeret på den samme fiskeriret som rusen.
 § 3.  Ruser skal have et mindstemaskemål på 30 mm  

 halvmaske (knude til knude) dog 14 mm halvmaske (knude til knude) i bagrusen  

 - efter sidste bøjle.
 Stk. 2.  Ruser må ikke have en højde der overstiger 125  

 cm målt fra den nederste kant af redskabet til den øverste kant.
 Stk. 3.  Ruser må ikke have en radlængde der overstiger  

 20 m.
 § 4.  Det er tilladt at anvende savlystre til fangst  

 af ål.
 Stk. 2.  På savlystre efter stk. 1 skal afstanden mellem  

 flænder og tunger forneden være mindst 20 mm og foroven mindst 12 mm.
 § 5.  I det omfang ændringer ikke følger af denne  

 bekendtgørelse, finder de øvrige regler i bekendtgørelse nr. 810 af 5.  

 oktober 1993 om fiskeredskaber i ferskvand fortsat anvendelse.
 § 6.  Overtrædelse af § 2, § 3 og § 4, stk. 2,  

 straffes med bøde.
 § 7.  Bekendtgørelsen træder i kraft den 1. januar  

 1996 og ophører den 1. september 2000.
