Klage  

 over udlevering af forkert dosis insulin Patientklagenævnet fandt grundlag for kritik af  

 farmaceuten og farmakonomen for deres ekspedition den 10. april 2003 af  

 Insulatard til patienten.
 Nævnet lagde ved sin afgørelse vægt på, at det fremgik  

 af udskrift af kopi af recepten, af afstemplingsetiketter og af kassebon, at  

 farmaceuten og farmakonomen havde ansvaret for ekspeditionen den 10. april  

 2003  

 af dette insulinpræparat, hvor de har valgt det nye Flexpen-præparat i stedet  

 for det tidligere, der ikke længere kunne skaffes.
 Patientklagenævnet finder, at det af hensyn til  

 patientsikkerheden er afgørende, at der i forbindelse med medicinudlevering  

 m.v. foretages den rette identifikation af præparat og dosis, herunder at  

 apotekerpersonalet  

 er opmærksomt på dosisændringer i forbindelse med præparatskift.
 Nævnet fandt ikke grundlag for at kritisere apotekeren  

 for sin delegation af opgaver til og instruktion af den farmaceutstuderende,  

 der udleverede medicin til patienten den 10. april 2003.
Nævnet lagde vægt på, at det fremgik af apotekerens  

 udtalelse til sagen, at den pågældende farmaceutstuderende blev oplært med  

 støtte fra en farmaceut som vejleder.
Ved starten af praktikopholdet  

 gennemgår  

 en ansat ved apoteket alle relevante instrukser, herunder instruks vedrørende  

 receptmodtagelse og -udlevering samt faglig rådgivning ved udlevering af  

 receptordinerede lægemidler, med den studerende.
Det fremgår af sidstnævnte  

 instruks, at hvis der udleveres et præparat med et andet navn eller udseende  

 end det ordinerede eller tidligere udleverede, informeres altid om dette.
