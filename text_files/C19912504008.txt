GENERELT 1. Nærværende forsvarskommandobestemmelse (FKOBST)  

 fastsætter på grundlag af Kundgørelse for Forsvaret B.19-1987 de nærmere  

 regler for udstedelse, udlevering og anvendelse af ID-kort - herunder  

 bæringsbestemmelser - for civilt personel.
2. Nærværende FKOBST omfatter personel, der er civilt  

 ansat eller civilt beskæftiget ved myndigheder under Forsvarskommandoen og  

 Hjemmeværnskommandoen samt sådanne danske statsborgere, som er civilt ansat  

 ved militære NATO-myndigheder.
Endvidere omfatter nærværende FKOBST efter  

 Forsvarsministeriets nærmere bestemmelse personel, der er civilt ansat ved  

 myndigheder direkte under Forsvarsministeriet.
 3. ID-kort C er beskrevet i FKOBST 404-1. I samme  

 FKOBST er optaget bestemmelser for ID-kort C's udfærdigelse.
 4. ID-kort C identificerer indehaveren som en person,  

 der følger de danske væbnede styrker uden at være medlem af disse, og  

 tilsikrer derved i tilfælde af tilfangetagelse den pågældende folkeretlig  

 beskyttelse i henhold til konventionen om behandling af krigsfanger samt de  

 krigsfanger ved samme konvention tilsikrede rettigheder.
UDSTEDELSE OG UDLEVERING 5. Ansat personel. a.
ID-kort C udstedes til det i pkt. 2 anførte  

 personel, som er forudsat at skulle foresættes dets funktioner i forsvaret  

 under beredskabsgraden FORSTÆRKET OVERGANGSBEREDSKAB og højere  

 beredskabsgrader.
Til personel ved Forsvarets Center for Lederskab (FCL)  

 udstedes uanset det i stk. 1 anførte normalt ikke ID-kort C, da dette  

 personel i folkeretlig henseende henhører under Geneve-konventionen af 12 AUG  

 1949 om beskyttelse af civile personer i krigstid.
Til personel, der i henhold til mødebefaling har uopholdelig mødepligt ved  

 mobilisering ved det militære forsvar, herunder hjemmeværnet, udstedes uanset  

 det i stk. 1 anførte ikke ID-kort C, idet dette personel ved mødet forsynes  

 med militært ID-kort, jf.
FKOBST 404-2. b.
Til danske statsborgere, der er  

 civilt ansat ved NATO's militære hovedkvarterer udstedes ID-kort C på  

 begæring fra det danske element ved det pågældende hovedkvarter.
Ved  

 vurdering af, om ID-kort C skal udstedes, anvendes de i pkt. 5 givne  

 bestemmelser som retningslinier.
6. Personel ansat ved ikke-militære institutioner,  

 firmaer m.v., som yder service over for forsvaret.
 I fredstid udleveres ID-kort C ikke til personel, som i kraft af  

 ansættelse ved ikke-militær institutioner og firmaer m.v., der yder service  

 over for forsvaret, er beskæftiget i kortere eller længere tidsrum på  

 etablissementer under de i pkt. 2 omhandlede myndigheder.
 Såfremt dette personel påregnes anvendt under FORSTÆRKET  

 OVERGANGSBEREDSKAB eller højere beredskabsgrader, forholdes som anført for  

 andet ikke-militært personel, som midlertidigt anvendes under højere  

 beredskaber og krig, se pkt. 8 nedenfor.
 7. Designeret ikke-militært personel.
a.
Til ikke-militært personel, som er designeret til eller påregnes  

 anvendt på forsvarets etablissementer ved eller i tilknytning til enheder af  

 forsvaret uder højere beredskabsgrader og krig (jf. pkt. b. nedenfor), og som  

 ikke allerede er ansat i forsvaret (jf. pkt. 5. overfor), udfærdiges i mulig  

 udstrækning ID-kort C i fredstid.
Identitetskort opbevares ved den myndighed  

 ved eller i tilknytning til hvilken, den pågældende påregnes anvendt eller  

 til hvilken, den pågældende er designeret.
Identitetskort udleveres efter de  

 i Forsvarskommandoens Beredskabsplan herom optagne bestemmelser.
b.
Ovennævnte personel kan omfatte:
 - Forbindelsesofficerer fra ikke-militære myndigheder.
 - Entreprenører, der af totalforsvarsregionener udpeget til fortrinsvis at  

 foretage arbejde på militære anlæg.
 - Leverandører eller deres repræsentanter.
 - Tekniske sagkyndige.
 - Teknikere.
 - Akkrediterede krigskorrespondenter.
 - Repræsentanter for civile hjælpeorganisationer, f.eks.  

 soldaterhjemsledere.
 - Socialrådgivere.
 Som retningslinier gælder dog, at ID-kort C kun forberedes/uleveres, når  

 personellets opgaver påregnes at medføre, at den pågældende i en væsentlig  

 del af tiden må opholde sig på et militært etablissement eller ved militære  

 enheder.
 Hvis omtalte ophold derimod kan påregnes kun at være lejlighedsvis, skal  

 ID-kort ikke udsteds/udleveres.
 8. Andet ikke-militært personel, som midlertidigt  

 anvendes under højere beredskabsgrader og krig:
a.
Til ikke-militært personel, som under FORSTÆRKET OVERGANGSBEREDSKAB og  

 krig midlertidigt anvendes på forsvarets etablissementer eller ved eller i  

 tilknytning til enheder af forsvaret udstedes ID-kort C kun, når forholdene  

 taler derfor, normalt når anvendelsen påregnes at vare to døgn eller mere.
Se  

 dog pkt. d.
b.
Ovennævnte personel kan omfatte:
 - Medlemmer af arbejdsstyrker.
 - Personel beskæftiget ved transport.
 - Visse teknikere og faguddannede arbejdere.
 - Rengøringspersonale.
 - FOV underholdningsgrupper.
c.
Som retningslinier skal i medfør af pkt. a. og b. ovenfo r anføres, at  

 der normalt ikke udstedes/udleveres ID-kort C til: - Transportpersonel, som  

 via transportagenturer offentlige såvel som private udfører transporter for  

 forsvaret, selvom leverance/afhentning sker til/fra et militært  

 etablissement, - teknikere og faguddannede arbejdere, som yder lejlighedsvis  

 service på et militært etablissement, medens der bør udleveres ID-kort C til:  

 - Personel ved FOV underholdningsgrupper, som forudsættes anvendt til turnee,  

 samt - evt. rengøringspersonel, der anvendes dagligt til rengøring. d.
I det  

 tilfælde en tekniker/faguddannet arbejder må medtages på et af søværnets  

 skibe, udstedes ID-kort C snarest til den pågældende.
I disse tilfælde kan  

 fotografiet på identititetskortet i absolut nødvendig udstrækning erstates af  

 myndighedens gummistempel, jf.
FKOBST 404-1, pkt. 28. e.
Ved lejlighedsvis  

 transport af ikke-militær personel med militære fly og skibe kan der til de  

 pågældende udstedes ID-kort C, når forholdene i øvrigt taler herfor.
9. Ved ophør af det forhold, som, jf. pkt. 5-8 ovenfor  

 har givet anledning til udstedelse/udlevering af ID-kort C, skal dette  

 inddrages/afleveres.
Kortet destrueres, medmindre indehaveren vil blive ansat  

 ved en anden myndighed under forsvaret.
I sådanne tilfælde oversendes  

 ID-kortet med de nødvendige oplysninger til denne myndighed.
ANVENDELSE 10. ID-kort er primært til brug i en krigssituation,  

 men til den del af et militært etablissement, for hvilket der ikke er fastsat  

 særlige sikkersbestemmelser, kan identitetskortet anvendes til adgangs- og  

 opholdskontrol.
 11. Ansættende mynighed kan fastsætte, i hvilken  

 udstrækning ID-kort C skal bæres på tjenestestedet.
 12. Under tjenstligt ophold i udlandet kan ID-kortet C  

 beordres båret, når det skønnes hensigtmæssigt.
13. Når bæring af ID-kort C er påbudt i henhold til  

 pkt. 11 ovenfor, skal kortet forevises på forlangende af befalingsmænd,  

 poster, patruljer og bevogtningsmandskab på tjenestestedet.
Når bæring af  

 ID-kort C er påbudt under tjenestligt ophold i udlandet, skal kortet vises på  

 forlangende af derværende militære og civile myndighedspersoner.
 14. Danske statsborgere ansat ved NATO's militære  

 hovedkvarterer følger de af pågældene hovedkvarter fastsatte  

 bæringsbestemmelser.
SAGSSBEHANDLENDE AFDELING 15. Personelstabens Forhandlings, - Uddannelses- og  

 Adjudanturafdeling (PSU) er sagsbehandlede afdeling.
Telefonisk henvendelse  

 til lokal 3555.
 E.B.
Arvid Sørensen Kontreadmiral Chef for Personelstaben Fordeling: Standardfordeling.
