 I medfør af § 2, stk. 5, § 4, § 6 og § 28 i lov om skibes sikkerhed m.v.,  

 jf. lovbekendtgørelse nr. 584 af 29. september 1988, og efter bemyndigelse i  

 bekendtgørelse nr. 570 af 26. september 1988 fastsættes:
Anvendelsesområde § 1.  Forskriften gælder for anvendelse af enhver form  

 for gasapparatur, spritapparater og petroleumsbrændere om bord i  

 fritidsfartøjer med en bruttotonnage under 20.
Definitioner § 2.  I denne forskrift forstås ved:
 kogning, stegning og bagning.
Gasapparatur, generelt § 3.  Enhver anden form for anvendelse af gasapparatur  

 end gaskomfurer, gasblus og gasovne må ikke anvendes, jf. dog § 14.
Gasflasker § 4.  Gasflasker skal være af standard type (der kan  

 fyldes i Danmark) og må ikke indeholde mere end 6 kg gas samlet om bord.
Der  

 må højst være 2 flasker om bord.
Gasflasker med tilhørende ventiler m.v. skal  

 være beskyttet mod mekanisk overlast.
Stk. 2.  Flasker skal opbevares opretstående i et dertil  

 egnet rum, hvori der ikke kan forekomme gnistdannelser, eller i en kasse  

 forsynet med låg.
Bunden af rummet eller kassen skal være over vandlinien.  

 Rummet eller kassen skal altid være gastæt mod bådens øvrige rum.
Gastæt fra  

 bunden skal der være et afløbsrør med en lysning på mindst 12,7 mm  

 (1/2"). Røret skal have retlinet fald mod borde og udmunde over  

 vandlinien.
 Stk. 3.  Den flaske, der ikke er i anvendelse, skal være  

 påmonteret hætte.
 Stk. 4.  Gaskasser og gasflasker skal være forsvarligt  

 fastgjorte, men gasflasker skal let kunne fjernes i tilfælde af uheld.
Lavtryksregulator § 5.  Lavtryksregulatoren skal monteres direkte på  

 forbrugsflasken og skal reducere trykket til 3 kPa (30 mbar, 300 mmVs).
Gasslanger § 6.  Fra stophave/-ventil til gasapparat og fra  

 lavtryksregulator til tæthedstester/gaskasse må føres en gasslange på højst  

 0,8 m.
Det skal være muligt at inspicere slangerne.
Stk. 2.  Spændebånd til gasslanger skal være af god  

 kvalitet og passe i diameter til slangen.
Nipler til gasslanger skal have  

 mindst en vulst og passe stramt til slangens diameter.
Stk. 3.  Tæthedstester og stophane/-ventil skal  

 forbindes med et gasrør.
Er afstanden fra gaskasse/rum til gasapparater  

 mindre end 1,2 m, kan forbindelsen mellem tæthedstester og stophane/-ventil  

 føres som slange, hvis slangen kan føres synligt og uden at blive udsat for  

 slid eller mekanisk overlast.
Kun en skod/skabsgennemføring må anvendes,  

 forudsat denne er forsynet med et glat bøsning af plast eller lignende, som  

 slangen ubesværet kan føres igennem.
Gennemføringen skal være ført gastæt  

 gennem gaskassen/gasrummet og være placeret mindst 5 cm over  

 lavtryksregulatoren.
Tæthedstester § 7.  Tæthedstesteren skal være monteret mellem  

 lavtryksregulatoren og gasrør/gasslange.
Testeren skal være manuelt betjent.
 Stk. 2.  Mindst en gang månedlig samt ved hvert  

 flaskeskift skal gasanlæggets tæthed kontrolleres med tæthedstesteren.
Gasrør § 8.  Gasrøret skal være udført af udglødede (bløde)  

 trukne kobberrør efter DS 2109 eller tilsvarende standard.
Godstykkelsen skal  

 være mindst 1 mm.
Rørlængden må ikke overstige 9 m og skal have mindst 6 mm  

 lysning.
 Stk. 2.  Gasrøret skal være i et stykke uden samlinger  

 fra gaskasse/gasrum til stophane ved gasapparat.
 Stk. 3.  Hvis tæthedstesteren ikke kan sidde i  

 gaskasse/gasrum, kan røret tillades delt, således at testeren kan monteres i  

 røret uden for gaskassen/gasrummet.
 Stk. 4.  Tilslutning af rørets ender til stophane,  

 tæthedstester og slangenippel skal ske ved brug af specielle  

 gaskompressionsfittings, og der skal anvendes indvendige støttebøsninger,  

 medens almindelige olierørsfittings ikke må anvendes.
Stk. 5.  Gasrør skal være fastmonterede, med  

 gummibelagte bøjler eller lignende.
Alle gennemføringer skal udføres med  

 plast/gummibøsninger eller silicone.
På gasrør over 1 m's længde skal laves  

 en opretstående ekspansionssløjfe.
Røret må ikke kunne udsættes for  

 bøjninger, slitage eller anden overlast.
Stophane § 9.  Stophanen/ventilen skal være forsvarligt  

 fastmonteret og let tilgængelig.
 Stk. 2.  Består gasanlægget af adskilt gasblus og  

 gasovn, skal stophanen være dobbelt.
Gasapparater § 10.  Ethvert gasapparat skal være forsynet med en  

 tændblussikringsventil, der automatisk og hurtigt afspærrer for gassen, hvis  

 flammen slukker.
 Stk. 2.  Sikkerhedsafstandene, som vist i bilag 2, skal  

 overholdes.
Stk. 3.  Gasapparater skal placeres, så der er  

 tilstrækkelig naturlig ventilation og aftræk.
I mindre fartøjer, f.eks. ved  

 nedgange, skydekapper, i cockpit e.l.
Installationsforskrifter for gasanlæg § 11.  Gasflasker, gasrør, stophane/-ventil og  

 gasapparater skal være forsvarligt fastgjort, så de ikke rives løs ved  

 fartøjets bevægelser i søen.
Gaskomponenter § 12.  Alle gasapparater inklusive  

 tændblussikringsventil, tæthedstestere, lavtryksregulatorer,  

 stophaner/-ventiler og gasslanger skal være beregnet til F-gas og være  

 DG-mærket eller CE-mærket i henhold til direktiv om gasforbrugende apparater,  

 udstedt af De Europæiske Fællesskaber eller godkendt af Søfartsstyrelsen, og  

 forsynet med mærkning, der er publiceret i Meddelelser fra Søfartsstyrelsen.  

 Komponenterne skal på holdbar og synlig måde være mærket med fabrikat,  

 typebetegnelse, DG-mærkning og/eller anden godkendt mærkning.
Stk. 2.  Søfartsstyrelsen kan, med henblik på kontrol af  

 kvalitet og komponenternes egnethed, lade dele af en produktion eller dele af  

 et varelager udtage til kontrol og eventuel afprøvning, såfremt dette skønnes  

 nødvendigt.
Omkostninger ved afholdelse af prøvninger skal afholdes af  

 fabrikanten eller dennes agent.
 Stk. 3.  Såfremt fabrikanten eller dennes agent ikke vil  

 lade de pågældende komponenter prøve og/eller afholde omkostninger i  

 forbindelse med en omprøvning, kan Søfartsstyrelsen udstede forbud mod, at de  

 anvendes.
Eftersyn og vedligeholdelse § 13.  Alle gasslanger, spændebånd,  

 lavtryksregulatorer, apparater, tæthedstestere og haner m.v. skal efterses  

 jævnligt og udskiftes/repareres ved mindste tegn på deformitet, tæring,  

 revner eller andre fejl.
Større gasanlæg § 14.  Større gasanlæg skal opfylde reglerne i  

 Skibstilsynets Meddelelser F og skal være kontrolleret af en DGP-autoriseret  

 gasmester.
 Stk. 2.  Dokumentation for, at anlægget er kontrolleret,  

 skal forefindes om bord, og kopi skal opbevares af vedkommende gasmester i  

 mindst 5 år.
Spritapparater § 15.  Spritapparater med sprit under tryk må ikke  

 anvendes.
 Stk. 2.  Sikkerhedsafstandene, som vist i bilag 2, skal  

 overholdes.
 Stk. 3.  Apparater med flydende brændstof skal placeres  

 på et ikke-brændbart materiale med kant, så der dannes en spildbakke, hvor  

 brændstofspild ved opfyldning/forvarmning/utætheder kan samles og eventuelt  

 brænde væk uden risiko.
 Stk. 4.  Spritapparater skal være forsvarligt anbragt,  

 så de ikke rives løs ved fartøjets bevægelser i søen.
 Stk. 5.  Der må højst opbevares 6 liter flydende sprit  

 om bord.
 Emballagen skal være originalemballagen og skal være sikret mod at vælte  

 eller blive mekanisk beskadiget.
 Stk. 6.  Opfyldning af sprit skal foretages på frit dæk.
 Stk. 7.  Der skal til anvendelse ved apparatets  

 brugssted forefindes en DS-mærket pulverildslukker på mindst 2 kg eller en  

 CEN-mærket pulverildslukker med tilsvarende slukkekapacitet.
Petroleumsbrændere § 16.  Sikkerhedsafstandene, som vist i bilag 2, skal  

 overholdes.
 Stk. 2.  Petroleumsbrændere skal placeres på et  

 ikke-brændbart materiale med kant, som danner en spildbakke, hvor  

 brændstofspild ved påfyldning/forvarmning/utætheder kan samles og eventuelt  

 brænde væk uden risiko.
 Stk. 3.  Petroleumsbrændere skal være forsvarligt  

 anbragt, så de ikke rives løs ved fartøjets bevægelser i søen.
 Stk. 4.  Petroleum om bord skal opbevares i  

 standardemballage eller i faste tanke.
 Stk. 5.  Der skal til anvendelse ved apparatets  

 brugssted forefindes en DS-mærket pulverildslukker på mindst 2 kg eller en  

 CEN-mærket pulverildslukker med tilsvarende slukkekapacitet.
Almindelige bestemmelser § 17.  Fartøjets ejer såvel som fører er ansvarlig  

 for, at denne forskrift overholdes.
 Stk. 2.  Søfartsstyrelsen kan tillade afvigelser fra  

 denne forskrift, såfremt man finder, at sikkerheden ikke forringes derved.
Straffebestemmelse § 18.  Overtrædelse af denne forskrift kan straffes  

 med bøde eller hæfte.
Ikrafttrædelsesbestemmelse § 19.  Forskriften træder i kraft den 1. maj 1993.
 Stk. 2.  Teknisk forskrift nr. 2 af 13. marts 1989 for  

 gasapparatur, spritapparater og petroleumsbrændere i fritidsfartøjer ophæves.
Søfartsstyrelsen, den 5. februar 1993 J.
Rasmussen /O.
Adamsen Bilag 1 GASANLÆG (Bestemmelsernes § 2, pkt. 8) Stykliste til skitse Bilag 2 Sikkerhedsafstande fra flamme Jf.
Nordisk Båt Standard, 1990.
Alle tal i fig. er cm Ad A.
Der må ikke forefindes let antændelige materialer inden for den  

 angivne begrænsning.
Let antændelige materialer er tekstiler, papir o.l.
Ad B.
I dette område må kun forefindes ubrændbart materiale eller  

 materiale med en efter Nordisk Båt Standard, 1990, godkendt  

 overfladebelægning.
Ad C.
Der må kun forefindes ubrændbart materiale inden for den angivne  

 begrænsning.
Ubrændbart materiale er stål, aluminium o.l.
Det forudsættes, at brændbare materialer, hvor disse må forefindes, ikke  

 udsættes for en overfladetemperatur over 80 grader C.
Såfremt denne  

 temperatur ikke overholdes, skal afstand til flamme øges, eller der skal  

 afskærmes ved ubrændbart materiale.
Bemærkninger til teknisk forskrift for gasapparatur, spritapparater og  

 petroleumsbrændere i fritidsfartøjer Generelt Den nye tekniske forskrift erstatter teknisk forskrift nr. 2 af 13. marts  

 1989 for gasapparatur, spritapparater og petroleumsbrændere i  

 fritidsfartøjer.
De nye bestemmelser omfatter en præcisering af lavtryksregulatorens  

 anbringelse og af gasslangegennemføringen i gaskassen.
Der er tillige ændrede  

 (mindre) afstande i skitsen vedrørende sikkerhedsafstande fra flamme i bilag  

 2, som følge af ny Nordisk Båt Standard, 1990. Den tidligere skitse i bilag  

 2, side 1, er udtaget, og teksten vedr. overfladetemperatur er indsat i det  

 nuværende bilag 2, Forskriften henvender sig alene til fritidsfartøjer med  

 tonnage under 20 BRT og finder anvendelse på F-gas og også på spritapparater  

 og på petroleumsbrændere.
Forskriften er et resultat af et samarbejde mellem Dansk Sejlunion,  

 DMU-Danske Fritidssejlere, Søsportens Brancheforening, Nordeuropa Forsikring,  

 Baltica, Danmarks Gasmateriel Prøvning og Søfartsstyrelsen.
Endvidere har  

 Søsportens Sikkerhedsråd, Forbrugerrådet og Dansk Varefakta Nævn været hørt i  

 forbindelse med udarbejdelsen af forskriften.
Anlægstyper I forskriften omtales to arter af gasanlæg, nemlig, jf. § 2, pkt. 8 og 9),  

 »gasanlæg« og »større gasanlæg«.
Ved begrebet  

 »gasanlæg« forstås et såkaldt »simpelt gasanlæg«, som  

 alene kan anvendes til kogning, stegning og bagning, og som kun består af de  

 komponenter, der er nævnt i pkt. 8).
Ved begrebet »større gasanlæg« forstås et gasanlæg med langt  

 flere komponentmuligheder og indeholdende gasforbrugende apparater ud over  

 apparater til kogning, stegning og bagning.
Eksempelvis køleskab.
Ansvar for ejer/fører Fartøjets ejer såvel som dets fører er til enhver tid ansvarlig for, at  

 bestemmelserne overholdes - herunder bestemmelserne for eftersyn og  

 vedligeholdelse.
For større gasanlæg gælder endvidere, at hvert anlæg skal  

 være kontrolleret med tilfredsstillende resultat af en DGP-autoriseret  

 gasmester, inden det tages i brug.
Almindelige oplysninger om gas Blandingen af propan og butan går under betegnelsen flaskegas eller F-gas.  

 F-gas er i gasforming tilstand usynlig og ca. 1,6 til 2 gange tungere end  

 luft.
F-gas danner sammen med luft eksplosive blandinger, såfremt gasmængden  

 ligger mellem 1,5 og 9,5% (rumfangsprocent). F-gas er altid tilsat små  

 mængder stærkt lugtende røvestof.
F-gas er en let bedøvende gasart, som  

 optages ved indånding.
Dens farlighed beror dog især på, at den kan fortrænge  

 luftens ilt ved relativ store udslip.
Almindelige sikkerhedsregler ved gasanlæg Det er vigtigt, at gasanlægget er tæt.
Med den i § 7 omtalte tæthedstester  

 kan anlæggets aktuelle tæthedstilstand kontrolleres.
Konstateres lækage med  

 tæthedstesteren eller mærkes gaslugt, ophør da straks med rygning, brug af  

 åben ild og lys - herunder åbne glødetråde o.l. - samt luk straks for gassen  

 på lavtryksregulatoren, der er monteret på gasflasken.
 Udluftning m.v.
Udluft meget omhyggeligt uden brug af hjælpemidler, som på nogen som helst  

 måde kan frembringe gnister eller varme.
Husk at F-gas er mere end 1,5 gange  

 tungere end luft.
Søg aldrig efter utætheder med en brændende tændstik eller  

 anden form for åben ild.
Utætheder kan findes ved at smøre lidt sæbevand på  

 haner, ventiler, samlinger m.v., Idet enhver utæthed da vil kunne  

 lokaliseres, når der kortvarigt åbnes for gassen.
Gasanlægget må  

 selvfølgeligt ikke anvendes igen, før lækagen er lokaliseret og fejlen  

 udbedret.
Almindelige oplysninger om sprit Ethanol går under betegnelsen sprit.
Spritdampe er usynlige og ca. 1,5  

 gange tungere end luft.
Sprit er en farveløs væske med en behagelig lugt og  

 blandbar med vand i alle forhold.
Spritdampe danner sammen med luft  

 eksplosive blandinger, såfremt mængden af spritdampe udgør mellem 3,5 og 15%  

 (rumfangsprocent). Flammepunkt er 12 grader C.
Sprit er et organisk opløsningsmiddel, som påvirker centralnervesystemet.  

 Virkningen viser sig bl.a. ved svimmelhed og beruselse.
Sprit optages i  

 organismen både ved indånding og gennem mave-/tarmkanalen.
Ved svær  

 forgiftning indtræder bevidstløshed.
Almindelige sikkerhedsregler ved sprit Undgå spild og fremfor alt, at spritoverflader står i fri kontakt med  

 atmosfæren inde i fartøjet, idet sprit er let fordampelig.
Fordampningen sker  

 fra væskens overflade.
Påfyldning af sprit skal altid foretages på frit dæk.  

 Mærkes spritlugt, ophør da straks med rygning, brug af åben ild og lys -  

 herunder åbne glødetråde o.l. - samt fjern straks spritapparat og/eller  

 emballagen med sprit.
Udluft meget omhyggeligt uden brug af hjælpemidler, som  

 på nogen som helst måde kan frembringe gnister eller varme.
Husk at dampene  

 er tungere end luft.
Almindelige oplysninger om petroleum Petroleum er en klar farveløs væske.
Dens flammepunkt er på 38 grader C  

 eller derover.
Dampene er usynlige og tungere end luft.
Dampene danner sammen  

 med luft eksplosive blandinger.
Petroleums damptryk er relativt lavt, således  

 at der ved normal temperatur ikke opstår nogen væsentlig dampudvikling.
Ved  

 normal oplagring og normal brug vil petroleum ikke medføre nogen  

 sundhedsrisiko, men spild skal undgås.
