Erhvervssygdomsfortegnelsens Gruppe E, punkt 6 Indholdsfortegnelse BILAG 1. INDLEDNING 1.1. Fortegnelsen over erhvervssygdomme, Gruppe E, punkt 6 I Arbejdsskadestyrelsens fortegnelse over erhvervssygdomme, senest  

 bekendtgørelse nr. 820 af 3. november 1997, er de sygdomme nævnt, som efter  

 medicinsk og teknisk erfaring er forårsaget af særlige påvirkninger, som  

 bestemte persongrupper i højere grad end andre er udsat for på grund af deres  

 arbejde eller de forhold, hvorunder det foregår.
 Bekendtgørelsen indeholder dels generelle betingelser, som skal være  

 opfyldt for, at en lidelse kan anerkendes som arbejdsskade efter  

 fortegnelsen, dels særlige betingelser for anerkendelse af de enkelte  

 lidelser.
 Denne vejledning omhandler de lidelser, som er optaget på fortegnelsens  

 bilag 1, Gruppe E, punkt 6:
 I underarm og/eller hånd:
Seneskedehindebetændelse og betændelse i sener og i vævet umiddelbart  

 omkring senerne (tendovaginitis, tendinitis og peritendinitis) I albue:
Tennisalbue (lateral epicondylitis) I skulder:
Forandringer i skulderleddets rotatorsener Sygdommene kan anerkendes som arbejdsbetingede lidelser, når både de  

 generelle betingelser og betingelserne under de enkelte punkter i Gruppe E,  

 punkt 6, er opfyldt.
Arbejdsskadestyrelsen forhandler mindst hvert andet år med  

 Erhvervssygdomsudvalget om, hvilke sygdomme der opfylder betingelserne for at  

 blive optaget på fortegnelsen over erhvervssygdomme.
Erhvervssygdomsudvalget  

 har med andre ord taget stilling til de særlige betingelser for anerkendelse,  

 der er nævnt under de enkelte punkter i fortegnelsen.
1.2. Erhvervssygdomsudvalget Arbejdsskadestyrelsen anerkender anmeldte sygdomme, som er nævnt på  

 fortegnelsen, hvis de særlige beingelser på fortegnelsen er opfyldt.
 Hvis en lidelse er på fortegnelsen, men de særlige betingelser for  

 anerkendelse ikke er opfyldt, vil den anmeldte lidelse som hovedregel blive  

 afvist af Arbejdsskadestyrelsen uden forelæggelse for  

 Erhvervssygdomsudvalget.
 Der kan imidlertid forekomme tilfælde, hvor de særlige betingelser ikke er  

 opfyldt, men hvor Arbejdsskadestyrelsen alligevel vurderer, at belastningen  

 har været så omfattende eller speciel, at Erhvervssygdomsudvalget bør tage  

 stilling til sagen, selvom lidelsen er nævnt på fortegnelsen.
 For så vidt angår lidelser under Gruppe E, punkt 6, i fortegnelsen, har  

 det i praksis vist sig, at specielt skulderlidelser forelægges  

 Erhvervssygdomsudvalget, når der i det enkelte tilfælde har været tale om  

 skulderbelastende arbejde igennem mange år.
 For at sagen kan anerkendes efter forelæggelse for  

 Erhvervssygdomsudvalget, skal lidelsen anses for udelukkende eller i  

 overvejende grad at være forårsaget af arbejdets særlige art, jf. § 10, stk.  

 1, nr. 2, i lov om forsikring mod følger af arbejdsskade.
 Skulderlidelser bliver jævnligt anerkendt efter indstilling fra  

 Erhvervssygdomsudvalget, for eksempel hvis lidelsen er opstået i forbindelse  

 med slagteriarbejde som udbening mv., som har været specielt  

 skulderbelastende.
 Hvis en anmeldt lidelse ikke er omfattet af fortegnelsen, skal sagen  

 forelægges Erhvervssygdomsudvalget, før den kan anerkendes af  

 Arbejdsskadestyrelsen.
1.3. Vejledningen Denne vejledning er udarbejdet på baggrund af Arbejdsskadestyrelsens og  

 Den Sociale Ankestyrelses praksis på området.
Vejledningen henvender sig først og fremmest til styrelsens sagsbehandlere  

 og lægekonsulenter.
Den er imidlertid søgt udformet således, at den kan  

 anvendes med udbytte også af fagforeninger, forsikringsselskaber og ikke  

 mindst anmeldende og erklæringsudstedende læger og speciallæger.
 I kapitel 2 beskrives de generelle betingelser, som skal opfyldes, for at  

 en lidelse kan anerkendes som en arbejdsskade på grundlag af fortegnelsen.  

 Kapitlet omhandler desuden forudbestående eller konkurrerende lidelser.
Kapitel 3 indeholder dels en beskrivelse af de lidelser, der kan anerkendes, dels af de konkurrerende lidelser, der kan være tale  

 om.
Endvidere beskrives de subjektive symptomer og objektive lægelige fund,  

 der skal være til stede for, at Arbejdsskadestyrelsen kan acceptere de  

 enkelte diagnoser.
De særlige krav til arten og omfanget af arbejdsmæssige belastninger, som  

 er betingelser for anerkendelse af de enkelte lidelser, bliver behandlet i  

 kapitel 4. Disse illustreres med eksempler på anerkendelse eller afvisning af  

 de enkelte lidelser.
Eksemplerne bygger på konkrete afgørelser og belyser  

 gældende praksis.
Der er ved afgørelsen altid tale om en konkret vurdering.  

 De vægtangivelser mv., der fremgår af eksemplerne, kan ikke i sig selv  

 begrunde en anerkendelse eller afvisning af en lidelse, men må ses i  

 sammenhæng med de øvrige oplysninger, der har betydning for vurderingen af  

 belastningen.
 Kapitel 5 omhandler praksis vedrørende anerkendelse af skulderlidelser,  

 som ikke opfylder de særlige betingelser for anerkendelse efter fortegnelsen.
 I kapitel 6 beskrives kort, hvilke oplysninger der skal fremgå af  

 anmeldelsen, for at belastningen kan vurderes.
 Endelig er varigt men og erhvervsevnetab kort omtalt i kapitel 7.
2. GENERELLE OG SÆRLIGE BETINGELSER FOR ANERKENDELSE 2.1. Generelle betingelser De sygdomme, der er nævnt i fortegnelsen, kan kun anerkendes, når de  

 generelle betingelser er opfyldt.
Efter § 1 i fortegnelsen er der følgende  

 generelle betingelser for anerkendelse:
 * Den skadelige påvirkning skal styrkemæssigt og tidsmæssigt svare til de  

 påvirkninger, for hvilke der er godtgjort en årsagsmæssig sammenhæng mellem  

 påvirkning og sygdom.
 * Den skadelige påvirkning skal styrkemæssigt og tidsmæssigt svare til de  

 påvirkninger, for hvilke der er godtgjort en årsagsmæssig sammenhæng mellem  

 påvirkning og sygdom.
 * Der skal være tale om et sygdomsbillede, der svarer til det  

 sygdomsbillede, for hvilket der er godtgjort en årsagsmæssig sammenhæng  

 mellem påvirkning og sygdom.
 * Der må ikke være oplyst forhold, der gør det overvejende sandsynligt, at  

 sygdommen skyldes andre forhold end de arbejdsmæssige.
 I en række tilfælde er det nærmere specificeret under de enkelte punkter,  

 hvilke påvirkninger der skal være tale om, for at en lidelse kan anerkendes.  

 Først når de generelle betingelser er opfyldt, og der er dokumenteret en  

 belastning svarende til beskrivelserne under fortegnelsens Gruppe E, punkt 6,  

 for de enkelte lidelser, er der en formodning for, at lidelserne er  

 arbejdsbetingede.
2.2. Særlige betingelser Gruppe E, punkt 6, indeholder de særlige betingelser, der skal være  

 opfyldt, for at senelidelser på underarme og hænder, tennisalbue og  

 forandringer i skulderleddets rotatorsener kan anerkendes som  

 erhvervssygdomme.
For seneskedehindebetændelse, tennisalbue og forandringer i skulderleddets  

 rotatorsener gælder som fælles særlig betingelse, at der ikke må være tale om  

 varieret arbejde med kvalitativt forskellige arbejdsfunktioner.
Der skal være  

 tale om monotont arbejde.
 For seneskedehindebetændelse (Gruppe E, punkt 6a) og tennisalbue (Gruppe  

 E, punkt 6bi) gælder derudover, at arbejdet skal være uvant og kraftbetonet,  

 og at lidelsen skal være opstået inden for 6 måneder efter det uvante  

 arbejdes påbegyndelse.
 Tennisalbue kan også anerkendes (efter fortegnelsens Gruppe E, punkt  

 6bii), hvis der har været tale om hurtigt gentagne og betydeligt  

 kraftbetonede arbejdsbevægelser i lighed med det arbejde, som  

 slagteriarbejdere udfører under udskæringsarbejde.
 De særlige betingelser for anerkendelse af forandringer i skulderleddets  

 rotatorsener er, at der skal være tale om længere tids statisk belastning, og  

 at armene skal være hævet over skulderhøjde.
 Der er ikke altid enighed blandt læger om, hvordan diagnoserne for  

 lidelserne kan stilles, eller om, hvilke undersøgelser der er nødvendige og  

 tilstrækkelige.
Også andre spørgsmål giver anledning til uenighed.
Det gælder således  

 årsagen til lidelsernes opståen og indholdet af begreber som  

 »kraftbetonet arbejde«, »uvant arbejde« og »hurtigt  

 gentagne og betydeligt kraftbetonede arbejdsbevægelser«.
Betydningen af  

 indaddrejning (pronation) og udaddrejning (supination) af underarmen i  

 forbindelse med arbejdet giver også anledning til diskussion.
Styrelsen træffer konkrete afgørelser om betydningen af disse begreber i  

 hver enkelt sag på baggrund af de aktuelle sagsakter, som blandt andet  

 omfatter de lægelige oplysninger.
Afgørelserne bygger på den praktiske  

 erfaring og viden, som styrelsen har opnået i denne type sager, og den nyeste  

 lægevidenskabelige forskning og litteratur på området.
 Kravene til de enkelte belastninger er nærmere beskrevet i kapitel 4.
2.3. Forudbestående og konkurrerende lidelser De lidelser i håndled, arm og skulder, som er omfattet af fortegnelsens  

 Gruppe E, punkt 6, kan skyldes andre forhold end arbejdet.
De kan for  

 eksempel være betinget af alder, eller de kan skyldes påvirkninger i  

 fritiden.
Der er i så fald tale om enten forudbestående lidelse, som har  

 været til stede før den arbejdsmæssige påvirk-ning, eller konkurrerende  

 lidelse, det vil sige en anden lidelse end den anmeldte, som giver samme  

 symptomer.
Er der tale om en konkurrerende eller forudbestående lidelse, der stort  

 set giver de samme symptomer som den anmeldte lidelse, må det i det konkrete  

 tilfælde vurderes, om det er denne lidelse, der er den eneste eller den  

 væsentlige årsag til symptomerne.
Hvis det er tilfældet, kan lidelsen ikke  

 anerkendes, jf. ovenfor under afsnit 2.1.
Det er meget sjældent, at en forudbestående eller konkurrerende lidelse  

 beskrives i speciallægeerklæringerne.
En af årsagerne kan være, at de  

 objektive fund vedrørende disse lidelser ofte er sparsomme.
 I afsnit 3.1.3., 3.2.3. og 3.3.3. om de enkelte lidelser, er de typiske  

 konkurrerende lidelser nævnt.
Hvis de generelle og særlige betingelser for anerkendelse er opfyldt, og  

 der ikke er konkurrerende eller forudbestående lidelser, vil den anmeldte  

 lidelse blive anerkendt uden forbehold.
Er der konkurrerende eller  

 forudbestående lidelser, som ikke udelukker anerkendelse men er medvirkende  

 til skadelidtes gener, vil den anmeldte lidelse blive anerkendt med  

 forbehold.
Dette kan få betydning for størrelsen af godtgørelse og/eller  

 erstatning, jf. kapitel 7.
3. DE ENKELTE SYGDOMME 3.1. Senelidelser i underarme og hænder Det er præciseret i fortegnelsen, at det kun er senelidelser på hænder og  

 underarme, der kan anerkendes efter Gruppe E, punkt 6a.
Senelidelser andre  

 steder vil derfor ikke blive anerkendt efter dette punkt.
3.1.1. Anatomi og patologi Højre håndled set forfra med ud-addrejet hånd Begreber:
 Lidelserne kan være uspecifikke som ved overanstrengelse eller specifikke  

 som ved leddegigt.
3.1.2. Diagnostiske kriterier Symptomer:
 Ved tendovaginitis, tendinitis og peritendinitis er der smerter, ømhed og  

 måske hævelse, varme og rødme på det angrebne område.
 Symptomerne på infektion og inflammation er følgende: dolor = smerte,  

 rubor = rødme, calor = varme, tumor = hævelse og funktio laesia = nedsat  

 bevægelighed.
 Objektivt:
 Direkte ømhed og smerter ved gennemføling af området, hævelse og knitren,  

 som når man presser en pose kartoffelmel sammen.
 Indirekte ømhed og smerteforværrelse ved modstandsbevægelser og strækning  

 af senen.
Hævelse af sener og seneskeder på bøjesiden af håndleddet kan medføre  

 pladsmangel i den kanal, som senerne løber gennem ved håndleddet  

 (karpaltunnelen). Det kan give et tryk på midternerven (nervus medianus), der  

 løber gennem samme tunnel.
Derved kan der opstå et karpaltunnelsyndrom.
 Et karpaltunnelsyndrom kan derfor anerkendes som en komplikation til en  

 seneskedehindebetændelse, som opfylder betingelserne for anerkendelse efter  

 Gruppe E, punkt 6a, på erhvervssygdomsfortegnelsen.
3.1.3. Typiske konkurrerende lidelser Slidgigt (arthrose) i fingre og/eller håndled Leddegigt (rheumatoid artrit) i fingre og/eller håndled Aldersbetingede seneforandringer (degenerative forandringer) Følger efter håndledsbrud (Colles' fraktur) Systemiske sygdomme (for eksempel sukkersyge) 3.2. Tennisalbue 3.2.1. Anatomi og patologi Venstre underarm set forfra med udad-drejet hånd Begreber:
 Epicondylitis er betændelseslignende forandringer i vævet og senernes  

 udspring ved epicondylen, antageligt som følge af små bristninger.
Epicondylitis lateralis = tennisalbue Den laterale epicondyl er et knoglefremspring på overarmsknoglen lidt oven  

 over albueleddets udvendige side, hvorfra underarmens strækkemuskler til  

 håndled og fingre udspringer som sener.
3.2.2. Diagnostiske kriterier Symptomer:
 Ved tennisalbue er der smerter og udtalt ømhed svarende til den laterale  

 epicondyl.
 Smerterne forværres ved brug af armen, specielt opadbøjning af håndleddet  

 mod modstand, og smerterne kan stråle opad eller nedad i armen.
 Symptomerne på infektion og inflammation er følgende: dolor = smerte,  

 rubor = rødme, calor = varme, tumor = hævelse og funktio laesia = nedsat  

 bevægelighed.
 Objektivt:
 Passiv bevægelse = en bevægelse, undersøgeren udfører med den undersøgtes  

 muskler, uden at den undersøgte medvirker til bevægelsen.
 Aktiv bevægelse = en bevægelse, som udføres af den undersøgte ved brug af  

 den undersøgtes egen muskelkraft.
 Direkte ømhed og smerter ved gennemføling af området og eventuel hævelse.
 Indirekte ømhed og smerteforværrelse ved aktiv opadbøjning  

 (dorsalfleksion/extension) af håndleddet mod modstand.
 Med strakt albueled accentueres disse smerter.
 Ved passiv nedad-bøjning (volarfleksion/fleksion) og samtidig  

 indad-drejning (pronation) af underarmen med strakt albueled udløses også  

 smerter.
 Der kan være nedsat bevægelighed i albue-, hånd- og fingerled, enten alene  

 på grund af smerter eller kombineret med forandringer i vævet.
3.2.3. Typiske konkurrerende lidelser Slidgigt (arthrose) i albueleddet Leddegigt (rheumatoid artrit) i albueleddet Aldersbetingede seneforandringer (degenerative forandringer) Følger efter brud på albueleddet Systemiske sygdomme (bindevævssygdomme) Slidgigt i halshvirvelsøjlen med udstråling Diskusprolaps i halshvirvelsøjlen med udstråling Bruskforandringer i albueleddet (ostochondritis dissicans) Påvirkning af spolebensnerven (nervus radialis) ved dens forløb gennem en  

 tunnel på underarmen (radialtunnelsyndrom) 3.3. Forandringer i skulderleddets rotatorsener 3.3.1. Anatomi og patologi Højre skulder set bagfra Begreber:
Painful arch  Smertebue syndrom Arbejde med armene hævet i længere tid over skulderhøjde medfører en  

 kraftig belastning af skuldermuskulaturen og dermed af rotator cuffen.
Når musklerne belastes så meget, at trykket inde i musklerne overstiger  

 trykket i blodkarrene, standser blodforsyningen, og en vævsnedbrydende  

 (degenerativ) proces starter.
Følgen er en betændelseslignende tilstand  

 (tendinitis).
Da der er snæver plads mellem ledhovedet på overarmsknoglen (caput humeri)  

 og skulderbladsfremspringet (acromion), kan hævelse på grund af irritation,  

 arvæv og vævsbristninger medføre kollisionssyndrom/indeklemningssyndrom  

 (impingement) med smerter svarende til den midterste del af bevægebuen.
Dette  

 kaldes »det positive smertebuesyndrom = painful arch syndrom« og  

 diagnosticeres ved bevægelse af skulderleddet imellem 60 og 120 grader.
Rotator cuffens tilhæfting til skulderledskapslen er i forvejen svag, og  

 nedbrydningen af vævet kan ende med en revne i rotator cuffen.
Dette kaldes  

 en rotator cuff læsion.
3.3.2. Diagnostiske kriterier Den kliniske diagnose ved forandringer i skulderleddets rotatorsener kan  

 stilles, når der opstår smerter og ømhed ved gennemføling af forsiden af  

 skulderleddet, positiv smertebue og eventuelt indeklemningsfænomen ved  

 fremad- og opadføring af armen, nedsat bevægelighed og muskelsvind.
 Diagnosen skuldertendinit (betændelsesagtig tilstand i skulderleddets  

 sener) anvendes som en mere uspecifik angivelse af lidelser i rotator  

 cuff-senerne, når det ikke er muligt præcist at angive, hvor forandringerne  

 sidder i rotator cuffens sener.
 Egentlig rotator cuff læsion kan diagnosticeres ved :
 * Ultralydsundersøgelse, hvor kapsel- og seneforandringer og læsioner kan  

 ses.
 * Røntgenundersøgelser, hvor der indsprøjtes kontrastvæske i skulderleddet  

 (arthrografi). Det vil løbe ud i det omkringliggende væv på grund af et hul i  

 rotator cuffen.
 * CT-scanning (Computer-Tomografi), som er en form for flerdimensionel  

 røntgen foretaget ved hjælp af en computer.
 * MR-scanning (Magnetisk Resonans), som er billeddannelse af væv på  

 baggrund af magnetiske svingninger i vævet.
* Artroskopi, som er en kikkertundersøgelse af leddet.
Ved denne  

 undersøgelsesteknik kan der samtidigt foretages forskellige former for  

 operativ behandling.
3.3.3. Typiske konkurrerende lidelser Udfældning af kalcium hydroxyapatit i rotator cuffens sener (tendinitis  

 calcaria). Denne lidelse kan ses på røntgenbilleder.
 Lidelser i bicepssenen, som passerer gennem skulderleddet  

 (bicepstendinit). Denne sene indgår ikke i rotator cuffen.
Frossen skulder.
Et klinisk syndrom, som er karakteriseret ved smertefuld  

 indskrænkning af den aktive og passive bevægelighed i skulderleddet, uden at  

 der kan påvises nogen specifik årsag.
 Smertefuld løshed af skulderleddet (subluxationer og generelt løse led).
 Forandringer i rygsøjlen med udstråling til skulderleddet (radiculære  

 smerter). Denne lidelse kan ofte ses på røntgenbilleder.
 Slidgigt i skulderleddet (arthrosis humero scapularis). Denne lidelse kan  

 ofte ses på røntgenbilleder.
Slidgigt i skulderhøjleddet (acromioclaviculærleddet = 4. BELASTNINGSKRAV Fortegnelsens Gruppe E, punkt 6, opstiller en række særlige betingelser,  

 der skal være opfyldt, for at anerkendelse kan finde sted.
Det er en fælles betingelse for de tre grupper af lidelser, at der ikke må  

 være tale om varieret arbejde med kvalitativt forskellige arbejdsfunktioner.  

 Derudover gælder for seneskedehindebetændelse (Gruppe E, punkt 6a) og  

 tennisalbue (Gruppe E, punkt 6bi), at der skal være tale om uvant og  

 kraftbetonet arbejde.
Lidelsen skal desuden være opstået inden for 6 måneder  

 efter det uvante arbejdes påbegyndelse.
Det betyder, at skader på grund af  

 monotont, uvant arbejde udført med en vis kraft kan anerkendes efter  

 fortegnelsen, hvis lidelsen opstår inden 6 måneder.
For tennisalbue gælder, at lidelsen også kan anerkendes, hvis der har  

 været tale om hurtigt gentagne og betydeligt kraftbetonede arbejdsbevægelser,  

 jf. fortegnelsens Gruppe E, punkt 6bii.
De betydeligt kraftbetonede  

 arbejdsbevægelser foretages ofte med armen og hånden, der holder kniven, men  

 det forekommer også, at den arm og hånd, der holder kødet, er mest belastet,  

 for eksempel under slagteriarbejde med udbening.
 Anerkendelse af forandringer i skulderleddets rotatorsener forudsætter, at  

 lidelsen er opstået efter længere tids statisk belastning med armene hævet  

 over skulderhøjde.
Betingelserne for anerkendelse gennemgås og belyses ved hjælp af eksempler  

 fra Den Sociale Ankestyrelse og Arbejdsskadestyrelsen, som har fastlagt  

 praksis på området.
De vægtangivelser mv., der fremgår af eksemplerne, kan  

 ikke i sig selv begrunde en anerkendelse eller afvisning af en lidelse, men  

 må ses i sammenhæng med de øvrige oplysninger, der har betydning for  

 vurderingen af belastningen.
4.1. Varieret arbejde Det er en generel betingelse under Gruppe E, punkt 6, at der ikke må være  

 tale om varieret arbejde med kvalitativt forskellige arbejdsfunktioner.
Der  

 bliver ved vurderingen af belastningskravet lagt vægt på, om en ansat i løbet  

 af sin arbejdsdag i overvejende grad udfører arbejdsfunktioner, der belaster  

 bevægeapparatet på en måde.
 Ansatte, der i løbet af arbejdsdagen udfører flere forskellige  

 arbejdsfunktioner, der belaster forskellige muskelgrupper i hænder, arme og  

 skuldre, får afvist de lidelser, der er nævnt under Gruppe E, punkt 6, fordi  

 arbejdet må betegnes som varieret.
 Den Sociale Ankestyrelse har under behandlingen af principielle sager om  

 blandt andet seneskedehindebetændelse og tennisalbue hos  

 rengøringsassistenter udtalt, at almindeligt rengøringsarbejde, hvor der  

 dagligt udføres kvalitativt forskellige arbejdsfunktioner, som ikke giver en  

 ensidig påvirkning af de samme muskelgrupper, ikke opfylder belastningskravet  

 i Gruppe E, punkt 6. (Se Sociale Meddelelser U-1-94 fra Den Sociale  

 Ankestyrelse).
Eksempel 1 Den Sociale Ankestyrelse har udtalt, at beskæftigelse i op til flere timer  

 dagligt med samme arbejdsfunktion i nogle måneder ad gangen ikke ændrer ved,  

 at arbejdet som helhed har været varieret.
Sagen drejede sig om en  

 husassistent i et centralkøkken, som pådrog sig en tennisalbue cirka 1 1/2  

 måned efter, at hun var begyndt med tungt rørearbejde.
Hun havde dette  

 arbejde cirka 1 time dagligt og udførte også andre funktioner som for  

 eksempel at smøre smørrebrød og vaske op.
Eksempel 2 Arbejdsskadestyrelsen har afvist en dobbeltsidig tennisalbue hos en  

 kvindelig bygningsmaler.
Lidelsen opstod, efter at hun i 2 måneder havde  

 været beskæftiget med behandling af dørkarme med grundmaling, hulspartling,  

 slibning, strygning, pletspartling og lakering.
En etage med 6 lejligheder  

 blev klargjort pr. uge, og der var cirka 7 døre pr. lejlighed.
Begrundelsen  

 for afvisningen var, at der havde været tale om varieret arbejde, og at  

 arbejdet som bygningsmaler ikke kunne anses som tilstrækkeligt kraftbetonet.
 Kravet om, at arbejdet ikke må være varieret, indebærer, at for eksempel  

 en sygehjælper eller en hjemmehjælper, der i løbet af en arbejdsdag har flere  

 forskellige arbejdsfunktioner, som belaster forskellige dele af  

 bevægeapparatet, ikke kan forvente at få anerkendt en lidelse efter  

 fortegnelsens Gruppe E, punkt 6.
 Omvendt er der ikke tale om varieret arbejde i tilfælde, hvor en ansat har  

 udført forskellige arbejdsfunktioner, hvis disse forskellige funktioner har  

 belastet de samme muskelgrupper.
4.2. Uvant arbejde For senelidelse i underarm og hånd og tennisalbue gælder ifølge  

 fortegnelsens Gruppe E, punkt 6a, og Gruppe E, punkt 6bi, blandt andet, at  

 lidelsen kun kan anerkendes, såfremt den er forårsaget af uvant arbejde.
Et arbejde er uvant, hvis pågældende ikke har været beskæftiget med det  

 samme arbejde tidligere.
Derudover er arbejdet uvant, hvis arbejdet omlægges,  

 eller det tidligere arbejde genoptages efter en længere arbejdsfri periode  

 (sygdom, arbejdsløshed eller orlov).
 Arbejdet kan tillige være uvant, hvis belastningen forøges eller  

 intensiveres.
4.2.1. Ny arbejdsfunktion Hvis skadelidte overgår til en arbejdsfunktion, som han ikke tidligere har  

 været beskæftiget med, er der tale om uvant arbejde.
4.2.2. Arbejdet omlægges Hvis skadelidte arbejder på en anden måde, end han tidligere har været  

 vant til, er der tale om uvant arbejde.
Det kan enten være, fordi skadelidte  

 bruger redskaber eller emner, som han ikke tidligere har benyttet, eller  

 fordi der indføres nye måder at arbejde på (nye arbejdsfunktioner).
Eksempel 3 Den Sociale Ankestyrelse har anerkendt tennisalbue hos en  

 rengøringsassistent, der indtil 1991 havde arbejdet med almindelig rengøring.  

 Fra 1991 blev der indført håndbetjent moppepresse.
Under arbejdet med den  

 håndbetjente presse blev der anvendt et tryk på 200 Newton (cirka 20 kg). Det  

 kunne betegnes som kraftbetonet, når pressen blev anvendt et betydeligt antal  

 gange mange timer dagligt.
Ankestyrelsen lagde også vægt på, at lidelsen var  

 opstået i nær tilknytning til den væsentlige omlægning af kvindens arbejde i  

 1991, som havde medført en betydelig forøgelse af den ergonomiske belastning.
Eksempel 4 Arbejdsskadestyrelsen har anerkendt en seneskedehindebetændelse hos en  

 52-årig savværksarbejder.
Skadelidte arbejdede i begyndelsen ved en  

 høvlebænk, men overgik senere til en ny arbejdsfunktion, hvor han skulle  

 håndtere træstammer.
Træstammerne var 2 meter lange og havde en diameter på  

 10 cm.
Træstammerne var ofte våde.
Stammerne skulle løftes fra vandret til  

 lodret og placeres i et rør, hvorefter en maskine skar klodser af stammen.
I  

 forbindelse med arbejdsfunktionen var der tale om samtidige drejebevægelser  

 af underarmene.
Lidelsen opstod efter cirka 10 dages arbejde med håndtering  

 af træstammerne.
Arbejdsskadestyrelsen lagde i sin afgørelse vægt på, at  

 lidelsen var opstået efter cirka 10 dages arbejde med den nye  

 arbejdsfunktion, og at arbejdet havde krævet ikke ubetydelig kraftudfoldelse.
4.2.3. Tidligere arbejde genoptages efter arbejdsfri periode Hvis skadelidte har været fraværende fra sit vante arbejde i længere tid  

 på grund af for eksempel sygdom, arbejdsløshed eller orlov, kan en  

 genoptagelse af det tidligere arbejde betegnes som uvant.
 Det er altid en konkret vurdering, hvor længe skadelidte skal være  

 fraværende fra sit vante arbejde, men almindeligt fravær på grund af ferie  

 kan ikke gøre arbejdet uvant.
Eksempel 5 Arbejdsskadestyrelsen har anerkendt en (venstresidig) senelidelse i  

 underarmen hos en slagteriarbejder, der har arbejdet med udskæringsarbejde i  

 mange år.
Skadelidte var højrehåndet og havde under udskæringsarbejdet holdt  

 kødet med venstre hånd i stålhandske.
Det var venstre hånd, der vred, rykkede  

 og løftede kødet talrige gange hver dag.
Skadelidtes symptomer opstod cirka 2  

 måneder, efter at han igen påbegyndte sit tidligere arbejde efter et halvt  

 års orlov.
Det blev bekræftet af egen læge.
 Arbejdsskadestyrelsen lagde i sin afgørelse vægt på, at lidelsen var  

 opstået inden for 6 måneder efter det uvante arbejdes påbegyndelse, og at  

 arbejdet havde krævet ikke ubetydelig kraftudfoldelse.
Eksempel 6 Den Sociale Ankestyrelse har anerkendt en tennisalbue, fordi lidelsen  

 opstod 14 dage, efter at skadelidte havde genoptaget arbejdet efter et fravær  

 på 14 uger.
4.2.4. Forøgelse/intensivering af belastningen Et arbejde er uvant, hvis skadelidte tager arbejdsredskaber eller emner i  

 brug, som er væsentligt tungere end dem, han sædvanligvis benytter.
 Der er altid tale om en konkret vurdering, men forøgelsen skal være  

 væsentlig i forhold til det vante arbejde.
Eksempel 7 Arbejdsskadestyrelsen har anerkendt en tennisalbue hos en svejser, der i  

 forbindelse med brug af en ny svejsepistol udviklede en tennisalbue.
Den  

 gamle svejsepistol vejede 176 gram.
Den nye vejede 380 gram, hvortil kom en  

 tykkere slange, således at den samlede vægt (pistol og slange) nu var 2 kg.  

 Arbejdsskadestyrelsen lagde ved sin afgørelse vægt på, at der havde været  

 tale om uvant og kraftbetonet arbejde, og at lidelsen var opstået inden for 6  

 måneder efter det uvante arbejdes påbegyndelse.
Eksempel 8 Østre Landsret har anerkendt en tennisalbue hos en murer, fordi han  

 benyttede større sten end tidligere, og arbejdet derfor var uvant.
Skadelidte  

 havde arbejdet i cirka 7 år med sten, der vejede 1,183 kg, da der blev  

 indført sten, som vejede 2,754 kg.
Symptomerne opstod en uge, efter at  

 skadelidte begyndte at bruge de tungere sten.
Intensiveringen af belastningen kan tillige gøre arbejdet uvant.
Dette kan  

 for eksempel være tilfældet, hvor skadelidte i længere tid har haft flere  

 forskellige arbejdsfunktioner, men nu i en periode overvejende laver en af  

 funktionerne.
Den samlede daglige belastning er derved forøget, og det gør  

 arbejdet uvant.
Eksempel 9 Den Sociale Ankestyrelse har anerkendt en tennisalbue hos en tømrer, hvis  

 arbejde indtil efteråret 1994 bestod i elementmontage, herunder udretning af  

 armeringsjern.
Fra efteråret 1994 bestod skadelidtes arbejde udelukkende i  

 udretning af armeringsjern.
De første symptomer på tennisalbue opstod i  

 januar 1995. Arbejdet indebar, at skadelidte satte spidsen af en hammer  

 gennem øjet på jernet og rettede armeringsjernene ud ved at trække nedad  

 eller udad.
Skadelidte udrettede dagligt 110-120 armeringsjern.
 Ankestyrelsen lagde vægt på, at skadelidtes arbejde i oktober/november  

 1994 blev omlagt, så skadelidte alene var beskæftiget med udretning af  

 armeringsjern.
4.3. Kraftbetonet arbejde For senelidelse i underarm og hånd og tennisalbue gælder ifølge  

 fortegnelsens Gruppe E, punkterne 6a og 6bi, tillige, at lidelsen kun kan  

 anerkendes, hvis der har været tale om kraftbetonet arbejde.
For at arbejdet kan anses for kraftbetonet taler, at specielt håndled  

 og/eller underarm belastes med vridebevægelser under samtidig anvendelse af  

 betydelig muskelstyrke.
Det betyder, at almindeligt løftearbejde, uanset  

 vægten, ikke nødvendigvis bevirker, at arbejdet anses for kraftbetonet.
Afgørelsen af, om et arbejde må anses for kraftbetonet, træffes på  

 baggrund af en konkret vurdering af de samlede belastninger, som det enkelte  

 arbejde indebærer.
Der kan ikke angives eksakte mål for vægt, kraft, tryk og  

 frekvens, men arbejdet skal være mekanisk og fysiologisk relevant i forhold  

 til den pågældende lidelse.
Eksempel 10 Arbejdsskadestyrelsen har anerkendt en senelidelse i underarmen hos en  

 syerske, som havde arbejdet med sammensyning af telte.
Skadelidte startede i  

 april 1993 hos en ny arbejdsgiver (sæsonarbejde), hvor hun skulle sy de  

 færdigsyede teltvægge sammen med taget af vinyl og bagefter sy græskanter på.  

 Skadelidte skulle med 1. og 2. finger (overvejende på højre hånd) trække  

 15-20 meter vinyl gennem symaskinen samtidig med, at hun skulle styre selve  

 syningen.
Efter cirka 2 1/2 uges arbejde opstod smerter og  

 funktionsindskrænkning, og skadelidte søgte egen læge i maj 1993. Lægen  

 konstaterede, at hun havde snurrende paræsthesia (føleforstyrrelser) og  

 smerter i begge hænder og håndled.
Arbejdsskadestyrelsen lagde ved sin  

 afgørelse vægt på, at der havde været tale om uvant og kraftbetonet arbejde,  

 og at lidelsen var opstået inden for 6 måneder efter det uvante arbejdes  

 påbegyndelse.
Ved anerkendelsen tog styrelsen forbehold for eventuelle varige  

 følger af en springfinger, som ikke var arbejdsbetinget.
Eksempel 11 Arbejdsskadestyrelsen har anerkendt en senelidelse i underarmen hos en  

 slagteriarbejder, der i oktober 1993 påbegyndte en ny arbejdsfunktion på  

 slagteriet.
Skadelidte skulle transportere vogne med 45 skinker fra kølerum  

 til transportbånd.
Han lagde derefter skinkerne op på transportbåndet i cirka  

 1 meters højde.
Skadelidte løftede med samtidig drejning af venstre underarm,  

 idet han lagde skinken op på transportbåndet.
Skinkerne vejede cirka 8-12 kg.  

 Smerterne i underarmen startede efter 2-3 dage, hvorefter skadelidte  

 henvendte sig til sin praktiserende læge, som sygemeldte ham.  

 Arbejdsskadestyrelsen lagde ved afgørelsen vægt på, at lidelsen var opstået  

 inden for 6 måneder efter det uvante arbejdes påbegyndelse, og at arbejdet  

 har krævet ikke ubetydelig kraftudfoldelse.
Eksempel 12 Arbejdsskadestyrelsen har anerkendt en tennisalbue hos en mandlig  

 specialarbejder.
Arbejdet bestod i at sætte afstandsringe fast på varmerør.  

 Rørene var af forskellig størrelse, og vægten varierede fra 20-30 kg op til  

 500-600 kg.
På hvert rør skulle monteres 10-15 afstandsringe.
Skadelidte  

 monterede dagligt afstandsringe på 200 rør, når der var tale om de små rør,  

 og 50-60 rør, når der var tale om de store.
Afstandsringene var åbne og  

 skulle fastlåses ved hjælp af svær elastik, som i 8-tals bevægelser førtes  

 rundt om 2 tapper placeret i ringens åbning.
Når elastikken var sat på,  

 skulle afstandsringene drejes rundt, idet der på de øvrige ribber på  

 afstandsringene var monteret øjne til gennemføring af alarmkabler.
Der var  

 forskellige øjne alt efter, hvilken type kabel der skulle føres igennem.  

 Øjnene var placeret på det nederste af afstandsringen og ringen skulle derfor  

 drejes mellem 120 grader og 210 grader alt efter, hvilken ring der skulle  

 ligge øverst.
Stålrørene var ru, og da afstandsringene var spændt fast med  

 elastikken, blev der udøvet en del kraft under drejningen.
For at lette  

 drejningen blev der løftet op i den ene ende af ringen, mens der blev drejet.  

 Drejebevægelsen blev foretaget med højre arm udad, nedad væk fra kroppen.  

 Skadelidte blev ansat februar 1994 og fik påvist lidelsen hos egen læge  

 august 1994. Ved afgørelsen blev der lagt vægt på, at lidelsen var opstået  

 inden for 6 måneder efter det uvante arbejdes påbegyndelse.
 Endvidere blev der lagt vægt på, at arbejdet havde krævet ikke ubetydelig  

 kraftudfoldelse.
4.4. Opstået inden for 6 måneder Senelidelse i underarm og hånd og tennisalbue skal ifølge fortegnelsens  

 Gruppe E, punkterne 6a og 6bi, være opstået inden for 6 måneder efter det  

 uvante arbejdes påbegyndelse.
 Det er vigtigt, at den skadelidte kontakter en læge, når symptomerne  

 begynder, så der er dokumentation for diagnose og eventuel behandling.
 Eksemplerne 3-12 i de foregående afsnit om uvant arbejde og kraftbetonet  

 arbejde vedrører lidelser, der er opstået inden for 6 måneder.
4.5. Hurtigt gentagne og betydeligt kraftbetonede  

 arbejdsbevægelser Tennisalbue vil også kunne anerkendes, hvis betingelserne i Gruppe E,  

 punkt 6bii, er opfyldt.
 Til anerkendelse efter dette punkt kræves, at lidelsen skal være  

 forårsaget af hurtigt gentagne og betydeligt kraftbetonede arbejdsbevægelser.
 Om der foreligger hurtigt gentagne og betydeligt kraftbetonede  

 arbejdsbevægelser vurderes konkret ud fra såvel byrde og tempo som  

 arbejdsbevægelse, herunder om der er foretaget vridebevægelser i håndled og  

 underarm.
 Kravet til hyppighed er afhængig af den konkrete vægt, styrke og kraft  

 sammenholdt med selve arbejdsbevægelsen.
 Der skal være tale om gentagne (repetitive) arbejdsfunktioner, det vil  

 sige, at den samme bevægelse gentages igen og igen under arbejdet.  

 Bevægelserne skal være belastende for navnlig håndled og arm i lighed med det  

 arbejde, som for eksempel slagteriarbejdere udfører under udskæringsarbejde.
 Der er grund til at understrege, at en tennisalbue, der er afvist efter  

 Gruppe E, punkt 6bi, under henvisning til, at arbejdet ikke har været  

 kraftbetonet, heller ikke vil kunne anerkendes efter Gruppe E, punkt 6bii,  

 hvor arbejdet skal have været betydeligt kraftbetonet.
Eksempel 13 Arbejdsskadestyrelsen har anerkendt en tennisalbue hos en kvindelig  

 slagteriarbejder, der var beskæftiget ved pillebåndet.
Ved båndet stod  

 skadelidte og fastholdt dyrets hoved med venstre hånd ved greb i øret eller i  

 kød eller hudstykker, der var ved at blive løsnet med kniven.
Kniven blev  

 ført med højre hånd, og kødet skulle trækkes fri, mens det blev skåret.
Der  

 blev lagt 30 til 40 snit for hvert halve grisehoved.
Styrelsen lagde ved sin  

 afgørelse vægt på, at der havde været tale om hurtigt gentagne og betydeligt  

 kraftbetonede arbejds-bevægelser.
Ved anerkendelsen blev der taget forbehold  

 for en ikke arbejdsbetinget muskel/ledlidelse.
Eksempel 14 Arbejdsskadestyrelsen har anerkendt en højresidig tennisalbue hos en  

 slagteriarbejder, der var beskæftiget med udbening af skinker og forender.  

 Kniven blev ført med højre hånd, således at presset på knivbladet typisk blev  

 lagt af højre tommel.
Ved udbening af skinker var der tale om  

 udskæringsarbejde, hvor knivbladet skulle føres vandret ud til siden under  

 samtidig udøvelse af tryk på kniven.
Andre snit fordrede halvcirkelbevægelser  

 i forbindelse med udbeningsarbejdet.
Der var tale om både udad- og  

 indadgående cirkelbevægelser.
Ved udbening af forender blev der skåret i en  

 horisontal, udadgående bevægelse under samtidig brug af kraft.
Styrelsen  

 lagde vægt på, at arbejdet havde krævet hyppigt gentagne armbevægelser under  

 udøvelse af stor kraft.
Eksempel 15 Den Sociale Ankestyrelse har afvist en dobbeltsidig tennisalbue hos en  

 kedelsmed, som i 13 år havde arbejdet med isætning af rør cirka 25 til 50  

 procent af arbejdstiden.
Rørene, som vejede 20-40 kg, skulle placeres mellem  

 en kedels 2 cylinderformede dele ved, at de blev løftet og sat ind i  

 forborede huller.
Selve placeringen af rørene tog cirka 1 dag, og der var 3  

 personer om arbejdet.
Der blev dagligt placeret mellem 100-200 rør.
Fra  

 oktober/november 1994 frem til foråret 1995 var skadelidte overvejende  

 beskæftiget med at løfte.
Ankestyrelsen lagde i sin afgørelse vægt på, at den  

 dobbeltsidige tennisalbue ikke kunne anerkendes efter fortegnelsens Gruppe E,  

 punkt 6bi, da der ikke var tale om uvant arbejde.
Lidelsen kunne heller ikke  

 anerkendes efter fortegnelsens Gruppe E, punkt 6bii, fordi der ikke var tale  

 om hurtigt gentagne og betydeligt kraftbetonede arbejdsbevægelser.
4.6. Længere tids statisk belastning med armene hævet over  

 skulderhøjde For forandringer i skulderleddets rotatorsener gælder efter Gruppe E,  

 punkt 6c, at de skal være opstået efter længere tids statisk belastning med  

 armene hævet over skulderhøjde.
 For at betingelserne er opfyldt, skal armene skal være fastholdt over  

 skulderhøjde i stort set samme stilling en stor del af arbejdsdagen (timevis)  

 og gennem en længere periode (månedsvis).
 For at arbejdet kan karakteriseres som statisk, er det afgørende, at de  

 led, som påvirkes af musklerne, fastholdes i samme stilling under arbejdet.
Eksempel 16 Arbejdsskadestyrelsen har afvist en tendinit (betændelsesagtig tilstand i  

 skulderleddets sener) hos en kvindelig rengøringsassistent.
Skadelidte havde  

 arbejdet i 5 år i en festsal, hvor arbejdet bestod i alt forefaldende  

 arbejde, herunder rengøring, oprydning mv.
Lidelsen opstod i forbindelse med  

 en årlig hovedrengøring, hvor skadelidte stod højt på et stillads og foretog  

 almindelig nedvaskning af loftet med aftørring med klud, opvridning af klud  

 og igen vaskebevægelser ind imellem skinner i loftet.
Højre arm var hævet  

 over skulderhøjde en stor del af arbejdsdagen.
Arbejdet stod på i 11 dage, og  

 efter 7-8 dage kom der gener fra højre skulder.
Styrelsen lagde vægt på, at  

 lidelsen ikke var opstået efter længere tids statisk belastning med armene  

 hævet over skulderhøjde, idet der ikke havde været tale om, at armene havde  

 været fastholdt over skulderhøjde i stort set samme stilling en stor del af  

 arbejdsdagen (timevis) og gennem en længere periode (månedsvis).
Eksempel 17 Arbejdsskadestyrelsen har anerkendt en rotator cuff lidelse hos en mand,  

 der arbejdede som isoleringsarbejder i mange år.
Ved isoleringsarbejdet blev  

 isoleringsmaterialet ført rundt om røret og holdt fast med venstre hånd,  

 hvorefter det med højre hånd blev snøret fast med ståltråd.
Lærred blev  

 rullet på og til sidst klistret sammen.
Skadelidte havde altid arbejdet med  

 rørisolering, og 80 procent af arbejdet bestod af isolering af rør i lofter.  

 Arbejdet var udført fra stige eller stillads med armene hævet over  

 skulderhøjde den langt overvejende del af arbejdsdagen.
I de resterende 20  

 procent af arbejdstiden arbejdede han med isolering af lodrette rør, hvor  

 armene cirka halvdelen af arbejdstiden var hævet over skulderhøjde.
5. SKULDERLIDELSER DER IKKE OPFYLDER BETINGELSERNE I  

 FORTEGNELSENS GRUPPE E, PUNKT 6C Lidelser i skulderen som følge af skulderbelastende, dynamisk arbejde  

 opfylder ikke kravene i fortegnelsens Gruppe E, punkt 6c, fordi der ikke er  

 tale om statisk arbejde.
Hvis Arbejdsskadestyrelsen finder, at belastningen  

 har været omfattende eller speciel, kan sagen forelægges for  

 Erhvervssygdomsudvalget til vurdering af anerkendelsesspørgsmålet.
 Erhvervssygdomsudvalget har i de konkrete sager lagt vægt på, om arbejdet  

 har været kraftbetonet med arbejdsbevægelser, som specielt har belastet  

 skuldrene, og om der har været tidsmæssig sammenhæng mellem det  

 skulderbelastende arbejde og udvikling af skulderlidelsen.
Eksempel 18 En mand havde i mere end 40 år været beskæftiget som slagteriarbejder.  

 Noget af tiden havde han båret kreaturkroppe fra kølerum til udbening og  

 flækket kranier.
De seneste cirka 12 år havde han udbenet forskellige  

 kødstykker på akkord.
Arbejdet indebar blandt andet, at ribbenene blev  

 knækket og senere trukket fri af kødet med en krog.
Der skulle rykkes flere  

 gange pr. udskæring, og der kunne være tale om cirka 3600 ryk med krogen i  

 løbet af en arbejdsdag.
Skadelidte fik efterhånden mere og mere ondt i  

 skulderen og måtte til sidst ophøre med arbejdet.
I overensstemmelse med  

 Erhvervssygdomsudvalgets indstilling anerkendte Arbejdsskadestyrelsen  

 skulderlidelsen, der var diagnosticeret som et rotator cuff syndrom.
Udvalget  

 lagde vægt på, at der havde været tale om kraftbetonet, skulderbelastende  

 arbejde i form af udbening, og at der var tidsmæssig sammenhæng mellem  

 arbejdet og udvikling af skulderlidelsen.
Eksempel 19 Arbejdsskadestyrelsen har efter indstilling fra Erhvervssygdomsudvalget  

 anerkendt en rotator cuff lidelse hos en slagteriarbejder, der var  

 beskæftiget med afslagtning af oksehoveder.
Kreaturerne var ophængt i benene,  

 så deres hoveder var placeret i knæhøjde.
Skadelidte holdt med venstre hånd  

 fast i hovedet, mens højre hånd førte kniven, således at huden blev frigjort.  

 Bagefter blev hovedet skåret fri og faldt ned, hvorefter skadelidte greb det  

 med den venstre arm og løftede det op på et 1 meter højt bord.
Her blev  

 hovedet yderligere renset og bagefter løftet op på en krog, hvor det via et  

 bånd blev kørt ind i en skyllemaskine.
Skadelidte klarede 15 til 20 hoveder i  

 timen.
Hovederne vejede i gennemsnit 28 kg.
 Erhvervssygdomsudvalget lagde vægt på, at der havde været tale om hårdt  

 skulderbelastende arbejde, og at der var tidsmæssig sammenhæng mellem det  

 hårde arbejde og lidelsens opståen.
6. KRAV TIL ANMELDELSEN Lægen skal anmelde såvel klare som formodede erhvervssygdomme til  

 Arbejdsskadestyrelsen og Arbejdstilsynet.
 På anmeldeblanketten vedrørende formodede eller konstaterede  

 arbejdsbetingede lidelser er der under rubrik C afsat plads til beskrivelse  

 af de arbejdsfunktioner, den skadelidte især har haft, og hvor på  

 virksomheden vedkommende har arbejdet.
 I rubrik D er afsat plads til beskrivelse af påvirkninger, der har  

 forårsaget lidelsen.
 I tilfælde, hvor den arbejdsbetingede hoveddiagnose er senelidelse i  

 underarm eller hånd, tennisalbue eller forandringer i skulderleddets  

 rotatorsener, bør der under rubrik C og D være konkrete oplysninger om de  

 faktiske belastninger, herunder bevægelsernes art og antal pr. arbejdsdag  

 samt belastningens tidsmæssige udstrækning.
 Det er desuden vigtigt, at eventuelle forudbestående eller konkurrerende  

 lidelser angives så nøjagtigt som muligt.
 Diagnosen skal være på latin og dansk, og anmeldelsen bør være udfyldt med  

 maskinskrift eller blokbogstaver af hensyn til læsbarheden.
7. MEN OG ERHVERVSEVNETAB Godtgørelse for men eller erstatning for erhvervsevnetab ydes kun på  

 grundlag af den del af sygdommen, der er forårsaget af arbejdet.
Det betyder,  

 at Arbejdsskadestyrelsen foretager en konkret vurdering af, hvor stor en del  

 af sygdommens følger, som er arbejdsbetinget.
7.1. Godtgørelse for varigt men Godtgørelse for varigt men fastsættes efter lov om forsikring mod følger  

 af arbejdsskade, § 33.
 Mengraden fastsættes på grundlag af skadens medicinske art og omfang og  

 under hensyn til de forvoldte ulemper i den skadelidtes personlige  

 livsførelse.
Lidelserne under fortegnelsens Gruppe E, punkt 6, er nævnt i  

 Arbejdsskadestyrelsens vejledende mentabel.
Der er tale om en normaltabel, og  

 der kan afhængigt af forholdene blive tale om højere eller lavere mengrader.
 Uddrag af tabellen er optrykt i bilag 2.
7.2. Erstatning for tab af erhvervsevne Vurderingen af erhvervsevnetabet sker efter reglerne i § 32 i lov om  

 forsikring mod følger af arbejdsskade.Ved bedømmelsen af erhvervsevnetabet  

 bliver der taget hensyn til den skadelidtes muligheder for at skaffe sig  

 indtægt ved arbejde, som med rimelighed kan forlanges af den pågældende efter  

 dennes evner, uddannelse, alder og muligheder for erhvervsmæssig omskoling.
 Arbejdsskadestyrelsens praksis er beskrevet i styrel-sens vejledning om  

 erstatning for tab af erhvervsevne.
