 Det fremgik af sagen, at M var ansat med  

 offentligt tilskud til lønnen efter lov om en aktiv arbejdsmarkedspolitik.  

 Tilskuddet ophørte den 20. april 2005. Efter det oplyste modtog hun løn for  

 den  

 7. september 2005.  

  

 Nævnet fandt, at der ikke forelå bortfaldsgrund efter reglen om offentligt  

 tilskud til lønnen i § 6, stk. 1, nr. 10 i bekendtgørelsen om  

 dagpengegodtgørelse.  

 Nævnet noterede sig, at M modtog løn for den 7. september 2005, hvilket  

 fandtes  

 at skulle betragtes som betaling for g-dage, således at et eventuelt  

 restbeløb  

 ville kunne indkræves hos A.
Arbejdsgiver  

 havde betalt løn for 1 dag efter fratrædelsen, hvilket blev anset som  

 betaling  

 for g-dage, således at a-kassen kunne kræve et eventuelt restbeløb af  

 arbejdsgiver.
Det havde ingen betydning for afgørelsen, at medlemmet i en  

 periode havde været ansat med offentligt tilskud til lønnen, da tilskuddet  

 var  

 ophørt før fratrædelsen.
 X Arbejdsløshedskasse har ved brev af 14. december 2005  

 bedt Arbejdsmarkedets Ankenævn om at træffe afgørelse i sagen om, hvorvidt A  

 er  

 forpligtet til at betale dagpengegodtgørelse for 1. og 2. ledighedsdag i  

 forbindelse med arbejdsophøret for M, CPR-nr. mmmmmmmmmm.
 Sagen blev behandlet på møde den 8. juni 2006.
Nævnet traf følgende A F G Ø R E L S E Ankenævnet finder, at A er forpligtet til at betale 2  

 dagpengegodtgørelser for 1. og 2. ledighedsdag i forbindelse med Ms  

 fratræden  

 som receptionselev den 6. september 2005.
 Ankenævnet har ved afgørelsen lagt vægt på, at  

 forpligtelsen til at betale dagpengegodtgørelse er indtrådt ved fratrædelsen,  

 da M som sagen foreligger oplyst inden for de sidste 4 uger forud herfor  

 har  

 været beskæftiget hos arbejdsgiveren mindst svarende til fuld  

 overenskomstmæssig arbejdstid i 2 uger.
Nævnet har endvidere lagt vægt på, at M var ansat i henhold  

 til en uddannelsesaftale og at Arbejdsformidlingen i Y bevilgede tilskud til  

 lønnen i perioden 21. oktober 2002 til 20. april 2005 efter bekendtgørelse  

 nr.  

 560 af 2. juli 1999 om tilskud til virksomheder, der indgår uddannelsesaftale  

 med voksne.
Det bemærkes i den forbindelse, at Arbejdsformidlingen i Y har  

 bekræftet, at bevillingen ikke blev forlænget ud over denne dato.
 Nævnet har på denne baggrund fundet, at der dermed ikke  

 foreligger bortfaldsgrund efter reglen om offentligt tilskud til lønnen i  

 henhold  

 til § 6, stk. 1, nr. 10 i bekendtgørelsen om dagpengegodtgørelse for 1. og 2.  

 ledighedsdag.
 Herudover har nævnet fundet, at M ikke holdt ferie på  

 g-dagene, da dette er modsagt af M og ikke er dokumenteret af arbejdsgiver,  

 hvorfor der ikke foreligger bortfaldsgrund efter § 6, stk. 1, nr. 7.
 Nævnet har endelig fundet, at der efter de øvrige  

 foreliggende oplysninger i sagen ikke ses at foreligge andre bortfaldsgrunde  

 efter § 6, stk. 1 i bekendtgørelsen.
 Nævnet har noteret sig, at M modtog løn for den 7. september  

 2005, hvilket nævnet finder, skal betragtes som betaling for g-dagene,  

 således  

 at et eventuelt restbeløb vil kunne indkræves hos arbejdsgiver.
 Det er oplyst, at a-kassen har udbetalt  

 dagpengegodtgørelse for 1. og 2. ledighedsdag til M.
 Afgørelsen er truffet med hjemmel i § 84 i  

 arbejdsløshedsforsikringsloven, jf. lovbekendtgørelse nr. 708 af 13. august  

 2003 om arbejdsløshedsforsikring m.v. og §§ 1, 6 og 11 i Direktoratet for  

 Arbejdsløshedsforsikringens  

 bekendtgørelse nr. 669 af 11. juli 2000 om dagpengegodtgørelse for 1. og 2.  

 ledighedsdag, som ændret ved Arbejdsdirektoratets bekendtgørelse nr. 491 af  

 12.  

 juni 2003.
 Dagpengegodtgørelsen for den 7. og 8. september 2005  

 udgør kr. 1308,00, som efter modregning af den udbetalte løn for den 7.  

 september 2005 skal indbetales af A til a-kassen inden 4 uger efter  

 modtagelsen  

 af denne afgørelse.
På ankenævnets vegne XX fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
A M Arbejdsdirektoratet, kontor Y 4 1. Sagsforløb Det fremgår af sagen, at M fra den 21. oktober 2002 var  

 ansat på fuld tid i en uddannelsesstilling som receptionselev hos A.
Det  

 fremgår videre, at hun var ansat i henhold til en uddannelsesaftale, og at  

 Arbejdsformidlingen i Y bevilgede tilskud til lønnen i perioden 21. oktober  

 2002  

 til 20. april 2005 efter bekendtgørelse nr. 560 af 2. juli 1999 om tilskud  

 til  

 virksomheder, der indgår uddannelsesaftale med voksne.
Hun havde sidste  

 arbejdsdag den 6. september 2005, hvor hun fratrådte på grund af, at hun var  

 færdiguddannet som receptionist.
 Efter sin fratræden rettede M henvendelse til X  

 Arbejdsløshedskasse om, at der ikke er udbetalt dagpengegodtgørelse for 1. og  

 2. ledighedsdag ved arbejdsophøret den 6. september 2005.
A-kassen har ved brev af 9. november 2005 anmodet  

 arbejdsgiver om at udbetale 1 hel g-dag for den 8. september 2005 til  

 medlemmet.
I brevet er anført, at der ikke kræves g-dag for den 7. september  

 2005, da der er udbetalt løn for denne dag.
Arbejdsgiver har i besvarelse  

 indsendt udfyldt erklæring, hvorefter g-dage ikke er betalt, fordi medlemmet  

 holdt ferie, og fordi medlemmet var i beskæftigelse med offentligt tilskud  

 til  

 lønnen efter lov om en aktiv beskæftigelsesindsats.
 Herefter har a-kassen ved brev af 14. december 2005  

 anmodet Arbejdsmarkedets Ankenævn om at træffe afgørelse om, hvorvidt  

 arbejdsgiver er forpligtet til at betale dagpengegodtgørelse for 1. og 2.  

 ledighedsdag til medlemmet.
 Det fremgår af sagen, at a-kassen har lagt ud for den  

 manglende betaling af dagpengegodtgørelse for 1. og 2. ledighedsdag til  

 medlemmet.
 Sekretariatet har hørt parterne vedrørende klagen og  

 bedt dem oplyse sagen.
A-kassen har indsendt udfyldt spørgeskema, hvoraf  

 fremgår, at medlemmet var ansat på fuld tid, samt at der ikke forelå  

 bortfaldsgrunde.
A-kassen har endvidere i brev af 18. januar 2006 anført, at  

 medlemmet ikke holdt ferie efter arbejdsophøret den 6. september 2005.
Arbejdsgiver har i brev af 24. januar 2006 anført, at  

 der må være bortfald af g-dage, da der var tale om en stilling med offentligt  

 tilskud.
Med brevet indsendtes endvidere en ferieplan dækkende blandt andet  

 medlemmet.
 Sekretariatet har den 19. april 2006 telefonisk forhørt  

 sig hos Arbejdsformidlingen i Y, som bekræftede, at bevillingen ikke blev  

 forlænget ud over den 20. april 2005.
A-kassen har i besvarelse af høring i brev af 23. april  

 2006 oplyst, at Køkken-, Hotel- og Restaurantfagenes Uddannelsessekretariatet  

 efter ansøgning nedsatte varigheden af medlemmets praktiktid med 15 uger på  

 grund af medlemmets uddannelse som kontorassistent.
Det fremgår af indsendt  

 Tillæg  

 til uddannelsesaftalen, at slutdatoen herefter blev den 6. september 2005.  

 A-kassen oplyste endvidere, at der ikke blev udfærdiget ny  

 ansættelseskontrakt  

 efter ophøret af tilskudsperioden den 20. april 2005.
 Sekretariatet har på CVRs hjemmeside den 24. maj 2006  

 indhentet oplysning om, at arbejdsgivers selskab er normalt uden verserende  

 journalsager.
2. Regler Lovbekendtgørelse nr. 708 af 13. august 2003 om  

 arbejdsløshedsforsikring m.v.
Bidrag fra arbejdsgivere § 84. Til et medlem betaler arbejdsgiveren  

 ved afskedigelse, hjemsendelse, ophør af opgave- og tidsbestemt akkord og  

 lignende dagpengegodtgørelse for 1. og 2. ledighedsdag.
Dagpengegodtgørelsen  

 udgør pr. dag et beløb svarende til 7,4/37 af det højeste dagpengebeløb for  

 en  

 uge, jf. § 47, stk. 1, afrundet til nærmeste hele kronebeløb.
Ved ledighed på  

 4  

 timer eller derunder betaler arbejdsgiveren en dagpengegodtgørelse svarende  

 til  

 halvdelen af det i 2. punktum omhandlede beløb.
Ved ledighed på over 4 timer  

 betaler arbejdsgiveren fuld dagpengegodtgørelse.
 Stk. 2.  

  

 Arbejdsgiverens forpligtelse indtræder kun, når  

 medlemmet inden for de sidste 4 uger har været beskæftiget hos arbejdsgiveren  

 svarende til fuld overenskomstmæssig arbejdstid i 2 uger.
Stk. 3.  

  

 Arbejdsgiverens forpligtelse til at udbetale dagpengegodtgørelse  

 bortfalder, 1)  

 	  

 hvis det godtgøres,  

 at beskæftigelse påbegyndes den efterfølgende arbejdsdag, eller der modtages  

 sygedagpenge eller afholdes ferie i tilslutning til arbejdsophøret, 2)  

 	  

 hvis afskedigelsen  

 væsentligst kan tilregnes medlemmet, 3)  

 	  

 hvis arbejdsophøret  

 skyldes strejke eller lockout på virksomheden, eller hvis arbejdsophøret er  

 nødvendiggjort af strejke eller lockout på anden virksomhed, eller 4)  

 	  

 hvis medlemmet har  

 været i beskæftigelse, hvortil der ydes offentligt tilskud til lønnen i  

 henhold  

 til lov om en aktiv beskæftigelsesindsats.
 Stk. 4.  

  

 Arbejdsgiverens forpligtelse til at udbetale  

 dagpengegodtgørelse til samme person kan højst indtræde 16 gange i løbet af  

 et  

 kalenderår.
Stk. 5.  

  

 Dagpengegodtgørelsen udbetales snarest  

 muligt, dog senest ved virksomhedens 2. lønudbetaling efter medlemmets  

 arbejdsophør, hjemsendelse m.v., eller efter medlemmets afgivelse af en  

 erklæring på tro og love om kravet i stk. 3, nr. 1. Arbejdsgiveren kan senest  

 14 dage efter medlemmets afskedigelse, hjemsendelse m.v., anmode medlemmet om  

 at afgive en erklæring efter 1. pkt.
Medlemmets ret til dagpengegodtgørelse  

 bortfalder, hvis erklæringen på tro og love ikke er afgivet til  

 arbejdsgiveren  

 senest 14 dage efter arbejdsgiverens anmodning.
Stk. 6.  

  

 Hvis dagpengegodtgørelsen ikke betales rettidigt,  

 jf. stk. 5, har arbejdsløshedskassen efter anmodning fra medlemmet pligt til  

 at  

 hjælpe med at få beløbet udbetalt hos arbejdsgiveren, hvis kassen finder, at  

 medlemmet utvivlsomt har krav på dagpengegodtgørelsen.
Arbejdsløshedskassen  

 sender med henblik herpå en skriftlig begrundet anmodning til arbejdsgiveren  

 om  

 betaling af dagpengegodtgørelse inden 14 dage.
Udbetaler arbejdsgiveren ikke  

 dagpengegodtgørelsen inden udløbet af den anførte frist, og finder kassen  

 fortsat, at kravet er berettiget, lægger kassen godtgørelsen ud til  

 medlemmet.  

 § 86 finder tilsvarende anvendelse på udlagt godtgørelse efter 3. pkt.
 Stk. 7.  

  

 Samtidig med udbetaling efter stk. 6, 3. pkt.,  

 fremsender arbejdsløshedskassen sagen med en begrundet indstilling til  

 Arbejdsmarkedets Ankenævn, der træffer afgørelse i sagen, jf. stk. 8. Finder  

 ankenævnet, at medlemmet er berettiget til dagpengegodtgørelse, skal  

 arbejdsgiveren indbetale godtgørelsen til Arbejdsdirektoratet inden for en  

 nærmere angivet frist, som fastsættes af ankenævnet.
Stk. 8.  

  

 Tvivlsspørgsmål om ret til dagpengegodtgørelse kan  

 indbringes for Arbejdsmarkedets Ankenævn.
Ankenævnets afgørelse kan ikke  

 indbringes for anden administrativ myndighed.
- - - Lovbekendtgørelse nr. 874 af 11. september 2005 om  

 arbejdsløshedsforsikring m.v.
§ 84. - - - Stk. 9.  

  

 Krav mod  

 arbejdsgiveren om betaling af dagpengegodtgørelse, jfr.
Stk. 7, kan med  

 tillæg  

 af omkostninger inddrives af restanceinddrivelsesmyndigheden, hvis kravet  

 ikke  

 betales inden for den fastsatte frist.
Restanceinddrivelsesmyndigheden kan  

 inddrive det skyldige beløb ved udpantning, når kravet er fastslået af  

 Arbejdsmarkedets Ankenævn.
Stk. 10.  

  

 Direktøren for  

 Arbejdsdirektoratet fastsætter efter forhandling med Beskæftigelsesrådet  

 regler  

 om anvendelse af bestemmelserne i stk. 1-7 og kan herunder fastsætte regler  

 om,  

 at dagpengegodtgørelsen kan bortfalde i særlige tilfælde ud over de i stk. 3  

 nævnte.
Direktøren for Arbejdsdirektoratet fastsætter endvidere regler om  

 betaling  

 af gebyr for Arbejdsmarkedets Ankenævns og Arbejdsdirektoratets behandling af  

 sager efter stk. 7 og 8.
Direktoratet for Arbejdsløshedsforsikringens  

 bekendtgørelse nr. 669 af 11. juli 2000 om dagpengegodtgørelse for 1. og 2.  

 ledighedsdag, som ændret ved Arbejdsdirektoratets bekendtgørelse nr. 491 af  

 12.  

 juni 2003 § 1. En arbejdsgiver skal betale et medlem  

 af en a-kasse dagpengegodtgørelse for 1. og 2. ledighedsdag, hvis medlemmet 1)  

 	  

 bliver ledigt som  

 følge af afskedigelse, hjemsendelse, ophør af opgave- og tidsbestemt akkord  

 og  

 lignende, 2)  

 	  

 har været ansat som  

 lønmodtager, og 3)  

 	  

 har indtjent en løn i  

 ansættelsen.
 Stk. 2.  

  

 Ved »G-dage« forstås i denne bekendtgørelse 1. og  

 2. ledighedsdag. Én »G-dag« er én ledighedsdag.
Stk. 3.  

  

 En arbejdsgiver skal betale for G-dage, hvis  

 medlemmet inden for de sidste 4 uger i alt har været beskæftiget hos  

 arbejdsgiveren i et omfang, der svarer til fuld overenskomstmæssig arbejdstid  

 i  

 2 uger.
Hvis et medlems arbejdstid ikke kan anses som kontrollabel, beregnes  

 arbejdstiden i ugen efter reglerne herom i bekendtgørelse om supplerende  

 dagpenge.
 Stk. 4.  

  

 Den periode, som beskæftigelsen skal ligge i, jf.  

 stk. 3, forlænges bagud, hvis der i perioden er fravær f.eks. på grund af  

 sygdom, ferie, overenskomstmæssige fridage, søgnehelligdage, konflikt eller  

 deltagelse i kursus som led i ansættelsen.
Stk. 5.  

  

 En arbejdsgiver skal højst betale for en G-dag 16  

 gange til det samme medlem i et kalenderår.
Heri medregnes betalinger for de  

 gange, hvor arbejdsgiveren kun skal betale for en halv G-dag.
Stk. 6.  

  

 Betaling for en G-dag er A-indkomst.
Der skal ikke  

 beregnes feriegodtgørelse, trækkes arbejdsmarkedsbidrag, ATP eller beløb til  

 Den Særlige Pensionsopsparing af betalingen for en G-dag.
§ 2.  

  

 Et medlems G-dage er de 2 første  

 ordinære arbejdsdage, efter at medlemmet er fratrådt, hvis medlemmet har  

 været  

 i fuld beskæftigelse på dagen for fratrædelsen.
Hvis medlemmet ikke har været  

 i  

 fuld beskæftigelse på denne dag og ikke har haft fuld overenskomstmæssig  

 arbejdstid i kalenderugen, er dagen for fratrædelsen 1. ledighedsdag.
 Bortfaldsgrunde m.v.
§ 6.  

  

 En arbejdsgiver skal ikke betale for  

 G-dage til et medlem, når 1)  

 	  

 medlemmet inden  

 ansættelsens ophør afslår et skriftligt tilbud om fortsat beskæftigelse  

 svarende til overenskomstmæssige løn- og ansættelsesvilkår hos samme  

 arbejdsgiver, 2)  

 	  

 arbejdsgiveren er ude  

 af stand til at betale på grund af konkurs eller betalingsstandsning, 3)  

 	  

 afskedigelsen/arbejdsophøret  

 væsentligst skyldes medlemmet, 4)  

 	  

 arbejdsophøret  

 skyldes strejke eller lockout på virksomheden, eller hvis arbejdsophøret er  

 nødvendigt på grund af strejke eller lockout på en anden virksomhed, 5)  

 	  

 arbejdsophøret  

 skyldes force majeure, 6)  

 	  

 medlemmet er i fuld  

 beskæftigelse hos en anden arbejdsgiver på G-dagene, 7)  

 	  

 medlemmet i  

 tilslutning til ansættelsens ophør får sygedagpenge eller holder ferie på  

 G-dagene, 8)  

 	  

 medlemmet er  

 tjenestemand og overgår til rådighedsløn, 9)  

 	  

 medlemmet har været  

 vikar i en orlovsstilling efter lov om børnepasningsorlov, hvis ansættelsen  

 har  

 varet mindst 3 måneder, eller 10)  

 	  

 medlemmet har været i  

 beskæftigelse med offentligt tilskud til lønnen efter lov om en aktiv  

 beskæftigelsesindsats.
Stk. 2.  

  

{ } Manglende betaling § 11.  

  

 Et medlems a-kasse skal hjælpe  

 medlemmet med at få en arbejdsgiver til at betale for G-dage, hvis 1)  

 	  

 arbejdsgiveren ikke  

 betaler til tiden, jf. §§ 7 og 8, 2)  

 	  

 medlemmet beder  

 a-kassen om hjælp, og 3)  

 	  

 a-kassen finder, at  

 medlemmet uden tvivl har ret til betalingen.
Stk. 2.  

  

 A-kassen sender herefter en begrundet anmodning til  

 arbejdsgiveren om at betale til medlemmet inden 14 dage efter modtagelsen af  

 anmodningen.
Hvis arbejdsgiveren ikke betaler til tiden, og a-kassen fortsat  

 mener, at kravet er berettiget, lægger a-kassen beløbet ud til medlemmet.
Stk. 3.  

  

 Samtidig med at a-kassen lægger beløbet ud, sender  

 a-kassen sagen med en begrundet indstilling til Arbejdsmarkedets Ankenævn,  

 der  

 træffer afgørelse i sagen.
Ankenævnets afgørelse skal sendes til  

 arbejdsgiveren, medlemmet, Arbejdsdirektoratet og a-kassen.
 Stk. 4.  

  

 Hvis en arbejdsgiver indbringer et tvivlsspørgsmål,  

 jf. § 10, efter at a-kassen har lagt et beløb ud, skal klagen behandles  

 sammen  

 med Arbejdsmarkedets Ankenævns behandling af a-kassens indstilling.
Stk. 5.  

  

 Finder Arbejdsmarkedets Ankenævn, at medlemmet har  

 ret til betaling for G-dage, skal arbejdsgiveren betale beløbet til  

 Arbejdsdirektoratet inden 4 uger efter modtagelsen af afgørelsen.
Har  

 direktoratet ikke fået beløbet til tiden, kan kravet sendes til  

 Finansstyrelsen, der inddriver beløbet med tillæg af et gebyr til  

 direktoratet  

 og Finansstyrelsens omkostninger ved inddrivelsen.
