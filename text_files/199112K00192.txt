Nr LSF 192 Forslag til Lov om ændring af lov om arbejdsmiljø (Administrativ  

 retshåndhævelse over for leverandører m.v.) Fremsat af arbejdsministeren (Kirkegaard) den 22. januar 1992 Vedtaget ved tredjebehandling den 19. juni 1992 Lov nr. 474 af 24/06/1992 § 1 I lov om arbejdsmiljø, jf. lovbekendtgørelse nr. 646 af 18. december  

 1985, som ændret ved lov nr. 220 af 22. april 1987, § 12 i lov nr. 196 af 29.  

 marts 1989, lov nr. 380 af 13. juni 1990, lov nr. 273 af 8. maj 1991 og lov  

 nr. 373 af 20. maj 1992, foretages følgende ændringer:
 1. I § 77 indsættes efter stk. 2 som nyt stykke:
»Stk. 3. Direktøren for Arbejdstilsynet kan påbyde, at den,  

 der har leveret eller markedsført et teknisk hjælpemiddel, et personligt  

 værnemiddel eller et stof eller materiale, som anvendt i overensstemmelse med  

 dets bestemmelse alligevel viser sig at frembyde fare for sikkerhed eller  

 sundhed, træffer de nødvendige foranstaltninger til afværgelse heraf.
Det kan  

 herunder påbydes, 1) at levering eller markedsføring standses, 2) at de pågældende tekniske hjælpemidler, personlige værnemidler eller  

 stoffer eller materialer tilbagekaldes fra markedet.« 2. I § 81, stk. 3, indsættes efter »§ 77, stk.  

 2«: »og 3«.
§ 2 Loven træder i kraft den 1. juli 1992.
Oprindeligt fremsat forslag § 1 I lov om arbejdsmiljø, jf. lovbekendtgørelse nr. 646 af 18. december 1985,  

 som ændret ved lov nr. 220 af 22. april 1987, § 12 i lov nr. 196 af 29. marts  

 1989, lov nr. 380 af 13. juni 1990 samt lov nr. 273 af 8. maj 1991, foretages  

 følgende ændringer:
 1. I § 77 indsættes som stk. 3:
 »Stk. 3. Direktøren for Arbejdstilsynet kan påbyde, at den,  

 der har leveret eller markedsført et teknisk hjælpemiddel eller et personligt  

 værnemiddel, som anvendt i overensstemmelse med dets bestemmelser kan  

 frembyde fare for sikkerhed eller sundhed, træffer de nødvendige  

 foranstaltninger til afværgelse heraf.
Det kan herunder påbydes, 1) at levering eller markedsføring standses, 2) at de pågældende tekniske hjælpemidler eller personlige værnemidler  

 tilbagekaldes fra markedet.« 2. I § 81, stk. 3, indsættes efter »§ 77, stk.  

 2«: »og 3«.
§ 2 Loven træder i kraft den 1. juli 1992.
Bemærkninger til lovforslaget Lovforslaget har til formål at tilvejebringe det retlige grundlag for  

 retshåndhævelsesskridt, som Arbejdstilsynet kan tage i anvendelse over for  

 leverede tekniske hjælpemidler eller personlige værnemidler, der kan frembyde  

 fare for sikkerhed og sundhed.
 Baggrunden for forslaget er Rådets direktiv nr. 89/392/EØF om maskiner,  

 som ændret ved direktiv nr. 91/368/EØF, samt direktiv nr. 89/686/EØF om  

 personlige værnemidler.
 I henhold til begge de omhandlede direktiver træffer en medlemsstat - der  

 konstaterer, at en maskine, henholdsvis et personligt værmiddel, der er  

 forsynet med EF-mærke og anvendes i overensstemmelse med deres bestemmelse,  

 kan frembyde fare for blandt andet personers sikkerhed - alle nødvendige  

 foranstaltninger for at trække disse tilbage fra markedet, forbyde deres  

 markedsføring, ibrugtagning eller indskrænke deres frie bevægelighed.  

 Bestemmelserne findes i art. 7 i de omhandlede direktiver.
 Lovforslaget har således ved at skabe bemyndigelse for direktøren for  

 Arbejdstilsynet til formål at gennemføre direktivernes bestemmelser i dansk  

 lovgivning.
 I den forbindelse gøres opmærksom på, at Kommissionen straks skal  

 underrettes om iværksatte foranstaltninger, som herefter skal behandles i  

 overensstemmelse med en nærmere beskreven procedure i EF-regi, jf. art. 7 i  

 de omhandlede direktiver.
 Med den eksisterende hjemmel i arbejdsmiljøloven er det ikke muligt at  

 pålægge leverandører m.v. at standse levering af en bestemt maskine eller  

 personligt værnemiddel eller at pålægge disse at genoprette en eventuel skade  

 i forhold til de ansatte på de enkelte virksomheder ved afhjælpning eller  

 tilbagekaldelse af tekniske hjælpemidler m.v.
 Arbejdstilsynet har i sådanne tilfælde været henvist til over for  

 leverandøren at indskærpe overholdelse af eksisterende regler og at bringe  

 straffebestsemmelserne i anvendelse for brud på disse regler, som er  

 konstateret af Arbejdstilsynet i forbindelse med tilsyn på de enkelte  

 virksomheder.
 Forslaget indebærer således, at Arbejdstilsynet får kompetence til påbud  

 om nødvendige foranstaltninger og om nødvendigt standsning af levering,  

 markedsføring og tilbagekaldelse fra markedet, såfremt de pågældende tekniske  

 hjælpemidler eller personlige værnemidler frembyder fare for sikkerhed og  

 sundhed, uanset reglerne for disse er fulgt.
 Som mindre indgribende foranstaltninger kan tænkes påbud om oplysning om,  

 til hvem levering er sket, og afhjælpning og/eller efterlevering af f.eks.  

 supplerende sikkerhedsudstyr og brugsanvisninger.
 Kompetencen efter forslaget er tillagt direktøren for Arbejdstilsynet  

 under hensyn til bestemmelsens indgribende karakter, den nødvendige  

 koordinering på landsplan og den føromtalte EF-procedure.
 De gældende bestemmelser for leverandører med flere fremgår i øvrigt af §§  

 30-36, særlig § 30 i arbejdsmiljøloven.
 I henhold til § 30 skal leverandører med flere af maskiner eller andre  

 tekniske hjælpemidler sørge for, at genstandene, når de udleveres til brug  

 eller udstilles, er forsynet med nødvendigt beskyttelsesudstyr og kan  

 anvendes efter deres hensigt uden at være farlige for sikkerhed og sundhed.  

 Efter § 35 kan arbejdsministeren fastsætte nærmere regler blandt andet herom.
Arbejdsmiljørådet er i henhold til arbejdsmiljøloven hørt over  

 lovforslaget.
Når rådets udtalelse foreligger, vil den blive eftersendt til  

 Folketingets Arbejdsmarkedsudvalg.
 Lovforslaget forventes ikke at medføre væsentlige administrative eller  

 økonomiske konsekvenser for det offentlige.
