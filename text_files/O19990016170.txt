Resumé  



  

 En deltidsansat ledende folkebibliotekar som ikke var faguddannet  

 bibliotekar, blev afskediget i forbindelse med en strukturændring.
Stillingen  

 blev ændret til en fuldtidsstilling og ønskedes besat med en faguddannet  

 bibliotekar.
Ombudsmanden mente ikke der var grundlag for kritik heraf eller  

 grundlag for at antage at kommunen ikke havde opfyldt sin pligt til at  

 undersøge muligheden for omplacering.
Ombudsmanden anså det heller ikke for  

 at  

 være i strid med lovgivningen at kommunen ikke ansatte den pågældende i en  

 opslået medhjælperstilling.
Bibliotekaren blev ikke partshørt inden afskedigelsen.
Hun var i  

 en vis udstrækning orienteret om beslutningsgrundlaget, men var ikke bekendt  

 med at sagen aktuelt blev behandlet i kommunalbestyrelsen.
Ombudsmanden mente  

 derfor partshøringsreglen i forvaltningslovens § 19 var tilsidesat.  

 Ombudsmanden udtalte desuden at begrundelsen var mangelfuld, og at kommunen  

 burde have taget notat om kommunens mundtlige orienteringer af bibliotekaren.  

 (J.nr. 1998-0104-813).
Afskedigelse af ikkefaguddannet bibliotekar.  

 Proportionalitetsprincippet.
Partshøring.
Begrundelse.
Notatpligt B klagede over afskedigelse  

 af A og proceduren i forbindelse hermed.
Det fremgik af sagens akter  

 at A blev ansat på overenskomstvilkår som ledende folkebibliotekar  

 (ikkefaguddannet) i K Kommune pr. 1. januar 1994 på deltid.
I  

 ansættelsesbrevet  

 var desuden anført følgende:
 "...
 Der gøres opmærksom på, at  

 der ved evt. fremtidig ændring af (K) Kommunes biblioteksstruktur, kan ske  

 ændring af dit ansættelsesforhold.
..." I brev af 23. oktober 1996  

 blev A opsagt fra stillingen.
Kommunen skrev bl.a. følgende:
 "...
 Der foreligger nu politisk  

 beslutning om, at ledelse af biblioteksområdet i (K) Kommune fra 1. januar  

 1997 skal varetages af uddannet bibliotekar.
 Vi må derfor opsige dig i din  

 nuværende stilling som ledende ikke uddannet bibliotekar med fratrædelse ved  

 udgangen af februar måned 1997.
 (K) Kommune takker for  

 veludført arbejde i perioden, hvor du har været ansat på biblioteket.
..." Kommunen orienterede samme  

 dag Bibliotekarforbundet om opsigelsen.
 Statens Bibliotekstjeneste  

 skrev den 11. december 1996 bl.a. følgende til B:
 "...
 Statens Bibliotekstjeneste  

 har fået oversendt Deres henvendelse til Kulturministeriet samt efterfølgende  

 modtaget kopier af breve til (K) Kommune og kommunens svar på Deres  

 henvendelser.
 ...
Vedr. ansættelse af en faguddannet bibliotekar Folkebiblioteksloven § 6  

 foreskriver, at kommunerne ved ledighed i stillingen som biblioteksleder skal  

 ansætte en faguddannet bibliotekar.
Der er ikke i loven stillet krav om at  

 det  

 skal være en fuldtidsstilling, men det er for det meste hensigtsmæssigt.
I (K) blev  

 bibliotekarstillingen efter det oplyste ledig i 1993 og blev nybesat i  

 sommeren  

 1994 med en ikke-faguddannet person.
Såvel efter den tidligere som efter den  

 nugældende lov er der krav om, at lederen af biblioteket skal være  

 faguddannet  

 og kommunen var altså allerede ved ansættelsen af den nuværende leder  

 forpligtet til at ansætte en faguddannet.
Der var og er ingen mulighed for  

 dispensation.  

 Kommunen valgte på trods af lovreglen af hensyn til usikkerheden om en  

 kommende  

 ny struktur, at ansætte den ikke-faguddannede.
Den ansatte blev efter det  

 oplyste i ansættelsesbrevet gjort opmærksom på, at der ville ske ændringer i  

 ansættelsesforholdet senere på grund af planerne om at ændre  

 biblioteksbetjeningen.
Siden 1994 har der i kommunalbestyrelsen været  

 adskillige forslag fremme til en ny struktur.
Den ansatte er undervejs i  

 forløbet efter det oplyste blevet gjort opmærksom på, at der løbende var  

 forskellige forslag til behandling i kommunalbestyrelsen og kan ikke antages  

 at  

 have været uvidende om at der ville/skulle ske en ændring i  

 ansættelsesforholdet,  

 evt. en afskedigelse.
..." I brev af 25. marts 1997  

 skrev B til Tilsynsrådet for Fyns Amt.
B henviste bl.a. til en artikel af 25.  

 februar 1997 fra Fyns Amts Avis hvoraf det fremgik at formanden for K  

 Kommunes  

 undervisnings- og kulturudvalg havde udtalt at den tidligere leder "ikke  

 i  

 dagligdagen udviste den fleksibilitet, der var påkrævet", og at  

 "vedkommende  

 ikke var så fleksibel, at hun kunne komme til møde hos  

 kommunaldirektøren". B vedlagde i den forbindelse et brev af 12. marts  

 1997 fra kommunen til A hvori det blev bekræftet at der ikke forelå andet  

 skriftligt  

 materiale end det som allerede var udleveret i kopi til As ægtefælle  

 fra  

 personalemappen.
B mente at der i virkeligheden eksisterede en anden  

 "uofficiel" reel begrundelse for afskedigelsen.
Endelig mente B at  

 forvaltningslovens regler om partshøring mv. var overtrådt.
I brev af 1. april 1997 til  

 tilsynsrådet oplyste B at B kunne bevidne at der ikke i personalemappen var  

 dokumentation for udvalgsformandens påstande, og at der heller ikke var  

 dokumentation for partshøring, hvilket svarede til As påstand om at en  

 sådan  

 ikke havde fundet sted.
Desuden oplyste B at A den 15. oktober 1996 uden  

 forudgående varsel telefonisk var blevet afskediget af kommunaldirektøren, og  

 at socialudvalgsformanden den 22. oktober 1996 i lokalavisen havde  

 bekendtgjort at kommunalbestyrelsen havde besluttet at ansætte en faguddannet  

 bibliotekar.
K Kommune afgav den 17. april  

 1997 en udtalelse til tilsynsrådet.
Heri anførte kommunen bl.a. følgende:
 "...
 I 1993 fratrådte en tidligere  

 bibliotekar og gik på pension.
 Folkebiblioteksloven § 6  

 foreskriver, at kommunen ved ledighed i stillingen som biblioteksleder skal  

 ansætte en faguddannet bibliotekar.
 I 1993 blev (A) ansat  

 midlertidigt som afløser, indtil der politisk var truffet en afgørelse om den  

 fremtidige struktur.
 Allerede i 1992 videre i  

 1993-94-95 og 1996 har der politisk været drøftelser om strukturen.
 Pr. 1. januar 1994 blev (A)  

 som ikke-faguddannet ansat på følgende betingelser: Der gøres opmærksom på,  

 at  

 der ved evt. fremtidig ændring af (K) Kommunes biblioteksstruktur, kan ske  

 ændring af ansættelsesforhold. (A) har løbende mundtligt været underrettet om  

 de politiske drøftelser samt ved at alle dagsordener går til biblioteket.
I sommeren 1996 under  

 budgetlægningen blev biblioteksstrukturen igen drøftet.
På temadagen enedes  

 kommunalbestyrelsen om at tage udvidelsen af dagsordenen, hvilket også blev  

 meddelt (A).
Den 29. september var sidste  

 frist for ændringsforslag til budgettet.
Undervisnings- og Kulturudvalget  

 fremsendte bibliotekssagen som ændringsforslag.
 Den 14. oktober ved 2.  

 behandling blev udvidelsen af biblioteket godkendt af et flertal.
Den 15. oktober kl. ca. 15.00  

 1996 blev (A) pr. telefon underrettet om beslutningen.
Hun var ikke på  

 arbejde,  

 og vi fandt det vigtigt, at hun ikke skulle læse beslutningen i avisen.
Hun  

 blev først spurgt, om hun havde mulighed for at komme til møde, det var ikke  

 muligt.
Det blev aftalt, at hun skulle komme til samtale for yderligere  

 orientering torsdag den 17. oktober 1996.
 Samtalen fandt sted på  

 kommunaldirektørens kontor. (A) blev orienteret om beslutningens konsekvens,  

 det videre forløb af afskedigelse af hende, ansættelse af faguddannet  

 bibliotekar samt ansættelse af assistent.
 Den 23. oktober 1996 blev  

 anbefalet opsigelse sendt til (A) samt kopi af brev til Bibliotekarforbundet  

 således, at der var 1 uge til høring m.v.
 Iøvrigt finder vi, at  

 lovgivningen på området er fulgt i hele denne sag.
..." K Kommune fremsendte den 30.  

 maj 1997 til tilsynsrådet en beskrivelse af 28. maj 1997 af sagsgangen i  

 forbindelse med opsigelsen.
Heri anførtes bl.a. følgende:
 "...
 Forvaltningslovens § 19, som  

 omhandler høring, tolkes i forbindelse med en opsigelse normalt ved, at den  

 ansatte skal være informeret om opsigelsen, inden skriftlig opsigelse  

 modtages.
 ...
Bibliotekarforbundet har ikke  

 gjort indsigelse mod opsigelsen.
Leder af kulturområdet i (K) Kommune,  

 kommunaldir. (C) har i god tid inden skriftlig opsigelse fandt sted drøftet  

 opsigelsen med (A).
..." I brev af 5. juni 1997  

 kommenterede B kommunens udtalelse af 17. april 1997. B bestred at  

 biblioteksloven krævede afskedigelse af en ansat, og B anførte at A den 1.  

 januar 1994 var blevet fastansat uden prøvetid.
B anførte at bemærkningen i  

 ansættelsesbrevet om ændring af ansættelsesforhold intet varslede om  

 opsigelse  

 af fastansættelse.
Dagsordener vedrørende personaleforhold havde alle været  

 lukkede og var ikke blevet tilstillet biblioteket.
A var heller ikke blevet  

 mundtligt orienteret om indholdet af de lukkede dagsordener.
Dagsordenen med  

 ændringsforslag til budgettet havde været lukket.
Endvidere anførte B bl.a.  

 følgende:
 "...
(A) var tirsdag den 15.  

 oktober 1996 på arbejde hele dagen (8.15-16.00). Afskedigelsen blev givet af  

 kommunaldirektør (C) på (A)'s privattelefon kl. 16.30. Opringningen blev  

 modtaget af (As ægtefælle), som videregav den til (A). Opringningen  

 indebar  

 ingen opfordring til møde.
Ifølge (A) og (As ægtefælle), som overhørte  

 samtalen, var det kort og godt en lakonisk meddelelse om afskedigelsen! På  

 opfordring fra (A) kunne kommunaldirektøren kun meddele, at hun først havde  

 tid  

 til at drøfte afskedigelsen den efterfølgende tirsdag! Dette møde fandt sted  

 tirsdag den 22. oktober 1996 kl. 12.00 på kommunaldirektørens kontor og  

 indebar  

 kun en bekræftelse af afskedigelsen.
..." B fastholdt at der ikke var  

 sket partshøring.
Desuden anførte B at notatpligten var overtrådt.
 K Kommune udtalte herefter i  

 brev af 18. juni 1997 bl.a. følgende:
 "...
 På side 2 i vort brev af 17.  

 april d.å. bemærker vi, at lovgivningen på området er fulgt i denne sag.  

 Hermed  

 henvises til forvaltningslovens §§ 19 og 21.
 (A) er i alle årene fra 1992  

 til 1996 blevet mundtligt orienteret om sager vedrørende biblioteket, som  

 skulle politisk behandles, og efterfølgende skriftligt, såfremt der blev  

 truffet en beslutning.
Angående forløbet i 1996 kan  

 oplyses, at (A) i juni blev mundtligt orienteret om, at  

 biblioteksstruktursagen  

 igen var på dagsordenen.
Ligeledes mundtligt orienteret om, at  

 kommunalbestyrelsen  

 i august på temadagen enedes om at tage udvidelsen af dagsordenen.
 Da udvidelse af biblioteket  

 blev fremsat som ændringsforslag til 2. behandling af budgettet, blev det fra  

 politisk side vurderet, at der nok ikke var flertal for udvidelsen, hvorfor  

 (A)  

 ikke blev orienteret personligt om dette tiltag.
 Allerede dagen efter blev der  

 givet mundtlig besked om, at beslutningen var taget.
Der blev i h.t. vore regler  

 indkaldt til møde for nærmere drøftelse.
Indkaldelsen skete mundtligt.  

 Afskedigelsen skete derefter pr. anbefalet brev til (A), og kopi af  

 afskedigelsen sendtes samtidig til Bibliotekarforbundet.
..." I brev af 23. juni 1997  

 fremsatte kommunen yderligere kommentarer.
Heri anførtes bl.a.:
 "...
Vi mangler at oplyse, at (K)  

 Kommunalbestyrelse ved 2. behandling af budget 1997 besluttede, at  

 biblioteksvæsenet i (K) skulle omstruktureres således * at folke- og  

 skolebibliotekerne sammenlægges og integreres mest muligt.
 * at folkebiblioteket udvides  

 fra deltidsbibliotek til fuldtidsbibliotek.
 * at der ansættes en  

 faguddannet fuldtidsbibliotekar til varetagelse af folkebiblioteket og til  

 koordinering af bogkøb for skolebibliotekerne.
 En høring før beslutningen  

 blev taget ville ikke have påvirket eller haft indflydelse på  

 beslutningsindholdet og den endelige beslutning.
 Afskedigelse af (A) var ikke  

 på dagsordenen, men var en naturlig konsekvens af beslutningen.
 Beslutningen er ikke ændret i  

 forhold til det oplæg, der forelå allerede i juni, og som der mundtligt var  

 givet orientering om.
..." I brev af 10. september 1997  

 udtalte Tilsynsrådet for Fyns Amt bl.a. følgende:
 "...
Tilsynsrådet finder ikke  

 grundlag for at antage, at (K) kommunalbestyrelse har overtrådt reglerne om  

 partshøring.
Tilsynsrådet har herved lagt vægt på, at der i (A)s  

 ansættelsesbrev  

 var taget forbehold for hendes ansættelsesforhold ved en eventuel ændring af  

 biblioteksstrukturen.
Tilsynsrådet finder endvidere at måtte lægge til grund,  

 at (A) som af kommunalbestyrelsen anført løbende har været orienteret om  

 overvejelserne  

 i den retning.
Der ses ikke herudover at have foreligget forhold af faktisk  

 karakter, som kommunalbestyrelsen efter loven burde have givet (A) lejlighed  

 til at udtale sig om.
 Efter forvaltningslovens § 22  

 skal en afgørelse, når den meddeles skriftligt, være ledsaget af en  

 begrundelse.
I (K) kommunes anbefalede  

 brev af 23. oktober 1996, hvori (A) opsagdes fra sin stilling som ledende  

 bibliotekar, er anført, at kommunalbestyrelsen havde truffet beslutning om at  

 ansætte en faguddannet bibliotekar.
Henset hertil og til, at der i (A)s  

 ansættelsesbrev var taget forbehold om hendes stilling ved en eventuel  

 ændring  

 af biblioteksstrukturen, finder tilsynsrådet, at kommunalbestyrelsen har  

 opfyldt sin pligt til begrundelse.
 Tilsynsrådet har ikke fundet  

 grundlag for at fastslå, at forvaltningsloven iøvrigt skulle være tilsidesat  

 ved afskedigelsen af (A).
 Tilsynsrådet har ikke på  

 grundlag af den fra Dem modtagne avisartikel fra et møde i en partiforening  

 fundet anledning til at undersøge, om der skulle være en  

 "uofficiel"  

 reel grund til afskedigelsen som antydet i Deres brev af 25. marts 1997.
..." Den 21. september 1997  

 klagede B første gang til mig.
B anførte bl.a. at formuleringen i  

 ansættelsesbrevet ikke kunne gøre det ud for "partshøring"  

 adskillige  

 år senere, og at kommunen ved ikke at optage forhandling med A om ændret  

 ansættelse i den nyoprettede stilling som assistent i stedet for afskedigelse  

 havde overtrådt sine egne personalepolitiske retningslinier.
 Jeg videresendte den 27.  

 oktober 1997 Bs henvendelse til tilsynsrådet med henblik på at  

 tilsynsrådet  

 fik lejlighed til at tage stilling til om kommunen havde overholdt egne  

 retningslinier.
 I brev af 10. november 1997  

 til tilsynsrådet udtalte kommunen bl.a. følgende:
 "...
 (K) Bibliotek overgik fra  

 deltids- til heltidsbibliotek pr. 1. januar 1997 jf. kommunalbestyrelsens  

 beslutning den 14. oktober 1996.
 Den samlede  

 personalenormering på biblioteket blev godkendt til en uddannet  

 fuldtidsbibliotekarstilling og en deltidsmedhjælperstilling på 12-14 timer.
 Den tidligere ikke-uddannede  

 bibliotekar var deltidsansat på 17,4 timer.
I samtale i oktober 1996  

 nævnte jeg muligheden af, at (A) fra februar 1997 eventuelt kunne tilbydes  

 deltidsmedhjælperstillingen.
Dog var det besluttet, at stillingen skulle  

 opslås internt jf. normal praksis.
 Der indkom 3 interne  

 ansøgninger, bl.a. også fra (A), og alle 3 ansøgere var til samtale.
 Ansættelsesudvalget bestod af  

 skolebibliotekarerne ved (L) og (M) Skole, den nyansatte ledende bibliotekar  

 og  

 undertegnede.
 Et flertal i udvalget ønskede  

 en anden ansat og dermed ikke (A).
På baggrund af  

 personalepolitikken og min tidligere samtale med (A) fandt jeg, at vi måtte  

 forelægge ansættelsen og problemstillingen for det politiske udvalg, før  

 endelig beslutning kunne træffes.
Det skete samme dag i Undervisnings- og  

 Kulturudvalget, og efter samtale og aftale med borgmesteren blev vor  

 bibliotekar  

 stillet frit, således at vedkommende, som flertallet ønskede ansat, fik  

 tilbudt  

 stillingen. Økonomiudvalget blev senere orienteret om beslutningen.
Jeg  

 valgte  

 personligt at meddele (A) beslutningen ved samtale på biblioteket.
(A) skulle iht. vor personalepolitik  

 have en afskedsgave. (A) meddelte, at hun ikke ønskede selv at afhente den,  

 hvorfor jeg, efter ønske fra den nye bibliotekar, valgte at lade ham  

 overbringe  

 den personligt hjemme privat hos (A). Bibliotekaren skulle ved overrækkelse  

 af  

 afskedsgaven nævne muligheden for optagelse i jobbanken jf.  

 personalepolitikken.  

 Jeg har senere fået oplyst, at den oplysning ikke blev givet.
Det beklager vi  

 meget.
(A) var ansat som leder med  

 eget budget og personaleansvar.
Hun var ligeledes medlem af den udvidede  

 ledergruppe, som sammen med SU har godkendt vor personalpolitik. (A)  

 kan/burde  

 derfor ikke være ubekendt med reglerne.
I marts/april måned var der  

 en ledig deltidsstilling i terapien på (N)s Plejehjem.
Jeg ringede  

 personligt  

 til (A) og fortalte om stillingen. (A) meddelte, at hun ikke var  

 interesseret,  

 og at hun havde fået andet arbejde.
Hermed betragtede vi os som løst fra vore  

 forpligtelser iht. vore regler på området.
..." Tilsynsrådet for Fyns Amt  

 udtalte i brev af 8. december 1997 bl.a. følgende:
 "...
I pkt. 3.4 i  

 Personalepolitik for (K) kommune er om uansøgt afsked anført, at  

 hovedreglen  

 er, at uansøgt afsked aldrig må komme som en overraskelse, ligesom det så  

 vidt  

 muligt skal undgås, at medarbejdere afskediges ved indskrænkninger,  

 rationaliseringer,  

 institutionsnedlæggelser eller indførelse af ny teknologi.
Det skal ved  

 nedskæringer vurderes, om afskedigelse kan ske ved naturlig afgang.
Bliver  

 afskedigelse alligevel aktuel, tilbydes den afskedigede opførelse i  

 jobbanken.  

 Inden afskedigelse finder sted, skal det - uanset årsagen - undersøges, om  

 medarbejderen kan omplaceres til en anden stilling.
 ...
Som anført i (K) kommunes  

 udtalelse søgte (A) den i Deres brev af 21. september 1997 omtalte stilling  

 som  

 biblioteksassistent.
Tilsynsrådet finder ikke grundlag for at antage, at  

 kommunen har handlet ulovligt ved at udnævne en anden ansøger end (A) i  

 stillingen.
 Som anført har (K) kommune  

 beklaget, at (A) ikke fik tilbud om optagelse i jobbanken, men samtidig  

 oplyst,  

 at hendes opmærksomhed senere blev henledt på en anden stilling i kommunen.
 Tilsynsrådet har taget  

 kommunens beklagelse til efterretning.
 Tilsynsrådet finder samlet  

 fortsat ikke i de foreliggende oplysninger grundlag for at fastslå, at (K)  

 Kommunalbestyrelse har handlet ulovligt i forbindelse med afskedigelsen.
 Tilsynsrådet har dog henledt  

 kommunalbestyrelsens opmærksomhed på, at Folketingets Ombudsmand tidligere  

 har  

 udtalt i en tilsvarende sag, at en kommunes interne retningslinier efter hans  

 opfattelse er at sidestille med de i forvaltningslovens § 24 nævnte  

 retsregler  

 i henhold til hvilke afgørelsen om afskedigelse af den pågældende medarbejder  

 var truffet, og at kommunen derfor i sin begrundelse for afskedigelsen burde  

 have henvist til disse retningslinier.
..." I brev af 14. januar 1998  

 klagede B til mig igen.
B anførte bl.a. at A skulle have været tilbudt  

 biblioteksassistentstillingen i stedet for at være henvist til at søge denne  

 på  

 lige fod med andre.
Tilsynsrådet har i brev af  

 27. januar 1998 bl.a. udtalt at der ikke efter tilsynsrådets opfattelse er  

 regler for - heller ikke efter kommunens retningslinier - at en ansat der  

 afskediges, har krav på en bestemt anden stilling.
Tilsynsrådet henholdt sig  

 i  

 øvrigt til sine tidligere udtalelser.
 I brev af 2. februar 1998  

 anførte B bl.a. at den ledige stilling på Ns Plejehjem B bekendt ikke  

 eksisterede og aldrig inden for den aktuelle sags tidsforløb havde  

 eksisteret.  

 Ordlyden af kommunaldirektørens telefoniske henvendelse til A var ifølge  

 denne:  

 "Du kan jo spørge (N)s Plejehjem, om de har brug for en vikar på  

 deltid".
 K Kommune udtalte i brev af  

 2. marts 1998 til tilsynsrådet at socialforvaltningen i forbindelse med  

 As fratræden  

 blev spurgt om der var mulighed for ansættelse inden for det sociale område.  

 Der var på det tidspunkt ikke umiddelbart ledige stillinger, bl.a. på grund  

 af  

 personalereduktioner generelt, men efter kontakt til lederen på Ns  

 Plejehjem  

 blev det oplyst at plejehjemmet til stadighed stod og manglede afløsere,  

 hvorfor plejehjemmet var interesseret i at vedkommende rettede henvendelse  

 med  

 henblik på beskæftigelse som afløser.
 Kommunens udtalelse gav ikke  

 tilsynsrådet anledning til bemærkninger.
 I brev af 18. marts 1998  

 fremsatte B yderligere kommentarer.
Ombudsmandens udtalelse Indledningsvis bemærkes at ombudsmanden normalt kun kan tage stilling  

 til forhold i kommunerne fra før den 1. januar 1997, hvis der er klageadgang  

 til en statslig myndighed.
Tilsynsrådet anses i denne forbindelse ikke som en  

 klagemyndighed.
Da afskedigelsen fandt sted i 1996 kan jeg ikke umiddelbart  

 tage stilling til (K) Kommunes dispositioner.
Min undersøgelse er begrænset  

 til at vedrøre spørgsmålet om hvorvidt den udtalelse som tilsynsrådet har  

 afgivet, kan give mig grundlag for kritik.
Som tilsynsrådet skrev i sit brev af 10. september 1997, er det kommunale  

 tilsyn et legalitetstilsyn.
Dette betyder at tilsynsrådet kun kan gribe ind  

 over for en kommune, hvis der foreligger en tilsidesættelse af lovgivningen  

 (eller af gældende ret i øvrigt). Tilsynsrådet kan således ikke tage stilling  

 til rimeligheden eller hensigtsmæssigheden af dispositioner som en kommune  

 foretager inden for lovens rammer.
1. Afskedigelsesafgørelsen Tilsynsrådet har udtalt at der ikke er grundlag for at fastslå at kommunen  

 handlede ulovligt i forbindelse med afskedigelsen.
Efter funktionærlovens § 2 b, stk. 1, skal en opsigelse være rimeligt  

 begrundet i funktionærens eller myndighedens forhold.
Det er ligeledes fast  

 antaget i den forvaltningsretlige teori og i praksis at en afgørelse om  

 afsked af en offentligt ansat forudsætter at der er et sagligt grundlag for  

 afskedigelsesbeslutningen.
 Opsigelsen var begrundet med at der skulle ansættes en uddannet bibliotekar.
 Efter folkebibliotekslovens § 6 (lov nr. 1100 af 22. december 1993) skal  

 lederen af et folkebibliotek være faguddannet bibliotekar.
 Bestemmelsen fik sin nugældende ordlyd ved lov nr. 377 af 7. juni 1989. Af  

 bemærkningerne hertil  

 fremgår bl.a. følgende:
 ...
 I § 6 i nugældende lov  

 bevares - med en redaktionel ændring - kun bestemmelsen om, at lederen af et  

 folkebibliotek skal være faguddannet bibliotekar.
 Dermed videreføres princippet  

 om, at enhver nybesættelse af stillingen som leder af et folkebibliotek skal  

 ske med en faguddannet bibliotekar, medmindre ingen faguddannet bibliotekar  

 søger stillingen.
 Ved faguddannet bibliotekar  

 forstås en person med eksamen fra Danmarks Biblioteksskole eller en  

 tilsvarende  

 udenlandsk eksamen.
... Kravet om at der ved  

 nybesættelse skulle ansættes en faguddannet bibliotekar var således gældende  

 på  

 tidspunktet for (A)s ansættelse den 1. januar 1994. I Statens  

 Bibliotekstjenestes  

 brev af 11. december 1996 er oplyst at kommunen på trods af lovreglen  

 af  

 hensyn til usikkerheden om en kommende ny struktur valgte at ansætte  

 den  

 ikke-faguddannede.
Lovreglen er i brevet (fejlagtigt) beskrevet som et  

 ubetinget krav om ansættelse af en faguddannet.
Der foreligger ingen  

 oplysninger om hvorvidt stillingen dengang tillige blev søgt af faguddannede  

 bibliotekarer.
På det foreliggende grundlag har jeg ikke holdepunkter for at  

 antage at ansættelsen var ulovlig.
Når der foreligger en lovlig  

 ansættelse, vil en arbejdsgiver normalt ikke med rette som eneste  

 afskedigelsesgrund kunne påberåbe sig et forhold der forelå allerede ved  

 ansættelsen og som arbejdsgiveren var bekendt med.
Jeg henviser i denne  

 forbindelse til en dom af 9. oktober 1998 afsagt af Vestre Landsrets 3.  

 afdeling.
Kopi vedlægges.
 Afskedigelsen må således  

 (tillige) bero på andre omstændigheder.
Det der udløste afskedigelsen  

 i 1996, var kommunens beslutning om ændret biblioteksstruktur.  

 Omstruktureringen  

 havde således væsentlig indflydelse på beslutningen om afskedigelse.  

 Strukturændringen indebar bl.a. at stillingen som leder af folkebiblioteket  

 blev ændret fra en deltidsstilling til en fuldtidsstilling.
Jeg har ikke  

 grundlag for at antage at denne beslutning ikke var sagligt begrundet.
Jeg  

 henviser i øvrigt i denne forbindelse til Lars Svenning Andersen,  

 Funktionærret  

 (1998), s. 530, hvor det anføres at en arbejdsgivers vurdering af at det er  

 mest hensigtsmæssigt at have én ansat - og ikke to deltidsansatte - i  

 funktionen, normalt ikke vil blive tilsidesat.
Der var således tale om  

 oprettelse af en ny fuldtidsstilling.
Det kan ikke give mig anledning til  

 bemærkninger at kommunen ved besættelsen af denne stilling besluttede at  

 ansætte en faguddannet bibliotekar i overensstemmelse med lovens krav og som  

 følge heraf traf afgørelse om at afskedige (A).
 De har anført at (A) burde  

 have fået tilbudt ansættelse i stillingen som deltidsmedhjælper.
 Af Personalepolitik for (K)  

 Kommune (9. oktober 1995) pkt. 3.4. fremgår at det inden uansøgt  

 afskedigelse  

 finder sted - uanset årsagen - skal undersøges om medarbejderen kan  

 omplaceres  

 til en anden stilling.
Reglen ligger tæt op ad det  

 almindelige forvaltningsretlige proportionalitetsprincip hvorefter der ikke  

 må  

 anvendes mere indgribende foranstaltninger hvis mindre indgribende  

 foranstaltninger er tilstrækkelige, jf.
Kaj Larsen mfl., Forvaltningsret  

 (1994), s. 172.
Efter disse regler er der  

 ikke nogen ubetinget ret for medarbejderen til omplacering, endsige  

 omplacering til en bestemt stilling.
Bestemmelsen i de interne retningslinier  

 indebærer imidlertid en pligt for kommunen til at undersøge muligheden for  

 omplacering  

 inden afskedigelse finder sted.
 Spørgsmålet er herefter om  

 kommunen ved at henvise (A) til at søge medhjælperstillingen på lige fod med  

 andre har opfyldt sin forpligtelse.
Pligten til at undersøge  

 omplaceringsmuligheden er ikke nærmere defineret.
Det er derfor ikke muligt  

 at  

 sige noget præcist om hvorledes undersøgelsen skal ske.
Ud fra en almindelig  

 sproglig forståelse må det antages at kommunen aktivt skal undersøge om der  

 er  

 en anden/andre stilling(er) som vil kunne besættes med den pågældende.  

 Samtidig  

 må det tages i betragtning at kommunen normalt ikke har mulighed for at  

 tilsidesætte den almindelige regel om at stillinger i det offentlige skal  

 besættes med den (blandt flere ansøgere) som anses for bedst kvalificeret,  

 jf.  

 Kaj Larsen mfl., Forvaltningsret (1994), s. 147ff.
Således som sagen er oplyst,  

 må jeg lægge til grund at kommunen ikke anså det for muligt at tilbyde (A)  

 stillingen, dels fordi denne skulle opslås, dels fordi man ønskede at ansætte  

 en anden ansøger.  

 Muligheden blev  

 således overvejet, men med negativt resultat.
Jeg har herefter ikke grundlag  

 for at antage at kommunen ikke har opfyldt sin undersøgelsespligt.
 Spørgsmålet er herefter om  

 kommunen burde have ansat (A) i medhjælperstillingen.
Afgørelsen af om en stilling  

 skal besættes med en bestemt person, hviler på vurderinger og afvejninger af  

 en  

 række forskellige hensyn og omstændigheder, herunder hvem der må anses for  

 bedst kvalificeret til stillingen.
Som ombudsmand har jeg ikke særlige  

 forudsætninger for at afveje disse forskellige hensyn og omstændigheder på en  

 anden og bedre måde end myndighederne.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis  

 der er tale om ganske særlige omstændigheder, kan jeg kritisere  

 myndighedernes  

 afgørelse.
Det kan f.eks. være tilfældet hvis sagen er mangelfuldt oplyst  

 eller  

 afgørelsen i forhold til andre lignende sager er udtryk for en  

 forskelsbehandling der ikke er sagligt begrundet.
Under min gennemgang af  

 sagen har jeg ikke fundet sådanne omstændigheder.
Jeg har herefter ikke  

 grundlag for at antage at kommunen handlede i strid med lovgivningen ved  

 beslutningen om at ansætte en anden end (A) i medhjælperstillingen.
Det  

 bemærkes at jeg ikke har fundet tilstrækkeligt grundlag for at undersøge, om  

 det var i overensstemmelse med bestemmelsen i § 18, stk. 3, i den kommunale  

 styrelseslov at beslutningen blev truffet af kommunens undervisnings- og  

 kulturudvalg og ikke af økonomiudvalget.
Jeg har noteret mig at kommunens  

 overvejelser  

 om omplacering - så vidt ses - foregik efter at opsigelsen var sket.
Da  

 overvejelserne imidlertid foregik i opsigelsesperioden og altså inden  

 afskedigelsen trådte i kraft, finder jeg ikke anledning til at foretage  

 videre  

 vedrørende dette punkt.
 Sammenfattende mener jeg  

 således ikke at jeg kan kritisere tilsynsrådets udtalelse vedrørende dette  

 punkt.
2. Partshøring Forvaltningslovens § 19, stk.  

 1, indeholder følgende bestemmelse:
Kan en part i en sag ikke  

 antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
... Som det fremgår, medfører  

 denne bestemmelse ikke blot at parten skal være orienteret om beslutningen  

 inden den meddeles; bestemmelsens funktion er at give parten lejlighed til at  

 udtale sig om sagen inden myndigheden træffer afgørelse.
 Kommunens beskrivelse af 28.  

 maj 1997 af sagsgangen i forbindelse med opsigelsen om forståelsen af § 19 er  

 således langtfra dækkende.
Kommunen har anført at (A) i  

 årene fra 1992 til 1996 blev orienteret om sager vedrørende biblioteket som  

 blev behandlet politisk.
Denne løbende orientering kan efter min opfattelse  

 ikke erstatte en partshøring efter § 19. Reglen indebærer at en eventuel  

 partshøring skal ske når spørgsmålet om afskedigelse bliver aktuelt.
I juni 1996 kom biblioteksstruktursagen  

 igen til politisk debat.
Sagen blev dog taget af dagsordenen i august. (A)  

 blev  

 mundtligt orienteret herom.
 Sagen blev først aktuel igen  

 den 29. september 1996 hvor sagen blev fremsendt som ændringsforslag til  

 budgettet. (A) blev ikke orienteret herom.
Kommunalbestyrelsen traf  

 beslutning om ændret biblioteksstruktur den 14. oktober 1996. Det blev  

 samtidig  

 besluttet at ansætte en faguddannet fuldtidsbibliotekar.
Beslutningen indebar  

 således reelt at (A) ikke kunne fortsætte i stillingen som ledende  

 folkebibliotekar.
 Kommunen har anført at  

 beslutningen ikke blev ændret i forhold til det oplæg der forelå i juni, og  

 som  

 hun mundtligt var blevet orienteret om.
(A) blev desuden den 15.  

 oktober 1996 telefonisk orienteret om beslutningen, og der blev enten den 17.  

 eller den 22. oktober 1996 afholdt et møde med kommunaldirektøren.
Således  

 som  

 sagen er forelagt mig, må jeg lægge til grund at disse drøftelser alene har  

 været af orienterende karakter.
 Der blev således ikke på  

 noget tidspunkt foretaget en egentlig partshøring.
 Jeg må forstå kommunens  

 udtalelser således at kommunen mener at (A) har været fuldt ud orienteret om  

 baggrunden for afskedigelsesbeslutningen, og at det derfor ikke var  

 nødvendigt  

 at foretage en partshøring.
Ifølge kommunen var (A) i  

 juni 1996 mundtligt orienteret om det oplæg der lå til grund for  

 kommunalbestyrelsens beslutning, og beslutningen blev ikke ændret i forhold  

 til oplægget.
Der er ikke i sagen noget notat el.lign. om den mundtlige  

 orientering.  

 Et fyldestgørende grundlag for kommunalbestyrelsens beslutning måtte omfatte  

 oplysning om behovet for at ændre stillingen til en fuldtidsstilling og for i  

 den forbindelse at ansætte en faguddannet.
De har ikke benægtet  

 kommunens oplysning om at (A) blev orienteret om oplægget i juni 1996, men  

 alene gjort gældende at hun ikke blev orienteret om indholdet af lukkede  

 dagsordener og partshørt.
Jeg lægger derfor til grund at (A) i hvert fald i  

 en  

 vis udstrækning var orienteret om beslutningsgrundlaget.
 (A) var imidlertid ikke orienteret  

 om at sagen - efter at være taget af dagsordenen i august 1996 - skulle  

 behandles i kommunalbestyrelsen den 14. oktober 1996.
Partshøringspligten gælder  

 imidlertid selv om parten er bekendt med oplysningerne, men blot ikke ved at  

 de vil blive brugt i den aktuelle sammenhæng, jf.
Jon Andersen mfl.,  

 Forvaltningsret (1994), s. 340. Der har i denne situation ikke tidligere  

 været  

 konkret anledning for parten til at fremkomme med en eventuel udtalelse i  

 sagen.
På denne baggrund er det min  

 opfattelse at kommunen ikke har overholdt partshøringsreglen i § 19, stk. 1.  

 Jeg anser det for kritisabelt at tilsynsrådet anså reglen for overholdt.
Jeg  

 har gjort tilsynsrådet bekendt med min opfattelse, men foretager mig i øvrigt  

 ikke mere vedrørende dette spørgsmål.
En medvirkende årsag til  

 afskedigelsen var at det ikke var muligt at omplacere (A). Som nævnt blev  

 dette  

 først klarlagt i opsigelsesperioden.
Der foreligger ikke oplysninger i sagen  

 vedrørende besættelsen af medhjælperstillingen som der efter min opfattelse  

 skulle partshøres over.
Jeg har derfor ikke grundlag for at antage at  

 partshøringsreglen er tilsidesat i denne forbindelse.
3. Begrundelse Efter forvaltningslovens § 24  

 skal en begrundelse for en afgørelse indeholde en henvisning til de  

 retsregler  

 i henhold til hvilke afgørelsen er truffet.
Hvis afgørelsen beror på et  

 administrativt skøn, skal begrundelsen tillige angive de hovedhensyn der har  

 været bestemmende for skønsudøvelsen.
Om fornødent skal der endvidere gives  

 en  

 kort redegørelse for de oplysninger vedrørende sagens faktiske omstændigheder  

 som er tillagt væsentlig betydning for afgørelsen.
 Begrundelsen burde have  

 indeholdt en henvisning til funktionærlovens § 2 og folkebibliotekslovens §  

 6.  

 Jeg er desuden enig med tilsynsrådet i at der burde have været henvist til  

 kommunens interne retningslinier.
 Navnlig under hensyn til at  

 der ikke tidligere var givet (A) en skriftlig redegørelse om baggrunden for  

 afskedigelsen, burde begrundelsen efter min opfattelse tillige have angivet  

 hvorfor det var besluttet at ændre stillingen til en fuldtidsstilling og at  

 besætte den med en faguddannet.
Jeg anser det for kritisabelt  

 at tilsynsrådet i sin udtalelse af 10. september 1997 udtalte at kommunen  

 havde  

 opfyldt begrundelsespligten efter § 24. Jeg har gjort tilsynsrådet bekendt  

 med  

 min opfattelse.
Da kommunen i forbindelse med tilsynsrådets behandling af  

 sagen  

 har givet en uddybende begrundelse, foretager jeg mig ikke mere vedrørende  

 dette punkt.
4. Notatpligt De har anført at kommunen  

 ikke har overholdt reglerne om notatpligt.
 Offentlighedslovens § 6, stk.  

 1, har denne ordlyd:
I sager, hvor der vil blive  

 truffet afgørelse af en forvaltningsmyndighed, skal en myndighed, der  

 mundtligt modtager oplysninger vedrørende en sags faktiske omstændigheder,  

 der  

 er af betydning for sagens afgørelse, eller som på anden måde er bekendt med  

 sådanne oplysninger, gøre notat om indholdet af oplysningerne.
Det gælder dog  

 ikke, såfremt oplysningerne i øvrigt fremgår af sagens dokumenter. Jeg har tidligere (Folketingets  

 Ombudsmands beretning for året 1989, s. 138) udtalt at bestemmelsen må anses  

 som udslag af en almindelig retsgrundsætning om at offentlige myndigheder har  

 pligt til at gøre notat om alle væsentlige ekspeditioner i en sag.
Denne  

 pligt  

 er normalt en forudsætning for en effektiv kontrol med om myndighederne har  

 handlet korrekt.
Pligten har således bevismæssig betydning.
 Kommunen udarbejdede ikke  

 notat om den mundtlige orientering af (A) i juni 1996 eller den senere  

 orientering i oktober 1996. Henset til betydningen af orienteringen i  

 relation  

 til partshøringspligten efter forvaltningslovens § 19, jf. ovenfor, er det  

 min  

 opfattelse at kommunen i henhold til den nævnte retsgrundsætning burde have  

 foretaget notat om orienteringen.
Jeg anser det for kritisabelt  

 at tilsynsrådet ikke udtalte sig om dette spørgsmål.
Jeg har gjort  

 tilsynsrådet  

 bekendt med min opfattelse.
