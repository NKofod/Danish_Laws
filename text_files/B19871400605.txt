 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Struer vildtreservat i Ringkøbing amt.
 § 1. Vildtreservatet omfatter:
a.
Kilen b.
Den del af Struer Bugt, der ligger vest for en ret linie fra spidsen af  

 Struer havns vestre havnemole til det punkt på strandbredden, hvor en ret  

 linie mod øst fra Stranbjerggård rammer kysten.
c.
Vej- og jernbanedæmningen, der adskiller Struer Bugt fra Kilen.
 Stk. 2. De i stk. 1 nævnte vandområder afgrænses mod land af højeste ,  

 daglige vandstandslinie.
 § 2. På de i § 1, stk. 1 nævnte områder er det forbudt at udøve jagt på  

 eller på anden måde at ombringe, indfange eller forjage fugle og pattedyr.
 § 3. På det i § 1, stk. 1, litra a nævnte vandområde (Kilen) er  

 windsurfing samt sejlads med højere hastighed end 5 knob (ca. 9 km/t)  

 forbudt.
 Stk. 2. På vildtreservatets område er færdsel med ladt skydevåben  

 forbudt.
 § 4. Landbrugsministeriets Vildtforvaltning kan, når særlige forhold  

 taler derfor, dispensere fra bestemmelserne i §§ 2 og 3 efter nærmere af  

 Landbrugsministeriet fastsatte retningslinier.
§ 5. Overtrædelse af bestemmelserne i § 2 og 3 straffes i medfør af § 51, stk. 4 i lov om jagt og vildtforvaltning med bøde, for så vidt  

 strengere straf ikke er forskyldt efter den øvrige lovgivning.
 § 6. Bekendtgørelsen træder i kraft den 1. august 1987.
