Nr LSF 316 Forslag til Lov om ændring af lov om social bistand (Supplerende tilskud  

 til forældre på orlov til børnepasning) Fremsat af socialministeren (Karen Jespersen) den 19. maj 1993 Vedtaget ved tredjebehandling den 25. juni 1993 Lov nr. 499 af 30/06/1993 § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 279 af 6. maj 1993, foretages følgende ændring:
 Efter § 69 a indsættes:
»§ 69 b.
Kommunalbestyrelsen kan beslutte at give et  

 supplerende tilskud til forældre, der modtager orlovsydelse til børnepasning,  

 jf. lov om orlov.
Kommunalbestyrelsen kan beslutte, at tilskuddet kun gives  

 til forældre med børn under 3 år.
Tilskuddet kan ikke gives, når grundlaget  

 for orlovsydelsen er modtagelse af kontanthjælp, jf. lov om orlov § 9, stk.  

 3.
Stk. 2. Kommunalbestyrelsen fastsætter størrelsen af tilskuddet,  

 der maksimalt kan udgøre 35.000 kr. årligt.
For beskæftigede orlovshavere kan  

 tilskuddet og orlovsydelsen tilsammen ikke overstige 80 pct. af den hidtidige  

 lønindtægt.
For ledige orlovshavere kan tilskuddet og orlovsydelsen tilsammen  

 ikke overstige arbejdsløshedsdagpengenes højeste beløb, jf. lov om  

 arbejdsløshedsforsikring m.v.
Stk. 3. Tilskuddet udbetales af kommunen mod dokumentation for  

 modtagelse af orlovsydelse til børnepasning.« § 2 Stk. 1. Loven træder i kraft den 1. januar 1994.
 Stk. 2. Socialministeren fremsætter forslag om revision af  

 bistandslovens § 69 b inden udgangen af 1995.
Oprindeligt fremsat forslag § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 279 af 6. maj 1993, foretages følgende  

 ændringer:
 1. Efter § 69 a indsættes:
»§ 69 b.
Kommunalbestyrelsen kan beslutte at give et  

 supplerende tilskud til forældre, der modtager orlovsydelse til børnepasning,  

 jf. lov om orlov.
Kommunalbestyrelsen kan beslutte, at tilskuddet kun gives  

 til forældre med børn under 3 år.
Tilskuddet kan ikke gives, når grundlaget  

 for orlovsydelsen er modtagelse af kontanthjælp, jf. lov om orlov § 9, stk.  

 3.
Stk. 2. Kommunalbestyrelsen fastsætter størrelsen af tilskuddet,  

 der maksimalt kan udgøre 35.000 kr. årligt.
For beskæftigede orlovshavere kan  

 tilskuddet og orlovsydelsen tilsammen ikke overstige 80 pct. af den hidtidige  

 lønindtægt.
For ledige orlovshavere kan tilskuddet og orlovsydelsen tilsammen  

 ikke overstige arbejdsløshedsdagpengenes højeste beløb, jf. lov om  

 arbejdsløshedsforsikring m.v.
 Stk. 3. Tilskuddet udbetales af kommunen mod dokumentation for  

 modtagelse af orlovsydelse til børnepasning.
§ 2 Stk. 1. Loven træder i kraft den 1. januar 1994.
 Stk. 2. Socialministeren fremsætter forslag om revision af  

 bistandslovens § 69 b inden udgangen af 1995.
Bemærkninger til lovforslaget Almindelige bemærkninger Lovforslaget fremsættes som led i regeringens samlede udspil om  

 strukturreformer og beskæftigelsesfremmende initiativer.
 Det indgår samtidig i regeringsgrundlaget »En ny start«, at der  

 skal gøres en indsats for at nedbringe ventetiderne til dagtilbud for børn.
 Regeringen har endvidere taget initiativ til en orlovsreform, der også har  

 som et af sine formål at forbedre småbørnsfamiliernes vilkår.
Det indgår som en del af orlovsreformen, at der skabes lettere adgang til  

 orlov til børnepasning.
Arbejdsministeren har den 21. april 1993 fremsat  

 forslag til lov om orlov, L 273. Arbejdsministerens lovforslag rummer bl.a.  

 forslag om en orlov til børnepasning på mindst 13 og højest 52 uger.  

 Orlovsydelsen er som udgangspunkt 80 pct. af arbejdsløshedsdagpengenes  

 højeste beløb, jf. lov om arbejdsløshedsforsikring m.v.
Med dette lovforslag gives der kommunerne adgang til at supplere  

 orlovsydelsen for forældre, der holder orlov til børnepasning.
Det  

 overordnede formål med lovforslaget er således at give yderligere incitament  

 til at tage orlov til børnepasning.
Der knyttes en betingelse om reduceret dagtilbudsanvendelse til orlov til  

 børnepasning.
Det foreslås i tilknytning til forslaget til lov om orlov, at  

 det barn under 3 år, man holder orlov til pasning af, ikke må benytte  

 offentligt dagtilbud, mens børn over 3 år højst må benytte en halvtidsplads.
Det er således en forudsætning for ydelse af tilskuddet, at forældrene  

 samtidig modtager orlovsydelse til børnepasning og dermed har reduceret eller  

 ingen plads i dagtilbud.
Barnet kan godt stå på venteliste til dagtilbud  

 samtidig med, at ydelsen udbetales.
Lovforslaget giver ikke en generel adgang  

 for kommunerne til at yde tilskud til børn på venteliste eller til forældre,  

 hvis børn ikke benytter offentligt dagtilbud.
Det er frivilligt for kommunerne, om de vil yde et sådant tilskud.
Da  

 efterspørgselspresset efter dagtilbud er størst på aldersgruppen under 3 år,  

 kan kommunerne selv beslutte, om de vil indskrænke tilskuddet til kun at  

 omfatte forældre, der holder orlov til pasning af børn under 3 år.
Kommunerne  

 får hermed et instrument til at lette presset på de dyre dagtilbud for de  

 mindste børn.
Kommunerne kan endvidere selv fastsætte tilskuddets nominelle størrelse  

 inden for det maksimale beløb på 35.000 kr.
Kommunalbestyrelsen kan ikke  

 ændre på den angivne andel af den hidtidige lønindtægt.
 Indførelse af tilskuddet og fastlæggelse af den øvre grænse herfor kan  

 således indgå i kommunernes tilrettelæggelse af deres dagtilbudsstruktur samt  

 i deres vurdering af, hvordan de vil imødekomme forældrenes ønske om pasning  

 af de mindste børn.
 Tilskuddet er skattepligtigt for modtageren.
Administrative konsekvenser Tilskuddet udbetales af kommunen, når forældrene kan dokumentere, at de  

 modtager orlovsydelse til børnepasning.
Ordningen forventes ikke at medføre  

 større administrative opgaver for kommunerne.
Økonomiske konsekvenser Forslaget har ingen konsekvenser for de økonomiske forhold mellem staten  

 og kommunerne.
Bemærkninger til lovforslagets enkelte bestemmelser Til § 1 Det er den enkelte kommunalbestyrelse, der selv beslutter om den vil  

 indføre tilskuddet til forældre på orlov til børnepasning.
Der er tale om et  

 supplerende tilskud, som ikke medfører fradrag i den orlovsydelse, der  

 udbetales efter lov om orlov.
Det er en betingelse for modtagelse af tilskud, at mindst een af  

 forældrene skal modtage orlovsydelse til børnepasning.
Der kan udbetales eet  

 tilskud pr. barn, som forældrene holder orlov til at passe.
Selvom begge  

 forældre holder orlov til pasning af det samme barn, kan der således ikke  

 udbetales to supplerende tilskud.
Tilskuddet er til dels en kompensation for det indtægtstab, som  

 beskæftigede og arbejdsløshedsforsikrede orlovshavere får ved overgangen til  

 orlov til børnepasning.
Orlovsydelsen til kontanthjælpsmodtagere svarer til  

 kontanthjælpen.
Kontanthjælpsmodtagere får dermed ikke et indtægtstab ved  

 overgangen til orlov.
Tilskuddet kan derfor efter forslaget ikke udbetales  

 til kontanthjælpsmodtagere, der holder orlov til børnepasning.
 Tilskuddet bortfalder, hvis betingelsen for modtagelsen af det ikke  

 længere er til stede.
 Ved offentligt dagtilbud forstås dagtilbud, der modtager offentlig støtte  

 i henhold til bistandslovens §§ 64, 69, 70 og 70a.
Kommunen beslutter tilskuddets størrelse, der for beskæftigede  

 orlovshavere ikke kan overstige 35.000 kr. årligt.
For forsikrede, ledige  

 orlovshavere kan tilskuddet og orlovsydelsen tilsammen ikke overstige  

 arbejdsløshedsdagpengenes højeste beløb.
