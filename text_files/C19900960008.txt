VIII Statens afholdelse af civilforsvarsudgifter 8.1 Generelle bestemmelser Af civilforsvarslovens § 26 fremgår, at indenrigsministeren kan fastsætte  

 regler for, i hvilket omfang staten deltager i udgifter ved de opgaver, der  

 nævnes i civilforsvarslovens §§ 18 og 20, ved uddannelse af det  

 ikke-statslige civilforsvarspersonel, ved foranstaltaninger i henhold til  

 civilforsvarslovens § 25 og ved etablering af kommunale øvelsesanlæg.
 Disse regler er fastsat i Indenrigsministeriets bekendtgørelse nr. 486 af  

 30. august l982 om statens deltagelse i visse civilforsvarsudgifter.  

 Bekendtgørelsen er optaget som bilag l8.
 Civilforsvarsstyrelsen afholder udgifterne i forbindelse med uddannelse af  

 K-værnepligtige og frivillige i det kommunale civilforsvar, jf. § 3, stk. 1  

 og stk. 2. Herudover kan Civilforsvarsstyrelsen også dække udgifterne til  

 uddannelse af de personer, som har fået pålæg om udførelse af  

 civilforsvarsopgaver efter civilforsvarslovens § 13, jf. § 3, stk. 3.
 Hvilke udgiftsposter, der dækkes af statsmidler for de enkelte  

 personelgruppers vedkommende fremgår af de forudgående afsnit.
Civilforsvarsstyrelsen dækker kun de udgifter, som falder inden for de  

 beløbsmæssige rammer, der er anført i bilag 11. Såfremt kommunalretlige  

 regler ikke er til hinder for, at kommunerne supplerer de nævnte ydelser, er  

 der ikke noget i de bestemmelser, som gælder for civilforsvaret, der hindrer  

 det.
Dette gælder dog ikke ydelse af godtgørelse for tabt arbejdsfortjeneste.
Løn til kommunalt ansatte arbejdsmænd, der bistår ved gennemførelsen af  

 den lokale uddannelse af CF-personel, dækkes af bloktilskuddene.
Dette  

 vedrører specielt følgende arbejdsopgaver:
- klargøring af uddannelseskøretøjer, slanger og andet  

 uddannelsesmateriel, herunder almindeligt eftersyn i det omfang, dette ikke  

 forudsætter et værkstedsophold og i øvrigt kan udføres uden faglært  

 arbejdskraft, samt vask og soignering, - udlægning af øvelsesdukker, markering af skader m.v., - oprydning efter øvelser og anbringelse af uddannelsesmateriel på depot.
 Vedrørende betaling for brug af undervisningslokaler m.v. skal  

 særligt bemærkes, at hvis CFF/DKB ønsker at benytte det kommunale  

 civilforsvars lokaler og undervisningsfaciliteter ved hvervning og uddannelse  

 af frivillige til kommunen, forudsættes dette at ske vederlagsfrit.
 Ved udlån af det kommunale civilforsvars lokaler og  

 undervisningsfaciliteter til politiet ved uddannelse af CF-ordenskorpset er  

 kommunerne berettiget til at få dækket sine udgifter til varme, el, rengøring  

 samt forbrug af undervisningsmidler og lignende.
 Af hensyn til det nære samarbejde skal Civilforsvarsstyrelsen dog  

 henstille, at der ikke kræves betaling for disse udgifter.
Udgifter som følge af indsættelse af det fredsmæssige  

 katastrofeberedskab afregnes separat ved indsendelse af opgørelse over de  

 udgifter, der er forbundet dermed.
Der henvises til bemærkningerne under de  

 enkelte personelkategorier og iøvrigt til retningslinier for opstilling af et  

 lokalt fredsmæssigt katastrofeberedskab (januar l969).
8.2 Enhedstimebeløb Kommunalt afholdte uddannelsesudgifter afregnes med et på forhånd særligt  

 udregnet enhedsbeløb pr. elevtime for værnepligtige og for frivillige.
Det  

 fremgår af bilag 24.1, hvilke udgiftsområder, der indgår i enhedsbeløbet,  

 ligesom bilag 24.1 og 24.2 indeholder de nærmere administrative bestemmelser  

 for ordningen.
 Refusion af uddannelsesudgifterne sker 2 gange årligt på grundlag af de  

 særligt udarbejdede skemaer (underbilag 24.2.1. og 2), som udfyldes og  

 indsendes af kommunerne.
 For at sikre, at Civilforsvarsstyrelsen kan foretage den endelige refusion  

 for det forudgående finansår inden regnskabsafslutningen, er det nødvendigt,  

 at et foreløbigt »skema 1« (underbilag 24.2.1) alene indeholdende  

 opgørelse over det netop afsluttede finansår er Civilforsvarsstyrelsen i  

 hænde senest 5. januar . Senest 10. februar indsendes det endelige, og  

 fuldstændigt udfyldte skema med kommunernes revisionspåtegning til  

 Civilforsvarsstyrelsen.
 Ordningen er økonomisk neutral, det vil sige, at der ikke herved er sket  

 en ændring i udgiftsfordelingen mellem stat og kommuner, og at den bevilling,  

 som er afsat til uddannelsesformål, fortsat vil blive anvendt dertil.
I bilag 11, Oversigt over ydelser til personel i det lokale civilforsvar,  

 findes de til en hver tid af staten fastsatte instruktørhonorarer samt øvrige  

 satser for diverse ydelser til værnepligtige og frivillige.
Disse satser  

 anvendes til regulering af enhedsbeløbene.
Satserne er derfor i princippet  

 vejledende minimumsatser for det kommunale civilforsvar.
Enhedsbeløbet vil  

 ikke blive forøget i tilfælde, hvor kommunerne anvender højere satser end  

 anført i bilaget.
Satserne for befordringsgodtgørelse, benyttelse af eget  

 motorkøretøj og godtgørelse for tabt arbejdsfortjeneste er dog bindende.
 Med hjemmel i »Cirkulærskrivelse om Momsordningen«,  

 Indenrigsministeriet, l..kt.j.nr. 149-32/1985, som den 28. november 1985 er  

 udsendt til samtlige kommunalbestyrelser og amtsråd, er satserne i bilag 11  

 enhedstimebeløbene nedsat med købsmomsens andel (6,9%) fra 1987.
For politiets CF-ordenskorps er samtlige satser bindende.
Der er på dette  

 område ikke sket nogen ændring i afregningsformen, så der ydes fortsat  

 refusion af vedkommende CF-region af de udgifter, som politiet forskudsvis  

 har afholdt.
Dog afholdes honorarer til instruktører og disses  

 befordringsgodtgørelse samt eventuelle godtgørelser for tabt  

 arbejdsfortjeneste til personellet af Civilforsvarsstyrelsen efter de hidtil  

 gældende regler om lønrapportering.
 I de tidligere kapitler, som omhandler de enkelte personelkategorier, er  

 det nærmere beskrevet, hvilke ydelser de forskellige kategorier lovmæssigt  

 har krav på.
