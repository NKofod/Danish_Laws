Ankestyrelsens principafgørelse O-47-94 om skattetekniske fradrag - daginstitutionsbetaling - fripladsberegning - skattepligtig indkomst Resume:
 Afskrivninger, der ikke var udnyttet skattemæssigt, kunne ikke læggestil grund ved opgørelsen af den skattepligtige indtægt ved bereg ningen af daginstitutionsbetalingen.
 Ved opgørelsen af den aktuelle indtægt skulle der tages udgangspunkt i den aktuelle skattepligtige indkomst.
Ankestyrelsen lagde vægt på, at ifølge afskrivningsloven § 30, stk. 3, kan ikke udnyttede afskrivninger ikke overføres til næste skatteår.
Der kan alene anmodes om en efterregulering. Ændringer af skattemæssige af- og nedskrivninger imødekommes ikke, hvis de kun er begrundet i hensyn til udbetalinger fra de sociale myndigheder.
 Love:
Lov om social bistand - lovbekendtgørelse nr. 829 af 1. oktober 1992 - § 73, stk. 2 Lov om dag-, fritids- og klubtilbud m.v. til børn og unge - lov nr. 1148 af 3. december 2008 - § 43, nr. 2 Sagsfremstilling:
 En landmand modtog i 1990 friplads i daginstitution svarende til 92 %.
 På baggrund af oplysninger fra skattemyndighederne beregnede kommunen ægtefællernes indkomstgrundlag, som viste, at familien kun havde været berettiget til 5 % friplads.
 Kommunen regulerede beregningsgrundlaget under hensyn til, at en del af fradragene måtte betragtes som skattetekniske.
Til familiens skattepligtige indkomst på ialt 51.299 kr. lagde kommunen ikke-godkendte nedskrivninger af beholdninger på 11.540 kr. og overført underskud fra tidligere år på 82.132 kr.
Derfra blev trukket 2 x 7000 kr., (for hvert barn udover det første), hvorefter beregningsgrundlaget blev 130.971 kr.
Ankenævnet tiltrådte kommunens afgørelse om beregningsgrundlaget.
Ankenævnet begrundede afgørelsen med, at der ved opstillingen af beregningsgrundlaget ikke kan accepteres overførsel af henholdsvis nedskrivning af beholdninger samt overførsel af tidligere års underskud, da disse måtte betragtes som specielle skattetekniske fradrag.
I anken blev det bl.a. anført, at indkomsten for begge ægtefæller tilsammen var opgjort til ÷ 637.831 kr., hvoraf ÷ 585.129 kr. var underskud overført til følgende år.
 Sagen blev behandlet i principielt møde til afklaring af, om afskriv ninger, der ikke er udnyttet skattemæssigt, kan lægges til grund ved opgørelsen af den skattepligtige indkomst ved beregning af daginstitutionsbetaling.
 Afgørelse:
 Afskrivninger, der ikke var udnyttet skattemæssigt, kunne ikke lægges til grund ved opgørelsen af den skattepligtige indkomst til brug ved beregningen af daginstitutionsbetaling.
 Begrundelsen var, at der ved opgørelsen af den aktuelle indtægt tages udgangspunkt i den aktuelle skattepligtige indkomst, jf. § 10, stk 1i Socialministeriets dagældende bekendtgørelse nr. 759 af 21. november 1991 om betaling for ophold i dagtilbud for børn og unge (beta lingsbekendtgørelsen).
 Ved afgørelsen lagde Ankestyrelsen til grund, at ifølge afskriv ningslovens § 30, stk. 3 kan ikke udnyttede afskrivninger ikke overføres til næste skatteår, idet der alene kan anmodes om en efterregulering.
 Af Told- og Skattestyrelsens cirkulære nr. 1992-12 af 25. august 1992 fremgår desuden, at Ligningsrådet i medfør af afskrivningslovens § 30, stk. 3, varelagerlovens § 7 og husdyrbesætningslovens § 5, har bemyndiget de lignende myndigheder til at tillade ændring afafskrivninger og nedskrivninger efter nærmere fastsatte retnings linier.
 Ifølge samme cirkulæres pkt. 2.2 kan ansøgninger om ændring af af- og nedskrivninger ikke imødekommes, hvis de alene er begrundet i ændringer i skattelovgivningen  eller i hensyn til udbetalinger fra de sociale myndigheder.
Under henvisning hertil fandt Ankestyrelsen, at ikke udnyttedefradrag heller ikke kan benyttes i relation til beregning af dag institutionsbetaling.
Ankestyrelsen har i den forbindelse også lagt vægt på, at der ifølge § 12 i betalingsbekendtgørelsen ikke kan ske efterregulering af betalingen med tilbagevirkende kraft i tilfælde, hvor ansøgeren har fået for lavt tilskud.
 Ankestyrelsen tiltrådte således ankenævnets afgørelse.
