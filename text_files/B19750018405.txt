 I henhold til § 14, stk. 7, i lov nr. 362 af 13. juni 1973 om styrelse af  

 de højere uddannelsesinstitutioner fastsættes følgende:
 § 1.  Beslutning om ansættelse, genansættelse og  

 afskedigelse af personer, der er omfattet af denne bekendtgørelse, træffes af  

 studienævn i overensstemmelse med nedenstående bestemmelser.
 Stk. 2.  Beslutning om afskedigelse uden varsel kræver  

 dog rektors godkendelse.
 § 2.  Ved deltidsbeskæftigede undervisningsassistenter  

 forstås personer, der aflønnes efter reglerne om timelønnet  

 undervisningsassistance, og som varetager selvstændig undervisning inden for  

 vedkommende fag.
Stk. 2.  Ved hjælpelærere forstås personer, der bistår  

 ved undervisningen, men som ikke har selvstændig undervisning.
Hjælpelærere  

 må kun ansættes i det omfang, der med undervisningsministeriets godkendelse  

 er afsat særlige beløb til aflønning af disse.
 Stk. 3.  Studienævnets beslutninger tilstilles rektor,  

 der gennem institutionens personaleadministration påser, at der er fornøden  

 bevilling, og at de formelle betingelser for ansættelse, genansættelse og  

 afsked er opfyldt, og som udfærdiger ansættelsesbrev, giver meddelelse om  

 afsked og fastsætter aflønningsvilkår i henhold til de til enhver tid  

 gældende aftaler og overenskomster mellem staten og de respektive faglige  

 organisationer.
§ 3.  Ledige stillinger skal ved  

 personaleadministrationens foranstaltning bekendtgøres ved opslag i  

 vedkommende institutions officielle meddelelsesorgan samt i fagblade.  

 Hjælpelærerstillinger kan dog efter omstændighederne opslås alene i  

 institutionens meddelelsesorgan.
Opslag kan undlades, hvis der kun er tale om  

 enkelte timer.
Stk. 2.  Opslag skal angive de kvalifikationer, der skal  

 være opfyldt for ansættelse, og give oplysninger om undervisningens art og  

 område, eventuelt timetal, holdstørrelse samt om den periode, for hvilken  

 ansættelse skal finde sted.
Opslag skal endvidere indeholde oplysning om det  

 vederlig, undervisningen honoreres med.
 Stk. 3.  Opslag skal offentliggøres, så vidt muligt  

 samlet, i god tid inden et semesters afslutning med henblik på antagelse fra  

 det påfølgende semesters begyndelse.
§ 4.  Som undervisningsassistenter, jfr. § 2, stk. 1,  

 kan kun ansættes personer, der har bestået afsluttende universitetseksamen  

 eller har en afgangseksamen fra en anden højere uddannelsesinstitution eller,  

 såfremt der er tale om områder, hvor en formaliseret uddannelse ikke findes,  

 på anden måde kan dokumentere særlige faglige kvalifikationer.
I  

 ekstraordinære tilfælde kan undervisningsministeriet dispensere fra denne  

 bestemmelse, jfr. dog tillige § 8, stk. 2, om overgangsordning.
 Stk. 2.  Til varetagelse af hjælpelæreropgaver, jfr. §  

 2, stk. 2, kan studerende ansættes.
 Stk. 3.  Ved valg mellem flere ansøgere, der i øvrigt må  

 anses for lige egnede, skal den ansøger foretrækkes, der i  

 undervisningsmæssig henseende må anses for bedst kvalificeret.
Stk. 4.  Et studienævn skal ved at indhente udtalelser  

 fra den eller de nærmest fagkyndige, heltidsbeskæftigede lærere undersøge, om  

 en ansøger har de fornødne faglige kvalifikationer.
Henviser en ansøger til  

 en bestemt institution eller person, skal nævnet anmode om en udtalelse  

 derfra.
Ansættelserne skal ske på grundlag af de indhentede udtalelser og  

 øvrige oplysninger i sagen.
§ 5.  Undervisningsassistenter, jfr. § 2, stk. 1, kan  

 i tilfælde, hvor der medvirker ekstern censor, fungere som eksaminatorer,  

 såfremt den nærmest fagkyndige lærer godkender det.
I andre tilfælde kræves,  

 at såvel den nærmest fagkyndige lærer som fakultets- eller fagråd meddeler  

 tilladelse hertil.
Hjælpelærere kan ikke eksaminere.
§ 6.  Studienævnenes behandling af ansættelsessager  

 skal ske for lukkede døre.
I sådanne sager har studienævnets medlemmer  

 tavshedspligt.
Stk. 2.  Et studienævn kan, forinden beslutning om  

 ansættelse træffes, bemyndige et eller flere af dets medlemmer og/eller  

 lærere i faget til at indkalde ansøgere til en orienterende samtale.
Et  

 fortroligt referat af denne samtale skal vedlægges ansættelsessagen.
Stk. 3.  Studienævnsafgørelser i ansættelsessager skal  

 begrundes.
Begrundelsen optages i et fortroligt referat af det møde, hvor  

 sagen behandles.
 Stk. 4.  Ansøgere skal snarest efter sagens afgørelse  

 have meddelelse om ansættelse eller ikke-ansættelse, jfr. herved § 2, stk. 3.
 Stk. 5.  Studienævnets afgørelse kan af ansøgeren eller  

 et medlem af studienævnet eller den eller de lærere, der har udtalt sig i  

 henhold til § 4, stk. 4, indbringes for det centrale studienævn.
§ 7.  Ansættelse efter denne bekendtgørelse er  

 tidsbegrænset.
Et studienævn kan træffe bestemmelse om, at genansættelse uden  

 opslag kan fine sted, dog ikke ud over det 6. semester.
Den pågældende skal  

 snarest efter studienævnets beslutning have meddelelse om genansættelse eller  

 ikke-genansættelse.
 § 8.  Bekendtgørelsen træder i kraft ved  

 offentliggørelsen i Lovtidende med virkning for ansættelser gældende fra  

 efterårssemesteret 1975 henholdsvis undervisningsåret 1975-76. Samtidig  

 ophæves bekendtgørelse nr. 468 af 8. august 1973 om regler for ansættelse af  

 deltidsbeskæftigede undervisningsassistenter, herunder manuduktører og  

 instruktorer m.v. ved højere uddannelsesinstitutioner.
 Stk. 2.  Som en overgangsordning gældende indtil  

 udgangen af forårssemestret 1976 kan studerende, der har bestået 1. del eller  

 en dertil svarende prøve, uden særlig godkendelse fra  

 undervisningsministeriet ansættes som undervisningsassistenter, jfr. § 2,  

 stk. 1, i tilfælde, hvor der efter opslag i fagblade ikke har meldt sig  

 kandidater som ansøgere.
 Undervisningsministeriet, den 14. maj  

 1975.
 Ritt Bjerregaard.
/E.
Paludan-M ller.
