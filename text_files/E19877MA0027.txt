 En kørelærer spurgte, om momsen af udgifter til transport (i privat lejet  

 bus) af eleverne til undervisning kan medregnes til den indgående moms.
Eleverne transporteres til og fra teoriundervisningen, da der ikke findes  

 nogen form for offentlig transport.
Kørelæreren anførte, at denne transport  

 er nødvendig for at opretholde køreskolens indtjening, og at der således er  

 tale om en almindelig driftsudgift.
Nævnet fandt, at der er en direkte sammenhæng mellem køb af ydelsen  

 (undervisningen) og transporten.
Nævnet traf derfor afgørelse om, at  

 transporten er en integreret del af den samlede ydelse, hvorfor kørelæreren  

 har fradragsret for momsen af udgifterne efter momslovens § 16, stk 1. Der er  

 dog ikke fradragsret for moms af udgifter til transport af elever til  

 undervisning, der ikke er omfattet af momspligten.
 Se også Mn. 866, Mn.1020, Mn.1044 og Mn.1125.
