Ved kgl. resolution af 24. oktober 1961 har Danmark ratificeret den under  

 21. september 1960 i Paris undertegnede overenskomst om gensidig  

 hemmeligholdelse af opfindelser på forsvarets område, for hvilke  

 patentansøgning er indgivet.
Overenskomstens ordlyd er som følger:
 Oversættelse.
OVERENSKOMST om gensidig hemmeligholdelse af opfindelser på forsvarets område, for  

 hvilke patentansøgning er indgivet Regeringerne i Belgien, Canada, Danmark, Frankrig, Forbundsrepublikken  

 Tyskland, Grækenland, Italien, Luxembourg, Nederlandene, Norge, Portugal,  

 Tyrkiet, Det Forenede Kongerige og Amerikas Forenede Stater, som er deltagere i den i Washington den 4. april 1949 undertegnede  

 Nordatlantiske Traktat, som ønsker at fremme det indbyrdes økonomiske samarbejde mellem deres  

 regeringer som aftalt i traktatens artikel 2, og som vedstår det tilsagn, de i henhold til artikel 3 har afgivet om  

 gennem stadig og effektiv selvhjælp at opretholde og udvikle deres  

 individuelle og kollektive evne til at imødegå ethvert væbnet angreb, er, da påbud om hemmeligholdelse af en opfindelse vedrørende forsvaret i et af  

 Den nordatlantiske Traktats Organisations lande som regel indebærer, at det,  

 når en patentansøgning er indgivet, eller patent er meddelt, vil være forbudt  

 at ansøge om patent for samme opfindelse i andre lande, herunder NATO-lande, da den territoriale begrænsning, som dette forbud medfører, vil kunne  

 skade patentansøgere og således have ugunstige virkninger på det økonomiske  

 samarbejde mellem NATO-landene, da den gensidige bistand gør en indbyrdes udveksling af meddelelser  

 vedrørende opfindelser på forsvarets område ønskelig, og da sådanne  

 meddelelser i visse tilfælde vil kunne hæmmes af det omtalte forbud, da det, dersom den forbudsudstedende regering er rede til at tillade  

 indgivelse af patentansøgning i et eller flere af de øvrige NATO-lande på  

 betingelse af, at disse landes regeringer ligeledes påbyder hemmeligholdelse  

 af opfindelse, ikke bør stå sidstnævnte lande frit for at undlade at påbyde  

 hemmeligholdelse, og da der mellem regeringerne for Den nordatlantiske Traktats Organisations  

 medlemslande er truffet aftale om gensidig beskyttelse og sikring af sådanne  

 klassificerede oplysninger, som de måtte udveksle, blevet enige om følgende:
Artikel 1 De i denne overenskomst deltagende regeringer skal sikre og foranledige  

 sikret hemmeligholdelsen af opfindelser, for hvilke patentansøgninger er  

 modtaget efter herom aftalte regler, når hemmeligholdelsen af sådanne  

 opfindelser af hensyn til landets forsvar er påbudt af den regering, i det  

 følgende betegnet som »den oprindelig regering«, der først har  

 modtaget ansøgning om patent for de pågældende opfindelser.
 Denne bestemmelse skal dog ikke præjudicere den oprindelig regerings ret  

 til at forbyde indgivelse af en ansøgning om patent for opfindelsen hos en  

 eller flere af de øvrige i denne overenskomst deltagende regeringer.
 De i nærværende overenskomst deltagende regeringer påtager sig at  

 udarbejde sådanne regler, som måtte være påkrævet til gennemførelse af  

 bestemmelserne i denne artikel.
Artikel II Bestemmelserne i artikel I skal bringes i anvendelse på begæring af den  

 oprindelige regering eller af patentansøgeren, forudsat at sidstnævnte  

 dokumenterer, at hemmeligholdelsen er påbudt af den oprindelige regering, og  

 at han af denne regering er blevet bemyndiget til at indgive sin ansøgning om  

 hemmeligt patent i det pågældende land.
Artikel III Den regering, som i henhold til artikel I er blevet opfordret til at  

 beskytte hemmeligholdelsen af en opfindelse, er berettiget til af  

 patentansøgeren at forlange, at han frafalder ethvert krav på erstatning for  

 tab eller skade, som alene er forårsaget af påbudet om opfindelsens  

 hemmeligholdelse som forudsætning for gennemførelsen af en sådan beskyttelse.
Artikel IV De i henhold til artikel I påbudte foranstaltninger til hemmeligholdelse  

 skal alene kunne ophæves på begæring af den oprindelige regering.
Denne  

 regering skal give vedkommende øvrige regeringer seks ugers varsel, når den  

 påtænker at ophæve sine egne foranstaltninger.
 Den oprindelige regering skal med skyldig hensyntagen til Den  

 nordatlantiske Traktats Organisations sikkerhed så vidt muligt tage de  

 forestillinger i betragtning, som andre regeringer måtte fremføre inden for  

 ovennævnte seks ugers frist.
Artikel V Nærværende overenskomst skal ikke være til hinder for, at de undertegnende  

 regeringer indgår bilaterale overenskomster i samme øjemed.
Bestående  

 bilaterale overenskomster berøres ikke deraf.
Artikel VI Ratifikations- eller godkendelsesinstrumenterne for nærværende  

 overenskomst skal snarest muligt deponeres hos Amerikas Forenede Staters  

 regering, der underretter hver af de undertegnende regeringer om  

 deponeringsdatoen for hvert instrument.
Nærværende overenskomst træder i kraft 30 dage efter, at to undertegnende  

 parter har deponeret deres ratifikations- eller godkendelsesinstrumenter.
For  

 hver af de øvrige undertegnende parter træder overenskomsten i kraft 30 dage  

 efter, at vedkommende part har deponeret sit ratifikations- eller  

 godkendelsesinstrument.
Artikel VII Nærværende overenskomst kan af enhver kontraherende part opsiges ved  

 skriftligt varsel til Amerikas Forenede Staters regering, der giver alle de  

 øvrige undertegnende parter meddelelse om en sådan opsigelse.
Opsigelsen  

 træder i kraft et år efter, at Amerikas Forenede Staters regering har  

 modtaget den, men skal ikke berøre allerede indgåede forpligtelser og ej  

 heller de rettigheder eller prærogativer, som de undertegnende parter  

 tidligere har erhvervet i medfør af denne overenskomst bestemmelser.
 Til bekræftelse heraf har undertegnede dertil behørigt bemyndigede  

 repræsentanter underskrevet nærværende overenskomst.
 Udfærdiget i Paris den 21. september 1960, på engelsk og fransk, idet  

 begge tekster har samme gyldighed, i et enkelt eksemplar, som skal deponeres  

 i arkivet hos Amerikas Forenede Staters regering, der vil tilstille de andre  

 signatarstaters regeringer en behørigt bekræftet genpart deraf.
 For Amerikas Forenede Stater:
Joseph J.
Wolf.
 For Belgien: Andre de Staercke.
 For Canada: Jules Leger.
For Danmark: M.A.
Wassard.
 For Frankrig: Pierre de Leusse.
For Grækenland: M.C.
Melas For Italien: A.
Alessandrini.
 For Luxembourg: Poul Reuter.
For Nederlandene: J.
A. de Ranitz.  (for hele kongeriget) For Norge: Jens Boyesen.
 For Portugal: A. de Faria.
 For Det Forenede Kongerige Storbritannien og Nordirland: Frank K.  

 Roberts.
For Tyrkiet: M.
Nuri Birgi.
 For Forbundsrepublikken Tyskland: Walther.
 Overenskomsten er i medfør af artikel VI trådt i kraft den 12. januar  

 1961. Danmarks ratifikationsinstrument deponeredes hos Amerikas Forenede  

 Staters regering den 15. november 1961.
 Overenskomsten, som derefter for Danmarks vedkommende er trådt i kraft den  

 15. december 1961, er desuden ratificeret eller godkendt af Amerikas Forenede  

 Stater, Belgien, Norge og Det Forenede Kongerige Storbritannien og  

 Nordirland.
 Udenrigsministeriet, den 10. januar  

 1962.
J.
O.
Krag.
