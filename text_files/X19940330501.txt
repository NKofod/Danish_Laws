 Der skal foretages en måling af bly i blodet på de ansatte beskæftiget  

 med blychromatholdig maling i trykkeri.
 I skrivelse af 9. februar 1994 har klaget over Direktoratet for  

 Arbejdstilsynets afgørelse af 13. januar 1994 vedr. påbud om måling af  

 blychromat i blodet.
Klagens indhold Det anføres til støtte for klagen bl.a., at det ikke er korrekt, at de  

 ansatte ikke anvender handsker ved arbejde med blychromatholdig maling, og at  

 der er en dårlig personlig hygiejne.
Virksomheden oplyser, at der arbejdes  

 uden handsker under selve trykningen, hvor der ingen kontakt er med farven.  

 Skulle en medarbejder få farve på fingrene, kan det hurtigt vaskes af, da  

 virksomheden har flere håndvaske med særlige albuegreb.
Medarbejderne vasker  

 hænder flere gange om dagen i forbindelse med pauser.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at kreds  

 Nordjyllands amt ved besøg på virksomheden den 30. september 1993  

 konstaterer, at der i trykkeriet arbejdes med farve indeholdende blychromat,  

 uden at der anvendes handsker.
Kredsen afgiver derfor i tilsynsrapport af 15.  

 oktober påbud om blodbly- og luftblymålinger efter reglerne i bekendtgørelse  

 nr. 562 af 16. december 1985 om arbejde med metallisk bly og dettes  

 ionforbindelser.
 I skrivelse af 10. november 1993 klager virksomheden over påbudet til  

 direktoratet, og oplyser bl.a., at virksomhedens BST er uforstående overfor  

 påbudet, idet der ikke er støvdannelser, og blychromat ikke optages gennem  

 huden.
På denne baggrund ophæver direktoratet i afgørelsen af 13. januar 1994  

 kredsens påbud om målinger af luft og blodbly efter blybekendtgørelsen, men  

 afgiver påbud om en måling af bly i blodet hos de beskæftigede efter  

 arbejdsmiljølovens § 21. Årsagen hertil er, at blypåvirkning kan ske gennem  

 munden ved spisning, rygning m.v., og direktoratet finder det væsentligt at  

 finde ud af, om de beskæftigede er påvirkede af bly, uden at det i første  

 omgang findes nødvendigt at indlede måleprogrammet efter blybekendtgørelsen,  

 da der ikke kan være støvpåvirkning.
Denne måling skal danne baggrund for  

 bedømmelse af evt. behov for yderligere målinger.
I anledning af klagen til Arbejdsministeriet har direktoratet hørt  

 kredsen, som fastholder, at der under tilsynsbesøget blev observeret en  

 ansat, der under trykprocessen ikke brugte handsker.
Virksomheden udtalte, at  

 de ansatte tidligere havde arbejdet med handsker under trykprocessen, men  

 ikke gjorde det mere, da de ansatte mente, at de ingen føling havde med  

 emnerne.
Risikoen for at få farve på fingrene er størst, når den ansatte  

 hælder farve fra en beholder ned på serigrafimaskinens væv.
Virksomheden tog  

 til efterretning, at den tilsynsførende herefter pointerede, at de ansatte  

 skulle anvende egnede handsker ved trykprocesserne.
 Direktoratet bemærker, at de foreliggende oplysninger viser, at der har  

 været arbejdet uden handsker i visse tilfælde, og at det ikke er helt  

 udelukket, at de ansatte kan få farve på fingrene.
Direktoratet oplyser, at blychromat ikke optages gennem huden, men at der  

 ikke kan ses bort fra, at det bliver optaget gennem munden, når der ikke  

 bruges handsker.
For at få konstateret om de ansatte har en blypåvirkning og  

 i bekræftende fald i hvilken størrelsesorden, mener direktoratet fortsat, at  

 det er nødvendigt, at der foretages en blodblymåling af de ansatte i  

 trykkeriet med hjemmel i arbejdsmiljølovens § 21. Det er efter direktoratets  

 opfattelse ikke i første omgang rimeligt at indlede et måleprogram efter  

 blybekendtgørelsen.
 Direktoratet oplyser videre, at det ikke har været hensigten at udtale, at  

 der er en dårlig hygiejne på virksomheden, men derimod at en dårlig personlig  

 hygiejne og manglende brug af handsker kan medføre risiko for blypåvirkning,  

 ikke gennem huden men gennem munden.
 På denne baggrund har direktoratet indstillet, at direktoratets afgørelse  

 af 13. januar 1994 fastholdes.
Arbejdsmiljørådets udtalelse Klagen har i henhold til arbejdsmiljølovens § 66, stk. 1, nr, 4, været  

 forelagt Arbejdsmiljørådet, der tiltræder direktoratets indstilling.
LO med  

 bemærkning om, at der i påbudet savnes en information om mulighederne for  

 substitution af blychromatfarver.
LO oplyste videre, at parterne herunder  

 trykfarvefabrikanterne har indgået en brancheaftale om at undgå trykfarver,  

 som indeholder blychromat.
Arbejdsministeriets afgørelse Arbejdsministeriet skal i den anledning meddele, at man med hjemmel i § 21  

 i arbejdsmiljøloven tiltræder direktoratets afgørelse af 13. januar 1994,  

 således at der skal foretages en måling af bly i blodet hos de ansatte  

 beskæftiget med blychromatholdig maling i trykkeriet.
 Arbejdsministeriets afgørelse skal efterkommes senest den 1. september  

 1994  , og tilbagemelding skal foretages til Arbejdstilsynets kreds  

 Nordjyllands amt senest den 15. september 1994 .
Arbejdsministeriets begrundelse Der er i afgørelsen lagt vægt på, at der i visse tilfælde ikke har været  

 anvendt handsker ved arbejdet med den blychromatholdige maling, hvorfor de  

 ansatte kan have fået en blypåvirkning gennem munden.
P.
M.
V.
E.
B.
