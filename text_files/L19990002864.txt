Bekendtgørelse
  

 af
  

 aftale af 23. oktober 1998  

 mellem de nordiske lande om gennemførelse af  

 visse bestemmelser om statsborgerret Den 23. oktober 1998 undertegnedes i København en  

 aftale mellem Danmark, Finland, Island, Norge og Sverige om  

 gennemførelse af visse bestemmelser om statsborgerret.
 Aftalen har følgende ordlyd:
AFTALE   

 mellem Danmark, Finland, Island, Norge og Sverige  

 om gennemførelse af visse bestemmelser om statsborgerret Danmarks, Finlands, Islands, Norges og Sveriges regeringer  

 er blevet enige om gennemførelse af bestemmelserne i § 10 i lov  

 nr. 252 af 27. maj 1950 om dansk indfødsret, jf.  

 lovbekendtgørelse nr. 757 af 14. september 1995, i § 10 i finsk  

 medborgerskabslag (nr. 401) af 28. juni 1968, som delvist ændret ved  

 lov af 10. august 1984 (584/1984), i § 9 b i lov nr. 100 af 23. december  

 1952 om islandsk indfødsret som ændret ved lov nr. 49 af 11. maj  

 1982, i § 10 i lov af 8. december 1950 om norsk riksborgarrett, som  

 ændret ved lov af 20. december 1968, og i § 10 i lov af 22. juni  

 1950 (nr. 382) om svensk medborgarskab, som ændret senest ved lov af  

 13. maj 1991 (nr. 501).
Artikel 1 Ved anvendelse af § 3 i de danske, islandske, norske  

 og svenske love om statsborgerret og af § 5 i den finske  

 medborgarskapslag ligestilles bopæl i et andet aftaleland med  

 bopæl i den stat, hvis statsborgerret den erklærende  

 ønsker at erhverve, dog kun i det omfang bopælstiden ligger 5  

 år forud for erklæringens afgivelse og forud for den  

 erklærendes fyldte 16. år.
Artikel 2 Ved anvendelse af § 4 i de danske, islandske, norske  

 og svenske love om statsborgerret og af § 6 i den finske  

 medborgarskapslag ligestilles bopæl indtil det fyldte 12. år i et  

 andet aftaleland med bopæl i den stat, hvis statsborgerret den  

 erklærende ønsker at erhverve.
Artikel 3 Bestemmelsen i § 8, stk. 1 i de danske,  

 islandske, norske og svenske love om statsborgerret samt i § 8. b afs. 1  

 i den finske lov om statsborgerret finder ikke anvendelse på den, som i  

 sammenlagt mindst 7 år har haft bopæl i et andet aftaleland.
Artikel 4 Den, der har statsborgerret i et aftaleland, kan erhverve  

 statsborgerret i et andet aftaleland ved over for den myndighed, denne stat  

 bestemmer, at afgive skriftlig erklæring herom, såfremt  

 han 1)	har erhvervet statsborgerretten i førstnævnte stat  

 på anden måde end ved naturalisation, 2)	er fyldt 18 år, 3)	har haft bopæl i aftalelandet i de sidste 7 år og 4)	ikke i løbet af denne tid er dømt til frihedsstraf  

 eller anden foranstaltning, som efter denne stats lovgivning i denne  

 henseende er ligestillet med frihedsstraf.
 Ved anvendelse af bestemmelsen i stk. 1, nr. 1, anses  

 også den, der har erhvervet statsborgerret derved, at en af hans  

 forældre er blevet naturaliseret, for at have erhvervet  

 statsborgerretten ved naturalisation.
 Ved anvendelse af bestemmelsen i stk. 1, nr. 3, kan  

 hver part fastsætte en kortere tidsfrist, dog ikke mindre end 5  

 år.
Artikel 5 En statsborger i et aftaleland, som tidligere har haft  

 statsborgerret i et andet aftaleland, generhverver denne statsborgerret,  

 når han efter at have taget bopæl i denne stat over for den  

 myndighed, denne stat bestemmer, afgiver skriftlig erklæring herom.
 Sådan erklæring kan dog kun afgives,  

 såfremt han efter fortabelsen af den statsborgerret, som ønskes  

 generhvervet, til stadighed har været i besiddelse af statsborgerret i  

 et eller flere aftalelande.
Artikel 6 Erhverver en statsborger i et aftaleland i medfør  

 af artiklerne 4 eller 5 statsborgerret i et andet aftaleland, erhverver  

 også ugifte børn under 18 år samme statsborgerret under  

 forudsætning af, at de betingelser, som er fastsat i  

 statsborgerretslovgivningen i den pågældende stat, er  

 opfyldt.
Artikel 7 Hver part skal snarest underrette de øvrige parter  

 om sådanne ændringer i dens statsborgerretslovgivning, som har  

 betydning for denne aftale.
Parterne skal snarest herefter i fællesskab  

 overveje, hvorvidt sådanne ændringer skal foranledige  

 ændringer i denne aftale.
Artikel 8 Denne aftale træder i kraft 30 dage efter den dag,  

 da samtlige parter har givet det danske udenrigsministerium meddelelse om  

 deres godkendelse af aftalen.
Det danske udenrigsministerium underretter de  

 øvrige parter om modtagelsen af disse meddelelser og om tidspunktet  

 for aftalens ikrafttræden.
 Samtidig ophæves den i København den 15.  

 januar 1969 undertegnede overenskomst mellem Danmark, Finland, Norge og  

 Sverige om gennemførelse af visse bestemmelser om statsborgerret med  

 de i Stockholm ved overenskomst af 21. oktober 1977 senere gennemførte  

 ændringer.
Artikel 9 En part kan opsige aftalen ved skriftlig meddelelse herom  

 til det danske udenrigsministerium, som underretter de øvrige parter  

 om modtagelsen af meddelelsen og dens indhold.
 En opsigelse gælder kun den part, som har afgivet  

 den, og den får virkning seks måneder efter den dag, da det  

 danske udenrigsministerium modtog meddelelsen om opsigelsen.
Artikel 10 Originaleksemplaret til denne aftale deponeres i det  

 danske udenrigsministerium, der tilstiller de øvrige parter  

 bekræftende genparter heraf.
 Til bekræftelse heraf har undertegnede,  

 befuldmægtigede repræsentanter undertegnet denne aftale.
 Udfærdiget i København den 23. oktober 1998 i  

 et eksemplar på dansk, finsk, islandsk, norsk og svensk, hvilke tekster  

 alle har samme gyldighed.
For Danmarks regering Niels Helveg Petersen For Islands regering Róbert Trausti Arnason For Sveriges regering Håkan Berggren For Finlands regering Ralf Friberg For Norges regering Thorvald Stoltenberg Ved denne aftales ikrafttræden den 26. februar 1999,  

 jf. art. 8, er overenskomsterne af 15. januar 1969 og 21. oktober 1977 om  

 gennemførelse af visse bestemmelser om statsborgerret ophævet,  

 jf.
Udenrigsministeriets bekendtgørelser nr. 19 af 13. februar 1969 og  

 nr. 5 af 19. januar 1978, Lovtidende C.
