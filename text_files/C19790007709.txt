(Til skifteretterne) 1. I tilslutning til skattedepartementes cirkulære nr.  

 169 af 25. september 1975 om bl.a. tilbagebetaling af arveafgift, jfr.  

 cirkulærets afsnit III, skal man efter forhandling med rigsrevisionen og  

 justitsministeriet fastsætte følgende bestemmelser om adgangen til at  

 tilbagebetale arve- og retsafgift i eksekutorboer.
 2. Henvendelse om tilbagebetaling rettes i alle  

 tilfælde til den skifteret, hvorunder boet henhører (i København dog til  

 Revisionen af eksekutorboer i København).
I henvendelsen redegøres for de grunde, hvorpå anmodningen støttes.
Der  

 bør endvidere være henvist til boets nummer i skiftesagslisten eller i  

 eksekutorbo-journalen samt henvist til eller vedlagt dokumentation for den i  

 boet beregnede og indbetalte arve- og retsafgift.
 3. Før et bos indlevering til revision kan anmodning  

 om tilbagebetaling imødekommes i tilfælde, hvor anmodningen begrundes med  

 indtrufne åbenbare fejl, f.eks. at samme beregnede afgift er betalt 2 gange,  

 eller at beregnede afgiftsbeløb er urigtigt sammentalt og derefter indbetalt  

 med et i alt for stort beløb.
En anmodning vil endvidere kunne imødekommes uden nærmere undersøgelse i  

 andre klare tilfælde, hvor hensynet til den, der har betalt for meget, taler ganske særligt  

 derfor, f.eks. hvor en legatar selv har udredet en urigtigt beregnet  

 arveafgift.
 4. I andre tilfælde træffes der først afgørelse om  

 eventuel tilbagebetaling, når boet er indleveret til revision, og denne er  

 afsluttet i skifteretten (Revisionen af eksekutorboer i København).
 Anmodningen kan kun imødekommes, såfremt de oprindelig beregnede afgifter  

 er berigtigede i deres helhed, og såfremt tilbagebetalingsbeløbet ikke  

 overstiger 50.000 kr.
Er disse betingelser ikke opfyldt, eller giver den anførte begrundelse for  

 anmodningen om tilbagebetaling anledning til tvivl, forelægges sagen med  

 bilag for rigsrevisionen.
Herom underrettes andrageren.
Eventuel  

 tilbagebetaling sker herefter ved rigsrevisionens foranstaltning ved  

 afslutningen af afgiftsrevisionen.
 5. Såfremt skifteretten (Revisionen af eksekutorboer i  

 København) i forbindelse med revisionen af boerne finder, at afgifter er  

 beregnet og betalt med et for stort beløb, kan tilbagebetaling efter forud  

 indhentet erklæring fra eksekutor foretages under de samme betingelser som  

 foran anført.
 6. Tilbagebetaling må altid være ledsaget af forbehold  

 om revisionsmæssige antegnelser.
 7. Er skifteretten bekendt med, at skattedepartementet  

 i et bo har indrømmet henstand med arveafgiften eller en del af denne, må  

 spørgsmålet om tilbagebetaling først afgøres efter forudgående brevveksling  

 med skattedepartementet med henblik på dettes overvejelser af, om vilkårene i  

 henstandsordningen skal ændres.
8. Tilbagebetaling kan kun ske ved udbetaling fra  

 statsskattedirektoratets kasse.
Når skifteretten har fundet betingelserne for  

 tilbagebetaling opfyldt, rettes der henvendelse til statsskattedirektoratet,  

 regnskabs- og opkrævningsafdelingen, skattebogholderiet, postbox 100, 3460  

 Birkerød, med henblik på iværksætttelse af tilbagebetalingen.
Det må af  

 hensyn til rette kontering klart angives, hvilket beløb der angår  

 arveafgiften, og hvilket beløb der angår retsafgiften.
 9. Bestemmelserne i nærværende cirkulære træder i  

 kraft straks.
 10. Skattedepartementets cirkulære nr. 169 af 25.  

 september 1975, pkt., 19, 2. pkt., ophæves.
