Tillægsbetænkning afgivet af  

 Skatteudvalget den 26. maj 1999 Tillægsbetænkning over Forslag til lov om ændring af  

 skattekontrolloven, kildeskatteloven, momsloven og lov om kommunal  

 indkomstskat (Indgreb mod sort arbejde, socialt bedrageri m.v.) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet spørgsmål til skatteministeren, som denne  

 har besvaret skriftligt.
Et af udvalgets spørgsmål og  

 skatteministerens besvarelse heraf er optrykt som bilag til  

 tillægsbetænkningen.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et  

flertal (Socialdemokratiets, Venstres, Det Konservative Folkepartis,  

 Dansk Folkepartis, Centrum-Demokraternes, Det Radikale Venstres,  

 Enhedslistens og Kristeligt Folkepartis medlemmer af udvalget) lovforslaget  

 til vedtagelse uændret.
 Et mindretal inden for flertallet (Dansk Folkepartis  

 medlem af udvalget) kan ikke støtte det af Socialistisk Folkeparti  

 stillede ændringsforslag, fordi det efter Dansk Folkepartis opfattelse  

 navnlig er små virksomheder med få ansatte, som beskæftiger  

 personer, der samtidig med lønindkomst modtager sociale ydelser.
 Efter ændringsforslaget vil der efter Dansk  

 Folkepartis opfattelse   specielt her, hvor der er et særligt behov  

 ikke kunne foretages en effektiv kontrol uden den månedlige  

 indberetning af personnumre.
 Dansk Folkeparti mener således, at  

 ændringsforslaget er direkte i strid med lovforslagets intentioner om  

 bekæmpelse af socialt bedrageri.
 Et mindretal (Socialistisk Folkepartis medlem af  

 udvalget) indstiller lovforslaget til vedtagelse med de af  

 mindretallet stillede ændringsforslag.
Socialistisk Folkeparti bemærker, at  

 ændringsforslagene indebærer, at der med hensyn til  

 indberetningspligt for mindre virksomheder ikke sker ændringer i  

 forhold til i dag.
Det skal ses i forhold til det bøvl, som  

 ministerens forslag pålægger de små virksomheder, samtidig  

 med at told- og skattemyndighederne skal bruge ekstra ressourcer til  

 administration og kontrol.
Dette til trods for, at det ikke er  

 sandsynliggjort, at der er mange penge at hente her.
Derfor er det lidet  

 lønsomt, at mindre virksomheder pålægges yderligere  

 bøvl.
Hvis ministerens forslag på dette punkt  

 gennemføres, vil de oplysninger, som mindre virksomheder skal afgive,  

 kun kunne udnyttes, hvis det offentlige bagefter skal have besvær med  

 at indtaste oplysningerne fra arbejdsgiverne i centrale edb-systemer, hvor  

 forskellige myndigheder efterfølgende skal have besvær med at  

 bruge tid på at kontrollere dem.
 Socialistisk Folkeparti konstaterer samtidig, at der,  

 uanset at der stadig er visse problemer med retssikkerheden omkring  

 observationsregisteret, jf. udtrykket »forsøgt at påføre «, med skatteministerens tilkendegivelser, senest med  

 svaret på spørgsmål 22, som er optrykt som bilag til  

 tillægsbetænkningen, er sket så mange præciseringer  

 og opstramninger, at Folketinget også kan vedtage den del af  

 lovforslaget.
 Et andet mindretal (Fremskridtspartiets medlem af  

 udvalget) indstiller lovforslaget til forkastelse, men vil stemme for  

 de af et mindretal stillede ændringsforslag.
Ændringsforslag Af	et mindretal (SF), tiltrådt af et mindretal  

 (FP):
Til § 2 1) I den under nr. 1 foreslåede affattelse af §  

 57, stk. 1, ændres »herunder  

 identificere ved personnumre de personer« til:  

» herunder skal indeholdelsespligtige med mindst  

 11 ansatte ved angivelse af personnumre identificere de personer«.
 2) I det under nr. 2 foreslåede § 57, stk.  

 2, 5. pkt., indsættes efter »personnumre«: »for så vidt angår indeholdelsespligtige med  

 mindst 11 ansatte«.
Bemærkninger Til nr. 1 og 2 Efter ændringsforslagene udgår de i  

 lovforslaget foreslåede ændringer vedrørende  

 indberetningspligten for arbejdsgivere med under 11 ansatte af  

 kildeskattelovens § 57, stk. 1 og 2, jf. lovforslagets § 2, nr. 1 og 2.  

 Ændringsforslagene medfører, at den månedlige  

 indberetningspligt af personnumre på ansatte, som i dag alene  

 gælder for arbejdsgivere med mindst 11 ansatte, ikke som  

 foreslået i lovforslaget udstrækkes til også at gælde  

 for arbejdsgivere med under 11 ansatte.
Herved sikres, at der ikke  

 pålægges de mindre arbejdsgivere en ny administrativ byrde, og at  

 told- og skattemyndighederne ikke skal bruge ressourcer på  

 administration og kontrol af indberetninger, som tilsyneladende ikke vil  

 få nævneværdig provenumæssig betydning.
Per Kaalund (S)  

 Jens Peter Vernersen (S) nfmd.  

 Erik Mortensen (S) Anna-Marie Hansen (S)  

 Hugo Sørensen (S) Aage Frandsen (SF)  

 Sonja Albrink (CD) Morten Helveg Petersen (RV)  

 Frank Aaen (EL) Peter Brixtofte (V) fmd.  

 Mariann Fischer Boel (V) Svend Aage Jensby (V)  

 Flemming Kofod-Svendsen (KRF) Flemming Hansen (KF) Frank  

 Dahlgaard (KF) Klaus Kjær (DF)  

 Kim Behnke (FP) Bilag Et af udvalgets spørgsmål og skatteministerens  

 besvarelse heraf Spørgsmål 22:
Kan ministeren bekræfte, at flertallets  

 betænkningsbidrag om registrering i det foreslåede  

 observationsregister udtømmende angiver, i hvilke tilfælde der  

 kan registreres i henhold til den foreslåede bestemmelse til § 6 F i  

 skattekontrolloven, og at der således ikke vil blive administreret i  

 henhold til lovforslagets bemærkninger, jf. f.eks., at det af  

 bemærkningerne fremgår, dels at der skal foreligge en  

 administrativ afgørelse eller en dom, hvor det »direkte eller indirekte« er  

 konstateret, at den pågældende enten har påført det  

 offentlige tab af den nævnte slags eller har forsøgt at  

 påføre det offentlige sådanne tab, dels at det ikke er en  

 betingelse for registrering som følge af påført tab, at  

 den pågældende »har handlet  

 forsætligt eller groft uagtsomt«? Svar:
 Jeg kan bekræfte, at den foreslåede § 6 F i  

 skattekontrolloven vil blive administreret i overensstemmelse med den  

 tilkendegivelse, jeg afgav i skrivelsen af 20. maj 1999, jf. bilag 20.
Det fremgår af tilkendegivelsen, »... at der skal foreligge en dom eller en endelig  

 administrativ afgørelse, hvori det er konstateret, at den  

 pågældende enten har påført det offentlige et  

 betydeligt tab af den nævnte slags eller har forsøgt at  

 påføre det offentlige et sådant betydeligt tab.« I denne formulering ligger, at der ikke kan foretages en  

 registrering som følge af en dom eller en endelig administrativ  

 afgørelse, medmindre den pågældende har været part i  

 den pågældende sag med deraf følgende  

 partsbeføjelser, herunder beføjelse til at påklage en  

 afgørelse i sagen.
 Der vil således ikke kunne foretages en registrering  

 på grundlag af en dom eller en endelig administrativ afgørelse,  

 hvor det indirekte er konstateret, at den pågældende enten har  

 påført det offentlige tab eller har forsøgt at  

 påføre det offentlige et tab.
 Med hensyn til spørgsmålet om  

 forsætlighed eller grov uagtsomhed kan jeg bekræfte, at  

 bestemmelsen vil blive administreret således, at der kun vil være  

 grundlag for en registrering, hvis tabet skyldes, at den  

 pågældende har handlet groft uagtsomt eller forsætligt.
