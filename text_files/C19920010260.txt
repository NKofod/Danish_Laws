Ordningen om orlovsydelse til uddannelse er et tilbud til lønmodtageren og arbejdsgiveren.
Ordningen bygger på frivillighed, og lønmodtageren har således ikke krav på eller pligt til at tage orlov.
 Ved »lønmodtager« forstås i loven og bekendtgørelsen den  

 beskæftigede, der indgår aftale om orlov.
 Ved »den ledige« forstås den person, der ansættes i  

 orlovsperioden.
 Til § 2, stk. 3:
 Har man indenfor de sidste 10 uger før orloven haft skiftende arbejdstid -  

 f.eks. gået fra deltids- til fuldtidsbeskæftigelse - beregnes orlovsydelsen  

 jf. § 7, stk. 1 på grundlag af den gennemsnitlige arbejdstid pr. uge.  

 Lønmodtageren skal over for arbejdsløshedskassen dokumentere beskæftigelsens  

 omfang inden for de sidste 10 uger.
Der er ikke tale om et egentlig beskæftigelseskrav som betingelse for at  

 få godkendt orlov, men alene om at fastslå om lønmodtageren skal betragtes  

 sin fuldtids- eller deltidsbeskæftiget.
Endvidere er oplysningen til brug for  

 beregningen af ydelsen.
Har man f.eks. kun været ansat på fuld tid (37 timer)  

 i de sidste 5 uger, vil reglen medføre, at man vil få udbetalt orlovsydelse  

 som deltidsbeskæftiget med en arbejdstid på 5 x 37: 10 = 18,5 timer ugentlig.
 Til § 4, stk. 1:
Der er ikke i loven formkrav til aftalen, men da det er aftalen der danner  

 retsgrundlaget mellem lønmodtager og arbejdsgiver, er det mest  

 hensigtsmæssigt, hvis aftalen er skriftlig.
Det er således aftalen der afgør,  

 om lønmodtageren kan vende tilbage til arbejdspladsen, hvis  

 uddannelsen/orloven afbrydes.
 Til § 4, stk. 3:
 De nærmere vilkår der skal aftales omfatter udelukkende spørgsmålet  

 om tilbagevenden til arbejdspladsen.
 Til § 5, stk. 1:
 Såfremt den ledige ønsker at påtage sig deltidsbeskæftigelse, skal  

 man være opmærksom på, at man ikke har ret til evt. supplerende dagpenge, jf.  

 lovens § 7, stk. 2. Dette gælder både fuldtids- og deltidsforsikrede.
 Der henvises i øvrigt til Direktoratet for Arbejdsløshedsforsikringens  

 vejledning om de forsikringsmæssige aspekter ved lov om orlovsydelse til  

 uddannelse fra juni 1992.
 Til § 5, stk. 2:
Der er intet til hinder for at der ansættes f.eks. to deltidsansatte i en  

 oprindelig fuldtidsstilling.
Det samlede timetal skal dog svare til den  

 oprindelige stillings timetal.
 Til § 5, stk. 5:
 Reglen skal forstås således, at arbejdsgiveren ikke må reducere omfanget  

 af den samlede arbejdsstyrke for at kunne aflønne den ledige.
 Den ledige skal ikke nødvendigvis ansættes i orlovsstillingen, men kan i  

 stedet ansættes i en anden lignende stilling som led i en rokering på  

 arbejdspladsen.
 Se iøvrigt afsnittet vedrørende § 9 herunder.
 Til § 6:
 For at opfylde kravet i § 6 skal arbejdsgiveren selv finde en  

 dagpengeberettiget ledig og give arbejdsformidlingen oplysninger om  

 vedkommende, eller anmode arbejdsformidlingen om at formidle en ledig.
Arbejdsgiveren skal uden ugrundet ophold søge en ledigbleven stilling  

 besat, eventuelt med arbejdsformidlingens hjælp.
Hvis stillingen bliver besat  

 inden 6 uger, skal arbejdsgiveren ikke betale orlovsydelsen for den del af  

 perioden, hvor stillingen har været ubesat.
Besættes stillingen ikke inden 6  

 uger, skal arbejdsgiveren betale fra 1. dag stillingen ikke har været besat.
 Såfremt forpligtelsen overgår til arbejdsgiveren, skal den fulde ydelse  

 indbetales, dvs. 80 procent af højeste dagpengesats uden fradrag for andet  

 arbejde, indtægt eller skattetræk.
 Til § 8, stk. 1:
 Der er ingen begrænsninger i valget af uddannelse.
 Ved uddannelser i udlandet er det en betingelse for udbetaling af  

 orlovsydelsen, at der er oprettet konto i pengeinstitut i Danmark eller i  

 Girobank, der gør det muligt at udbetale ydelsen.
 Til § 9, stk. 1:
 De i § 9 nævnte oplysninger gives på en særlig blanket, som fås på  

 arbejdsformidlingen eller i arbejdsløshedskassen.
 For så vidt angår dokumentation for, at lønmodtageren opfylder kravene om  

 medlemskab af en arbejdsløshedskasse og er dagpengeberettiget ved ledighed,  

 attesterer arbejdsløshedskassen på blanketten, at disse er opfyldt.
 Endvidere dokumenteres optagelse på en uddannelse ved, at  

 uddannelsesstedet påtegner blanketten.
 Blanketten udfyldes i øvrigt af arbejdsgiveren og lønmodtageren.
 Lønmodtageren erklærer på tro og love, at kravene til beskæftigelse, jf.  

 bekendtgørelsen § 3, stk. 2 og 3, er opfyldt.
 Det skal af blanketten fremgå, hvor lang orlovsperioden er, samt at der i  

 aftalen mellem arbejdsgiveren og lønmodtageren er aftalt nærmere vilkår for  

 lønmodtagerens tilbagevenden til arbejdspladsen ved orlovens udløb, eller  

 hvis orloven afbrydes.
 Derudover skal blanketten indeholde oplysninger om den ledige der ansættes  

 i orlovsperioden, samt hvornår vedkommende tiltræder stillingen.
 Arbejdsgiveren oplyser endvidere, at der ikke er sket/vil ske  

 afskedigelser på arbejdspladsen med det formål at aflønne den ledige, samt at  

 den ledige ikke ansættes med andre løntilskud, jf. § 5, stk. 4 i  

 bekendtgørelsen.
 Til § 10, stk. 2:
Har arbejdsformidlingen ikke modtaget lønanvisningen senest 5. hverdag  

 i måneden, sender arbejdsformidlingen en rykkerskrivelse til  

 arbejdsgiveren.
Det vil af skrivelsen fremgå, at arbejdsgiveren vil blive  

 forpliget til at betale ydelsen for den periode stillingen ikke er  

 dokumenteret genbesat, jf. dog bemærkninger til § 6. Arbejdsgiveren får 8  

 dage til at fremkomme med dokumentation herfor.
 Arbejdsgiveren bliver ikke forpligtet til at betale ydelsen i det  

 omfang manglende genbesættelse eller dokumentation skyldes  

 arbejdsformidlingen.
 Til § 10, stk. 3:
 Meddelelse herom skal være arbejdsformidlingen i hænde på det tidspunkt  

 lønanvisningen ellers skulle foreligge.
