Betænkning afgivet af Sundhedsudvalget  

 den 18. maj 2000 Betænkning over Forslag til  

 folketingsbeslutning om udvidet adgang til patientbehandling i udlandet [af Jørgen Winther (V),  

 Henriette Kjær (KF), Birthe Skaarup (DF) og&nb  

 sp;Tom Behnke (FRI) m.fl.] Udvalget har behandlet beslutningsforslaget i nogle  

 møder.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) beslutningsforslaget til  

forkastelse.
Flertallet har noteret sig, at staten efter de  

 nugældende regler for henvisning til behandling i udlandet sender og  

 betaler for patienter, der er indstillet til en nødvendig behandling  

 på en specialafdeling i udlandet, når denne behandling ikke kan  

 ydes på et dansk sygehus.
Der er ikke mulighed for at henvise patienter  

 til behandling, der er alternativ eller af forsøgsmæssig eller  

 eksperimenterende karakter.
 Regeringen har tilkendegivet, at den agter at lempe  

 reglerne for adgangen til behandling af patienter i udlandet, således  

 at der etableres en mulighed for, at Sundhedsstyrelsen også kan henvise  

 patienter til forsøgsmæssig behandling i udlandet, hvis  

 behandlingen indgår som et led i godkendte og kontrollerede  

 forskningsprojekter.
 Det skal dog være en betingelse, at behandlingen i  

 det kontrollerede forskningsprojekt sker i samarbejde med danske  

 sygehuse.
Begrundelsen for dette er, at den sygehusbehandling, der  

 tilbydes borgerne vederlagsfrit af det offentlige, skal have en vis faglig  

 standard og et vist behandling- eller forskningsmæssigt rationale.
Det  

 gælder, uanset om behandlingen foretages på et dansk eller et  

 udenlandsk sygehus.
Det er således ikke det offentliges opgave at  

 henvise til forskellige udokumenterede og forsøgsmæssige  

 behandlingsformer, uanset at enkelte patienter har haft eller kan have gavn  

 af behandlingerne.
Under sådanne vilkår vil der tillige  

 være risiko for at gøre ondt værre.
 En lempelse af de nuværende regler om adgang til  

 behandling i udlandet efter de ovenfor skitserede rammer kan ske ved en  

 ændring af reglen i § 21 i bekendtgørelsen om ret til  

 sygehusbehandling og fødselshjælp m.v.
 Flertallet er tilfreds med regeringens tilkendegivelse om  

 at ville udvide adgangen til behandling i udlandet.
 Et mindretal (Venstres, Det Konservative  

 Folkepartis, Dansk Folkepartis, Kristeligt Folkepartis og Frihed 2000 s  

 medlemmer af udvalget) indstiller beslutningsforslaget til vedtagelse  

 med det stillede ændringsforslag.
 Et mindretal inden for mindretallet (Venstres medlemmer af  

 udvalget) finder, at det er som at befinde sig i Kafkas verden, når der  

 skal skrives betænkningsbidrag til dette beslutningsforslag.
 Venstre ønsker  i første omgang, at  

 alvorligt syge patienter skal have mulighed for at få bevilliget  

 behandling i udlandet, når der er tale om forskningsforsøg, der  

 både er konkrete, godkendte og kontrollerede, og hvor behandlingen  

 udføres som et samarbejde imellem danske og udenlandske sygehuse.
Man bevæger sig så over i Kafkas verden,  

 når man læser det direkte citat af, hvad sundhedsministeren sagde  

 på Folketingets talerstol ved førstebehandlingen af forslaget.  

 Her siger ministeren: »   men jeg giver samtidig  

 tilsagn om at se nærmere på muligheden for, at den  

 pågældende bekendtgørelse ændres, sådan at der  

 skabes mulighed for at få bevilliget behandling i udlandet, der  

 indgår i konkrete eller i godkendte og kontrollerede  forsøg,  

 hvis behandlingen udføres som et samarbejde imellem danske og  

 udenlandske sygehuse.« Venstres ændringsforslag  har akkurat det samme  

 indhold som ministerens udtalelse på talerstolen.
Derfor undrer det meget, at ministeren og  

 Socialdemokratiet stemmer nej til Venstres ændringsforslag.  Hvad mener  

 sundhedsministeren egentlig? Et andet mindretal inden for mindretallet (Dansk  

 Folkepartis medlem af udvalget) ønsker at gøre opmærksom  

 på, at Dansk Folkeparti gerne så, at der samtidig blev  

 åbnet op for, at danske sygehuse indgik i et samarbejde om  

 eksperimentelle projekter af høj standard med udenlandske  

 sygehuse.
 Dansk Folkeparti vil dog pointere, at forslaget er et  

 skridt i den rigtige retning til patientbehandling i udlandet.
Ændringsforslag Af	et mindretal (V, KF, DF, KRF og FRI):
Til teksten 1) Teksten affattes således:
» Bemærkninger Til nr. 1 Formålet med ændringsforslaget er at skabe  

 mulighed for at bevilge forsøgsbehandling i udlandet, når denne  

 behandling er et led i konkrete, godkendte og kontrollerede forsøg,  

 der udføres som et samarbejde imellem danske og udenlandske  

 sygehuse.
