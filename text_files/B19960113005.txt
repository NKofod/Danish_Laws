§ 1 I Justitsministeriets bekendtgørelse nr. 650 af 18. september 1990 om  

 behandling af faderskabssager m.v. foretages følgende ændring:
 § 7  affattes således:
» § 7.  Er den opgivne fader umyndig eller under  

 værgemål efter værgemålslovens § 5, skal anerkendelsen ske ved personligt  

 møde for statsamtet.
Anerkendelsen kræver endvidere værgens samtykke, hvis  

 den opgivne fader er umyndig som følge af mindreårighed.
Samtykke gives ved  

 personligt fremmøde i statsamtet og påføres den blanket, der er nævnt i § 6,  

 stk. 3. Udøves værgemålet af forældre i forening, og udebliver den ene efter  

 tilsigelse, medens den anden møder, er dennes samtykke tilstrækkelig.« § 2 Bekendtgørelsen træder i kraft den 1. januar 1997.
