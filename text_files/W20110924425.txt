Pressenævnets kendelse i sag nr. 11-70/98 Resumé Tre klagere  ME/CFS Foreningen, MCS-Danmark og en MCS-ramt person  klagede over Deadline på DR2.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da foreningerne og [Person] ikke selv er omtalt eller afbilledet, har de ikke en sådan interesse, at der er grundlag for at behandle klagen.
Klagen afvises, jf. medieansvarsloven § 43, stk. 2, nr. 2.
ME/CFS Foreningen, MCS-Danmark og MCS-ramte [Person] har klaget til Pressenævnet over Deadline på DR2 den 11. april 2011 kl. 22.30, idet de mener, at god presseskik er tilsidesat.
Klagen omfatter endvidere mediets afslag på genmæle.
 Af udsendelsen fremgik bl.a. følgende:
Speak: 300.000 danskere er syge, men kan ikke få en diagnose.
Sygdommene er forskelligartede, men går under den fælles betegnelse funktionelle lidelser.
Det er blandt andet kronisk træthed, irritabel tyktarm, duftfølsomhed og fibromyalgi.
Den sidste lidelse mener Sundhedsstyrelsen, at 100.000 danskere har. Klagerne har til støtte for klagen bl.a. anført, at mange af de omtalte mennesker har fået en  WHO-anerkendt  diagnose, såsom fibromyalgi og ME/CFS, der populært kaldes kronisk træthedssyndrom.
De korrekte betegnelser er ME (myalgisk encefalomyelitis), dvs. inflammation i hjerne og rygmarv med muskelsmerter, eller MCS (multiple chemical sensitivity), der er duft- og kemikalieoverfølsomhed.
De nævnte sygdomme går ikke under betegnelsen funktionelle lidelser.
 Denne omtalte praksis har den alvorlige konsekvens for fibromyalgi-, ME/CFS-, og MCS-ramte, at de stigmatiseres yderligere, og at de risikerer fejldiagnosticering samt tab af rettigheder over for sundhedsvæsenet og i forsikrings-, arbejdsmarkeds- og sociale sager.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da foreningerne og [Person] ikke selv er omtalt eller afbilledet, har de ikke en sådan interesse, at der er grundlag for at behandle klagen.
Klagen afvises, jf. medieansvarsloven § 43, stk. 2, nr. 2.
