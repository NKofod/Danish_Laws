 Tilbagekaldelse af børnepasningsorlov såfremt orlovspersonen opholder sig  

 i udlandet uden barnet i orlovsperioden.
 Styrelsen er blevet bekendt med nogle tilfælde, hvor orlovspersonen under  

 børnepasningsorlov har opholdt sig i en periode i udlandet uden det barn, der  

 holdes orlov til.
 I den anledning skal styrelsen bemærke, at det fremgår af § 19, stk. 1, 1.  

 punkt i Arbejdsministeriets bekendtgørelse nr. 1178 af 27. december 1994 om  

 orlov til uddannelse, sabbat og børnepasning, at forældre kan få orlov til at  

passe egne børn i alderen 0-8 år i sammenhængende periode på mindst 13  

 uger og højst 52 uger.
 Ud fra en formålsfortolkning af reglerne om børnepasningsorlov er det  

 styrelsens opfattelse, at orlovspersonen under børnepasningsorloven  

ikke kan opholde sig i udlandet i en længere periode uden barnet.
 Styrelsen skal imidlertid henlede opmærksomheden på, at afgørelsen i hvert  

 enkelt tilfælde må bero på en konkret vurdering.
 Såfremt regionerne må få forelagt lignende sager, skal regionerne således  

 tage stilling til, hvorvidt orloven skal tilbagekaldes i medfør af § 47 i  

 orlovsbekendtgørelsen.
