I forbindelse med en kendelse om fordeling af vedligeholdelsen af en  

 privat fællesvej på landet spurgte en grundejer, om kommunen kan tildele en  

 anden grundejer vejret til vejen.
Ministeriet svarede, at spørgsmålet om,  

 hvem der har vejret, til vejen er et privatretligt anliggende, som komunen  

 som vejmyndighed ikke kan tage stilling til.
 Efter de foreliggende oplysninger havde kommunen med rette gået ud  

 fra, at den pågældende havde vejret.
 I brev af 19. februar 1989 har De rettet henvendelse til ministeriet i  

 forbindelse med A kommunes ændring af fordelingen ved vedligeholdelsen af den  

 private fællesvej Udsbjergvej.
Den oprindelige fordeling er fastsat i en kendelse fra 1981, hvor ejeren  

 af matr. nr. 19b og 12a, nu N.N., blev pålagt at vedligeholde 0 meter vej.  

 Ved den ændrede fordeling er ejeren af denne ejendom pålagt vedligeholdelse  

 af 160 meter vej, og i forbindelse hermed er bl.a.
Deres vejstrækning  

 reduceret.
De har i forbindelse hermed stillet følgende spørgsmål: Kan kommunen  

 tildele en grundejer vejret til den private fællesvej? Efter sagens akter synes Deres spørgsmål at være foranlediget af, at De er  

 af den opfattelse, at ejeren af matr. nr. 10b og 12a, ikke har vejret til  

 vejen.
 Det fremgår imidlertid af referat fra åstedsforretningen den 18. marts  

 1981, at de fremmødte var enige om, at bl.a. ejeren af nævnte ejendom var  

 færdselsberettiget til vejen.
 Endelig fremgår det af sagen, at der er tale om en privat fællesvej på  

 landet.
 Ministeriet kan på denne baggrund oplyse følgende:
Spørgsmål om, hvem der har vejret til en privat fællesvej på landet, er et  

 privatretligt spørgsmål, som kommunen som vejmyndighed ikke kan tage stilling  

 til.
Privatvejsloven giver ikke kommunen mulighed for at give en grundejer  

 vejret til en sådan vej.
 I betragtning af, at der ved åstedsforretningen i 1981 var enighed om, at  

 den daværende ejer var færdselsberettiget, og at han nu uhindret har kunnet  

 benytte vejen i forbindelse med samdrift mellem flere ejendomme, finder  

 ministeriet, at kommunen med rette er gået ud fra, at den pågældende har  

 vejret til vejen.
 Hvis De eller andre grundejere er af den opfattelse, at den pågældende  

 ikke har vejret til vejen, må spørgsmålet i mangel af enighed mellem  

 grundejerne indbringes for domstolene ved civilt søgsmål.
 Offentliggjort i VEJLOVE udgivet af DAFOLO.
