Skriftlig fremsættelse (1. marts 2006) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov  

 om ændring af lov om folkeskolen  

 (Præcisering af folkeskolens formål, ekstra timer i dansk og historie,  

 elevplaner, offentliggørelse af landsresultater af test, præcisering af det  

 kommunale  

 ansvar samt etablering af nyt råd for evaluering og kvalitetsudvikling af  

 folkeskolen) (Lovforslag nr.
L 170).
 Lovforslaget udgør næste led i den fornyelse af folkeskolen,  

 som ønskes iværksat for at forbedre det faglige niveau i folkeskolen.
 Lovforslaget indeholder en præcisering af folkeskolens  

 formålsparagraf for bl.a. at tydeliggøre, at formålet er at give eleverne  

 kundskaber og færdigheder, og at folkeskolen skal forberede eleverne til  

 videre  

 uddannelse efter folkeskolen.
Ifølge lovforslaget tilføres ekstra timer til fagene dansk  

 og historie.
Det sker for at forbedre mulighederne for at opfange f.eks.  

 læsevanskeligheder i tide og derved kunne planlægge en undervisning, der  

 styrker den enkelte elevs læsefærdigheder.
Med styrkelsen af  

 historieundervisningen er det hensigten at give alle elever et godt fundament  

 i  

 form af et solidt kendskab til historie og den danske kulturarv.
Efter lovforslaget skal hver elev fremover have en elevplan,  

 som indeholder oplysninger om resultater af den løbende evaluering og den  

 besluttede opfølgning herpå.
Elevplanen skal danne grundlag for skolens  

 samarbejde med forældrene om elevens udbytte af undervisningen.
Elevplanen  

 bygger på de oplysninger, læreren allerede i dag er forpligtet til at  

 tilvejebringe som led i evalueringen.
Evalueringen omfatter allerede i dag  

 alle  

 aspekter af undervisningen, herunder andre aspekter end det faglige, men i  

 elevplanen bliver der alene krav om at notere oplysninger af betydning for  

 lærerens,  

 elevens og forældrenes arbejde med at følge op på og forbedre effekterne af  

 undervisningen.
Undervisningsministeren gives bemyndigelse til at fastsætte  

 regler om elevplanerne.
Lovforslaget indeholder en bestemmelse om offentliggørelse  

 af de samlede landsresultater af de nationale test, der foreslås indført med  

 lovforslag nr.
L 101. Det vil bl.a. ske i form af en national  

 præstationsprofil, der skal vise, hvordan eleverne på landsplan - i de  

 forskellige fag og på de forskellige klassetrin - fordeler sig inddelt efter  

 relevante resultatkategorier, der hver især beskriver graden af, hvad  

 eleverne  

 har tilegnet sig i forhold til de aktuelle trinmål.
Kommunalbestyrelserne og  

 skolelederne vil blive informeret om skolens resultater af testene set i  

 forhold til landsresultaterne, herunder skolens resultater, når de vurderes  

 under hensyntagen til elevernes sociale baggrund.
Den enkelte skoles  

 resultater, herunder de korrigerede resultater, må ikke offentliggøres eller  

 bruges til at rangordne hverken elever eller skoler.
Lovforslaget har til hensigt at præcisere  

 kommunalbestyrelsernes ansvar for folkeskolen.
Der ændres ikke på den  

 gældende  

 opgavefordeling, hvorefter det er en kommunal opgave at drive folkeskolen,  

 men  

 kommunalbestyrelsens ansvar for kommunens skolevæsen præciseres og  

 tydeliggøres  

 ved, at kommunalbestyrelsen i en årlig kvalitetsrapport skal tage stilling  

 til  

 status for kommunens skolevæsen.
Undervisningsministeren gives bemyndigelse  

 til  

 at fastsætte regler om kvalitetsrapporterne.
Kommunalbestyrelsen skal vedtage  

 en handlingsplan for forbedring af det faglige niveau på den enkelte skole,  

 hvis den konstaterer dårlig kvalitet på skolen.
Undervisningsministeren får  

 adgang  

 til at pålægge en kommunalbestyrelse at udarbejde en handlingsplan i tilfælde  

 af vedvarende dårlig kvalitet på en skole.
Lovforslaget indeholder endelig forslag om etablering af et  

 uafhængigt råd for evaluering og kvalitetsudvikling af folkeskolen, hvis  

 opgave  

 bliver at følge og vurdere folkeskolen og ungdomsskolen for så vidt angår det  

 faglige niveau og den pædagogiske udvikling, elevernes udbytte af  

 undervisningen,  

 skolens evne til at bekæmpe elevers negative sociale arv samt skolens evne  

 til  

 øget integration af elever med anden etnisk baggrund end dansk.
Det nye råd  

 vil  

 erstatte Grundskolerådet.
Rådets formandskab skal afgive en årlig beretning  

 om  

 rådets virksomhed med forslag til initiativer, der fremmer kvaliteten i  

 folkeskolen.
De øvrige rådsmedlemmer vil have mulighed for at lade deres  

 synspunkter ledsage beretningen.
Rådet understøttes af en ny statslig  

 styrelse  

 for evaluering og kvalitetsudvikling af grundskolen.
Styrelsen skal varetage  

 opgaver med sekretariatsbetjening af rådet og Klagenævnet for vidtgående  

 specialundervisning og kan herudover få henlagt andre opgaver af  

 Undervisningsministeriet.
 Det foreslås, at loven sættes i kraft trinvist, således at  

 hovedparten af loven træder i kraft den 1. august 2006, mens bestemmelserne  

 om  

 ekstra timer i faget historie træder i kraft den 1. august 2008.  

 Bestemmelserne  

 om råd og styrelse m.v. i folkeskolelovens kapitel 11 sættes i kraft ved  

 undervisningsministerens  

 bestemmelse.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
