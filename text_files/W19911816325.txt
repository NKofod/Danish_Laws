Et kommanditselskab var oprindelig planlagt med en kapital på 107 mio.  

 kr., fordelt i 2.140 anparter a 50.000 kr.
Kommanditselskabet købte en  

 hotelejendom for ca. 102,5 mio. kr.
Der blev imidlertid kun tegnet 1.712  

 anparter, svarende til 80%. Kommanditselskabet påtænkte ved en  

 vedtægtsændring at stoppe salget af anparter og nedsætte stamkapitalen til  

 85,6 mio. kr., svarende til 1.712 anparter.
 Landsskatteretten stadfæstede Ligningsrådets bindende forhåndsbesked,  

 hvorefter en sådan ændring ville falde ind under lov nr. 338 af 7.
 juni 1989 (anpartsindgrebet), for så vidt angik forøgelsen af  

 afskrivningsgrundlaget med 20%.
 K/S A Hotel klagede over den af Ligningsrådet afgivne bindende  

 forhåndsbesked vedrørende virkningen af vedtægtsændring i kommanditselskabet.
 Spørgsmålet lød:
 Vil der kunne foretages en ændring af K/S A Hotels vedtægter vedrørende  

 stamkapitalens størrelse, uden at kommanditisterne i K/S A Hotel herved  

 bliver omfattet af lov nr. 388 af 7. juni 1989 om ændring af forskellige  

 skattelove (anpartsindgrebet).
 Ligningsrådet havde svaret nej hertil ud fra følgende sagsfremstilling og  

 begrundelse:
»I 1988 åbnedes for tegningen af anparter i kommanditselskabet A  

 Hotel.
Komplementaren i kommanditselskabet er A Hotel ApS, der har en  

 indskudskapital på 80.000 kr.
Det var oprindeligt hensigten, at der skulle tegnes 2.140 anparter a  

 50.000 kr. med en kontant indbetaling på hver anpart på 12.500 kr.
Selskabets  

 stamkapital ville ved fuldtegning andrage 107 mio. kr.
Kommanditselskabet overtog den 15. december 1988 hotelejendommen Hotel A,  

 beliggende i X.
Købesummen udgjorde 102.589.000 kr.
 Kommanditselskabet bortforpagtede ligeledes pr. 15. december 1988  

 hotelejendommen til selskabet A Forpagter ApS, hvilket selskab fuldt ud ejes  

 af selskabets direktør B.
Byggeriets Realkreditfond garanterede for tegning af 80% af anparterne,  

 hvorved den påtænkte finansiering igennem C Bank A/S blev sikret.
Det var  

 imidlertid hensigten at opretholde tegningsadgangen indtil samtlige anparter  

 var tegnet.
Ved udgangen af 1988 var tegnet 1.712 anparter, svarende til 80% af de  

 påtænkte anparter.
Der er ikke senere tegnet yderligere anparter.
Ifølge lov nr. 338 af 7. juni 1989 om ændring af forskellige skattelove  

 (anpartsindgrebet) vil personer, som den 12. maj 1989 har tegnet eller senere  

 tegner anparter i kommanditselskabet, blive omfattet af loven.
Med baggrund  

 heri overvejer bestyrelsen i kommanditselskabet nu at foreslå, at muligheden  

 for tegning af nye anparter i kommanditselskabet stoppes, og at vedtægterne  

 for kommanditselskabet i den forbindelse ændres, således at de bringes i  

 overensstemmelse med det faktiske antal tegnede anparter på 1.712.
 Af vedtægterne fremgår, at kommanditselskabets stamkapital udgør 107 mio.  

 kr., der er etableret ved tegning af 2.140 kommanditandele a 50.000 kr.  

 Ændringen vil medføre, at der i vedtægterne for kommanditselskabet indføjes,  

 at dettes stamkapital andrager 85.600.000 kr., der er etableret ved tegning  

 af 1.712 kommanditandele a 50.000 kr.
 Samtidig vil bestyrelsen i overensstemmelse med den påtænkte ændring  

 foreslå en ændring af vedtægterne for komplementarselskabet A Hotel ApS,  

 hvorefter dette selskabs indskudskapital på 80.000 kr. fordeles på 1.712  

 anparter a 46,73 kr.
De faktiske afskrivninger, som kommanditisterne hidtil har fratrukket, er  

 beregnet ud fra forudsætningen om, at projektet ville blive fuldtegnet.
Det  

 vil sige at afskrivningerne kun er beregnet med 80% af de maksimale  

 afskrivninger.
Da det maksimale afskrivningsgrundlag i alt udgør ca. 101 mio.  

 kr., er der hidtil alene afskrevet på et afskrivningsgrundlag på ca. 84 mio.  

 kr.
Vedtægtsændringen medfører ikke, at kommanditisterne skal indbetale  

 yderligere beløb.
Der er i projektet regnet med en overfinansiering, der skal  

 placeres i værdipapirer.
Overfinansieringen bliver blot mindre som følge af,  

 at det oprindeligt beregnede provenu fra kommanditisternes kontante indskud  

 nedsættes med 20%.
I henhold til før omtalte lov (anpartsindgrebet) vil indkomst ved  

 selvstændig erhvervsvirksomhed, hvor antallet af ejere er større end 10 og  

 den skattepligtige ikke deltager i virksomhedens drift i væsentligt omfang,  

 være omfattet af loven, såfremt den skattepligtige har anskaffet virksomheden  

 den 12. maj 1989 eller senere.
Har den skattepligtige anskaffet en del af  

 virksomheden før denne dato, har anpartsreglerne ikke virkning for indkomst  

 fra denne del af virksomheden.
Den påtænkte vedtægtsændring vil medføre, at den til de ikke tegnede  

 anparter svarende del af afskrivningsgrundlaget for hotellet overføres til de  

 tegnede anparter.
Kommanditisternes afskrivningsgrundlag forøges herved med  

 20%, svarende til ca. 17 mio. kr.
Ligningsrådet finder, at denne forøgelse af afskrivningsgrundlaget må  

 sidestilles med køb af nye anparter.
Købet anses at finde sted ved  

 vedtægtsændringen, der foretages efter den 12. maj 1989. Som følge heraf vil  

 de 20% af anparterne, der må anses for købt efter den 12. maj 1989, blive  

 omfattet af anpartsindgrebet, medens de allerede forud for den 12. maj 1989  

 tegnede anparter ikke bliver omfattet af indgrebet, jf.
Skatteministeriets  

 cirkulære af 22. januar 1990, pkt. 34.« Selskabets repræsentant fremsatte bl.a. følgende bemærkninger til  

 Ligningsrådets afgørelse:
»En ændring af vedtægterne og dermed af kommanditselskabets  

 stamkapital som påtænkt indebærer derimod ikke nogen nytegning eller ændring  

 af antallet af ejere af kommanditselskabet i øvrigt.
Såvel før som efter den  

 12. maj 1989 er antallet af kommanditister 1.712. En ændring af vedtægterne  

 indebærer ikke reduktion af antallet af ejere, men er kun udtryk for en  

 tilpasning af vedtægter m.v. til de faktiske ejerforhold.
De nuværende  

 kommanditisters andel af virksomheden forøges ikke, og de skal ikke indbetale  

 yderligere indskud på deres kommanditandele.
Hele virksomheden er anskaffet før den 12. maj 1989, og en ændring af  

 vedtægterne er ikke udtryk for en udvidelse af virksomheden.
En indstilling  

 af yderligere udbydelse af anparter i K/S A Hotel og en ændring af  

 vedtægterne skal alene ses som en nødvendig tilpasning til de faktiske  

 forhold.
En forøgelse af afskrivningsgrundlaget kan heller ikke sidestilles med køb  

 af nye anparter som antaget af Ligningsrådet.
Siden udgangen af 1988 har de  

 1.712 anparter ejet samtlige aktiver og passiver i K/S A Hotel, det vil sige  

 hele virksomheden.
Det er således ikke den påtænkte vedtægtsændring, der i  

 sig selv medfører, at den til de ikke tegnede anparter svarende del af  

 afskrivningsgrundlaget overføres til de tegnede anparter.
Disse har som nævnt stedse været ejere af hele virksomheden og har derved  

 for så vidt også været berettiget til at forøge deres afskrivningsgrundlag  

 med de resterende 20%. En nedsættelse af stamkapitalen forrykker hverken  

 kommanditisternes personlige eller solidariske hæftelse eller hver  

 kommanditists maksimale hæftelse.
Der sker ikke en forøgelse af den enkelte  

 anparts del af de samlede afskrivninger og fradrag, men derimod kun en  

 tidsmæssig fremrykning af de fradrag og afskrivninger, kommanditisterne under  

 alle omstændigheder er berettiget til.
 Ejerforhold og adgangen til afskrivning må naturligt følges ad, og den  

 omstændighed, at man bringer afskrivningsgrundlaget i overensstemmelse med de  

 faktiske ejerforhold, kan på ingen måde sammenlignes med køb af nye anparter.  

 Ligningsrådets opfattelse kan derimod i sin yderste konsekvens føre til, at  

 de resterende 20% af virksomheden ikke har nogen ejer.
Den retlige og faktiske situation er den samme før og efter den 12. maj  

 1989. Overskud og underskud i kommanditselskabet skal såvel før som efter den  

 12. maj 1989 fordeles mellem alle de daværende som nuværende anparter, der er  

 de samme.
En vedtægtsændring som påtænkt kan derfor ikke have de af  

 Ligningsrådet anførte konsekvenser.
I øvrigt synes der ikke at være noget til hinder for, at kommanditisterne  

 rent faktisk »udvider« deres afskrivningsgrundlag uden at foretage  

 en ændring af vedtægterne.
Der synes ikke at kunne være tvivl om, at en sådan  

 faktisk udvidelse af afskrivningsgrundlaget kan gennemføres uden at blive  

 omfattet af anpartsindgrebet, da kommanditisterne som nævnt har haft  

 nøjagtigt samme ejerandel i kommanditselskabet før og efter den 12. maj 1989.  

 Den omstændighed, at man med en vedtægtsændring bringer stamkapitalens  

 størrelse i overensstemmelse med det faktisk tegnede antal anparter, kan ikke  

 begrunde en anden skattemæssig behandling.' Landsskatteretten bemærkede, at det af vedtægterne for K/S A Hotel § 5  

 fremgik, at selskabet ejes af kommanditisterne i forhold til deres andel af  

 stamkapitalen.
Hver anpart ejede før vedtægtsændringen 1/2140 af selskabet.
Efter  

 vedtægtsændringen vil hver anpart eje 1/1712 af selskabet, og dette måtte  

 efter Landsskatterettens opfattelse betragtes således, at hver anpart ville  

 anskaffe forskellen mellem de to brøkdele som yderligere anpart af selskabet  

 i forbindelse med vedtægtsændringen.
 Landsskatteretten fandt derfor, at forholdet måtte betragtes således, at  

 de usolgte anparters del af selskabet ville blive fordelt på de eksisterende  

 anparter, hvilket kunne sidestilles med, at en del af de solgte anparter blev  

 fordelt til de øvrige kommanditister.
 Den herved skete forøgelse af K/S A Hotels afskrivningsgrundlag med 20%  

 måtte derfor anses for omfattet af lov nr. 388 af 7. juni 1989. Den påklagede  

 bindende forhåndsbesked blev herefter stadfæstet.
 LV 1990, V 2.1.
