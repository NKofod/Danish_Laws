Nr LSF 137 Forslag til Lov om ændring af lov om kontrol med overholdelsen af Det  

 Europæiske Økonomiske Fællesskabs forordninger om monopoler og  

 konkurrencebegrænsninger Fremsat af industriministeren (Henning Dyremose fg.) den 14. december 1988 Vedtaget ved tredjebehandling den 10. marts 1989 Lov nr. 160 af 15/03/1989 § 1 I lov nr. 505 af 29. november 1972 om kontrol med overholdelsen af Det  

 Europæiske Økonomiske Fællesskabs forordninger om monopoler og  

 konkurrencebegrænsninger foretages følgende ændringer:
 1. I § 2, stk. 1, ændres »eller artikel 20 i forordning nr.  

 1017/68,» til: », artikel 20 i forordning nr. 1017/68, artikel 17 i  

 forordning nr. 4056/86 eller artikel 10 i forordning nr. 3975/87,».
2. I § 3 ændres »eller artikel 21 i forordning nr.  

 1017/68.« til: », artikel 21 i forordning nr. 1017/68, artikel 18 i  

 forordning nr. 4056/86 eller artikel 11 i forordning nr. 3975/87.« § 2 Loven træder i kraft ved bekendtgørelsen i Lovtidende.
Oprindeligt fremsat forslag § 1 I lov nr. 505 af 29. november 1972 om kontrol med overholdelsen af Det  

 europæiske økonomiske Fællesskabs forordninger om monopoler og  

 konkurrencebegrænsninger foretages følgende ændringer:
 1. I § 2, stk. 1, ændres »eller artikel 20 i forordning nr.  

 1017/68,» til: », artikel 20 i forordning nr. 1017/68, artikel 17 i  

 forordning nr. 4056/86 eller artikel 10 i forordning nr. 3975/87,».
 2. I § 3 ændres »eller artikel 21 i forordning nr.  

 1017/68.« til: », artikel 21 i forordning nr. 1017/68, artikel 18 i  

 forordning nr. 4056/86 eller artikel 11 i forordning nr. 3975/87.«.
§ 2 Loven træder i kraft ved bekendtgørelse i Lovtidende.
Bemærkninger til lovforslaget Lov nr. 505 af 29. november 1972 om kontrol med overholdelsen af Det  

 europæiske økonomiske Fællesskabs forordninger om monopoler og  

 konkurrencebegrænsninger fastslår, at den bistand, som medlemsstaternes  

 kompetente myndigheder skal yde Kommissionen efter Det europæiske økonomiske  

 Fællesskabs forordninger om monopoler og konkurrencebegrænsninger, her i  

 landet ydes af Monopoltilsynets direktorat.
 De forordninger, der er omfattet af loven, er Rådets forordning nr. 17/62  

 om anvendelse af konkurrencereglerne i Romtraktatens artikel 85 og 86 og  

 Rådets forordning nr. 1017/68 om anvendelse af konkurrenceregler for  

 transport med jernbane, ad landeveje og sejlbare vandveje.
 Ved Rådets forordning (EØF) 4056/86 af 22. december 1986 blev fastsat de  

 nærmere retningslinjer for anvendelsen af traktatens artikel 85 og 86 på  

 søtransport, og ved Rådets forordning (EØF) nr. 3975/87 af 14. december 1987  

 blev fastsat fremgangsmåden ved anvendelse af konkurrencereglerne på  

 virksomheder i luftfartssektoren.
 Samtlige erhvervssektorer er herefter omfattet af forordninger om  

 gennemførelse af konkurrencereglerne i traktatens artikel 85 og 86.
Ved lovforslaget udstrækkes Monopoltilsynets direktorats kompetence derfor  

 til også at omfatte sager, der falder inden for de vedtagne forordninger på  

 luft- og søfartsområdet.
Der henvises derfor til, hvad der er anført under  

 bemærkningerne til forslag nr. 8 af 4. oktober 1972 til lov om kontrol med  

 overholdelsen af Det europæiske økonomiske Fællesskabs forordninger om  

 monopoler og konkurrencebegrænsninger (FTA 1972-73, sp. 107).
 Forslaget skønnes ikke at medføre økonomiske eller administrative  

 konsekvenser.
Bemærkninger til de enkelte paragraffer Til § 1 Til nr. 1 Ved lov nr. 505 er det fastsat, at Monopoltilsynets direktorat her i  

 landet skal yde Kommissionen den fornødne bistand ved kontrolundersøgelser i  

 medfør af Rådets forordning nr. 17/62 og forordning nr. 1017/68. Da indsigt i  

 kartel- og monopolspørgsmål også i sager efter forordning 4056/86 og  

 forordning 3975/87 må anses for en nødvendig forudsætning, er det mest  

 hensigtsmæssigt, at Monopoltilsynets direktorat også bliver udpeget til at  

 bistå Kommissionen ved kontrolundersøgelser i medfør af disse forordninger.  

 Arbejdet bliver dog for luftfartens vedkommende udført i samråd med Trafik-  

 og Kommunikationsministeriet og for søfartens vedkommende i samråd med  

 Industriministeriet.
Til nr. 2 Forslaget indebærer, at Monopoltilsynets direktorat - i konsekvens af  

 forslaget til ændring af § 2 i lov nr. 505 - får tillagt de samme beføjelser,  

 når det medvirker ved kontrolundersøgelser i medfør af artikel 18 i  

 forordning nr. 4056/86 og artikel 11 i forordning nr. 3975/87, som når  

 direktoratet på Kommissionens vegne selv foretager undersøgelserne.
Til § 2 Det er i artikel 18, stk. 6, i forordning nr. 4056/86 fastsat, at  

 medlemsstaterne - efter at have rådført sig med Kommissionen - skal træffe de  

 foranstaltninger, som er nødvendige for at kunne yde Kommissionens  

 bemyndigede repræsentanter den fornødne støtte, inden den 1. januar 1989.
 I artikel 11, stk. 6, i forordning nr. 3975/87 er fristen for  

 medlemsstaterne fastsat til den 31. juli 1989.
 Af praktiske grunde foreslås, at loven træder i kraft for begge  

 forordningers vedkommende ved bekendtgørelse i Lovtidende.
