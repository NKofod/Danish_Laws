Fremsat den 12. maj 2000 af Ole Donner (DF),  

 Pia Kjærsgaard (DF), Aase D.
Madsen (DF), Poul  

  Nødgaard (DF) og Peter Skaarup (DF) Forslag til folketingsbeslutning om støtteforanstaltninger for fredede bygninger Folketinget pålægger regeringen at  

 fremsætte forslag til forbedring af støtteforanstaltninger for  

 de fredede bygninger, herunder retablering af »forfald pr. år-reglen«,  

 således at de fredede bygninger vedligeholdes i overensstemmelse med  

 samfundets ønsker.
Bemærkninger til forslaget Det er forslagsstillernes opfattelse, at de  

 fredede bygninger udgør en væsentlig del af den danske  

 kulturarv, som forslagsstillerne anser det for en national opgave at  

 være med til at bevare.
Især de fredede bygninger på landet  

 bærer præg af et stærkt tiltagende  

 vedligeholdelsesefterslæb.
Forslagsstillerne foreslår  

 derfor, at der afsættes flere midler til direkte tilskud til de fredede  

 bygninger på landet, og at den for de fredede bygninger særligt konstruerede  

 skattemæssige fradragsregel kaldet »forfald pr. år« retableres  

 til sin oprindelige værdi og derfor igen ligningsmæssigt placeres  

 som et fradrag i den personlige indkomst.
Efter Reglen blev indført i 1982, og frem til 1986  

 lå fradraget i den personlige indkomst.
Som følge af  

 skattereformen fra 1987 blev fradraget herefter ændret til at  

 være et fradrag i kapitalindkomsten med modregning i  

 lejeværdiberegningen.
Med skattereformen fra 1993 og pinsepakken fra  

 1998 er skatteværdien af Som følge af disse forringelser er der, som  

 allerede nævnt, tale om et betydeligt vedligeholdelsesefterslæb,  

 som forslagsstillerne med dette beslutningsforslag vil medvirke til at rette  

 op på, således at disse fredningsværdier ikke går  

 tabt for eftertiden.
Skriftlig fremsættelse Ole Donner (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 støtteforanstaltninger for fredede bygninger.
(Beslutningsforslag nr.
B 163).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
