 I skrivelse herfra af 5. oktober 1983 er præciseret, at der ved  

 anlægsarbejder, der udføres ved egen arbejdskraft, og hvor anstalten efter  

 anmodning fra direktoratet har udarbejdet skema SB, skal aflægges regnskab på  

 skema SC.
 Til brug herfor er udarbejdet en vejledning i udfyldelse af skemaet.  

 Vejledningen er et supplement til boligministeriets cirkulære af 24. juni  

 1974 om kontrol og regnskabsmæssige bestemmelser vedrørende statslige  

 byggearbejder m.v.
Et eksemplar af vejledningen samt af skema SC med bilag vedlægges. (* 1) E.B.
Arne Ougaard Kriminalforsorgens anstalter.
Bilag Vejledning vedrørende udfyldelse af skema SC.
Nærværende vejledning er et supplement til boligministeriets cirkulære af  

 24. juni 1974 om kontrol- og regnskabsmæssige bestemmelser vedrørende  

 statslige byggearbejder m.v.
Vejledningen er udarbejdet til brug for  

 anlægsarbejder, der gennemføres af anstalterne ved egen arbejdskraft og uden  

 bistand af rådgivende arkitekt eller ingeniør.
Kopi af hovedskema SC med  

 tilhørende bilag vedlagt.
 Hovedskema SC.
 Typisk vil der kun være behov for at udfylde  

 »håndværkerudgifter«, »konto 700 - uforudseelige  

 udgifter« samt eventuelt »konto 430 - bygherreinventar«.
 Om de enkelte kolonner se nedenfor.
 Under »underskrift fra rådgivende teknikere« underskrives  

 skemaet af anstalten.
 Bilag til skema SC.
 I kolonnerne »konto« og »entreprenør« opføres de samme  

 konti med tilhørende betegnelse som er anvendt i det af anstalten udarbejdede  

 skema SB til det pågældende anlægsarbejde.
 Kolonne 1: »Overslag ved igangsætning«.
 I denne kolonne opføres bevillingen i det index, der er opgivet i  

 direktoratets bevillingsskrivelser og forbliver uændret i samtlige skema SC.  

 Indextallet indføres øverst i kolonnen.
 Kolonne 2: »Pris- og lønændringer«.
I denne kolonne opføres alene Pl-reguleringen af det samlede faktiske  

 forbrug fra arbejdets igangsætning til udarbejdelsen af seneste skema SC.  

 PL-reguleringen beregnes kvartalsvis som differencen mellem kvartalets  

 forbrug i aktuelt udgiftsniveau og forbruget tilbageregnet til kolonne 1:  

 indexniveau.
Direktoratet vil løbende meddele de seneste indextal.
Summen af  

 samtlige kvartalers PL-regulering opføres i kolonne 2.
 Ved fremsendelsen af skema SC til direktoratet vedlægges som bilag  

 beregningen for det samlede PL-tal.
 Kolonne 3: »Uforudseelige udgifter«.
Det i hovedskemaets kolonne 1, »konto 700 - uforudseelige  

 udgifter« opførte beløb fordeles efterhånden, som det måtte blive  

 forbrugt på de enkelte »entreprenørkonti«, jfr. ovenfor.
Beløbene  

 Pl-reguleres over kolonne 2 og opføres derfor i kolonne 1: indexniveau.
I  

 hovedskemaets kolonne 3 opføres totalen af de i bilagsskemaets kolonne 3  

 anførte beløb under »konto 700 - uforudseelige udgifter« som et  

 negativt beløb.
 Kolonne 4: »Andre ændringer« Beløb må kun anføres her efter  

 forudgående godkendelse af direktoratet.
 Kolonne 5 og 7: »Forventede totaludgifter« og  

 »Anvist«.
 Der henvises til boligministeriets ovennævnte cirkulære.
 Kolonne 6: »Kontraherede beløb«.
 Denne kolonne vil normalt ikke skulle anvendes, idet arbejdet udføres ved  

 egen arbejdskraft.
Opmærksomheden henledes på, at skema SC skal udarbejdes i forbindelse med  

 arbejdernes igangsættelse og herefter hvert halve år.
Endvidere skal skemaet  

 udarbejdes ved arbejdernes afslutning.
 Der henvises til direktoratets skrivelser af 23. marts 1983 og 5. oktober  

 1983.
