Fremsat den 4. april 2002 af  

 skatteministeren (Svend Erik Hovmand) Forslag til Lov om ændring af afskrivningsloven og  

 ligningsloven (Afskrivning af kunstkøb og skattefrihed for visse  

 hæderspriser) § 1 I lov om skattemæssige afskrivninger (afskrivningsloven), jf.  

 lovbekendtgørelse nr. 875 af 4. oktober 2001, foretages  

 følgende ændringer:
 1. § 2, stk. 3, affattes således:
»Stk. 3. Antikviteter og andre aktiver, der efter deres art og  

 anvendelse normalt ikke udsættes for værdiforringelse, kan ikke  

 afskrives.
Kunstværker kan dog afskrives efter §§ 44 A og 44  

 B.« 2. § 44 A, stk. 1, affattes således:
»Stk. 1. Udgifter afholdt til kunstnerisk udsmykning af  

 bygninger, der udelukkende benyttes erhvervsmæssigt, bortset fra  

 bygninger, der anvendes til beboelse jf. § 14, stk. 2, nr. 4,  

 kan afskrives fra og med anskaffelsesåret med indtil 5 pct.  

 årligt af anskaffelsessummen for den kunstneriske udsmykning.
Det er en  

 betingelse for afskrivningsretten, at den kunstneriske udsmykning  

 indføjes i bygningen eller dens nære omgivelser.  

 Afskrivningsretten kan ikke udnyttes af skattepligtige, der på  

 købstidspunktet er nærtstående til kunstneren eller af  

 selskaber, der er kontrolleret, jf. ligningslovens § 2, stk. 2, af  

 kunstnerens nærtstående.
Som nærtstående anses  

 ægtefælle, forældre og bedsteforældre samt  

 børn og børnebørn og disses ægtefæller eller  

 dødsboer efter disse personer.
Stedbarns- og adoptivforhold  

 sidestilles med naturligt slægtsskabsforhold.« 3. § 44 A, stk. 3, affattes således:
»Stk. 3. Afskrivning efter stk. 1 kan alene ske for  

 førstegangskøb af original billedkunst.
I tilfælde af  

 tvivl om, hvorvidt den kunstneriske udsmykning kan kvalificeres som kunst,  

 indhenter skattemyndighederne en vurdering af den kunstneriske udsmykning fra  

 Akademiraadet.« 4. § 44 A, stk. 5, 1. pkt., ophæves 5. I § 44 A, stk. 5, stk. 6 og  

stk. 10, ændres »en del af eller knytter sig til« til:  

 »indføjet i eller knytter sig til efter stk. 1, 2. pkt.« 6. Efter § 44 A indsættes:
»§ 44 B.
Udgifter afholdt til kunstnerisk  

 udsmykning, der ophænges eller opstilles i udelukkende  

 erhvervsmæssigt benyttede bygninger, bortset fra bygninger jf.  

 § 14, stk. 2, nr. 4, der anvendes til beboelse, kan afskrives efter  

 reglerne i kapitel 2. Dog finder reglerne om delvist erhvervsmæssigt  

 benyttede driftsmidler og skibe i §§ 11, 12 og 13 ikke anvendelse.  

 Udgifterne skal endvidere afskrives på en særskilt saldo.  

 Afskrivningsretten kan ikke udnyttes af skattepligtige, der er  

 nærtstående til kunstneren, eller af selskaber, der er  

 kontrolleret, jf. ligningslovens § 2, stk. 2, af kunstnerens  

 nærtstående.
Som nærtstående anses  

 ægtefælle, forældre og bedsteforældre samt  

 børn og børnebørn og disses ægtefæller eller  

 dødsboer efter disse personer.
Stedbarns- og adoptivforhold  

 sidestilles med naturligt slægtskabsforhold.
 Stk. 2. Udgifter til kunstnerisk udsmykning, der kan afskrives  

 efter andre bestemmelser i denne lov, kan ikke afskrives efter  

 stk. 1.
Stk. 3. Afskrivning efter stk. 1 kan alene ske for  

 førstegangskøb af original billedkunst.
I tilfælde af  

 tvivl om, hvorvidt den kunstneriske udsmykning kan kvalificeres som kunst,  

 indhenter skattemyndighederne en vurdering af den kunstneriske udsmykning fra  

 Akademiraadet.
Stk. 4. Ophører bygningen, hvori den kunstneriske  

 udsmykning er ophængt eller opstillet, med at være anvendt  

 erhvervsmæssigt, anses den kunstneriske udsmykning for at være  

 solgt.« § 2 I lov om påligningen af indkomstskat til staten (ligningsloven), jf.  

 lovbekendtgørelse nr. 887 af 8. oktober 2001, som senest ændret  

 ved lov nr. 135 af 20. marts 2002, foretages følgende  

 ændring:
 1. § 7, litra v, affattes således:
»v)	Hæderspriser, der udbetales i henhold til Nobelstiftelsens  

 Grundstadgar, eller ydes af mellemstatslige organisationer og institutioner,  

 hvori Danmark deltager eller er medlem, når hædersprisen  

 udelukkende har karakter af en anerkendelse af modtagerens fortjenester.  

 Hæderspriser, som ydes af offentlige midler, legater samt kulturelle  

 fonde og lignende her i landet eller i udlandet, når hædersprisen  

 udelukkende har karakter af en anerkendelse af modtagerens kunstneriske  

 fortjenester.
Det er en betingelse, at hædersprisen er ydet som et  

 uansøgt engangsbeløb.« § 3 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven har virkning for udgifter afholdt til  

 kunstnerisk udsmykning og hæderspriser for kunstneriske fortjenester,  

 når udsmykningen eller hædersprisen er erhvervet i  

 indkomståret 2002 eller senere.
Bemærkninger til lovforslaget Almindelige bemærkninger 1. Lovforslagets formål og baggrund Lovforslaget fremsættes som et led i  

 udmøntningen af regeringsgrundlaget.
Formålet med lovforslaget  

 er at udvide afskrivningsretten for kunstnerisk udsmykning samt at fritage  

 hæderspriser til kunstnere for beskatning.
Hermed forbedres  

 vilkårene for kunstnere og det gøres mere attraktivt for  

 virksomheder at investere i kunst for herigennem at fremme trivsel og  

 miljø på arbejdspladsen.
Ifølge regeringsgrundlaget af  

 26. november 2001 vil regeringens kulturpolitik bygge på frisind,  

 forskellighed og fællesskab.
Det er vigtigt for regeringen at skabe  

 gode rammer for kunsten og kulturen samtidig med, at befolkningen får  

 adgang til et rigt, varieret og mangfoldigt kulturudbud.
Kulturpolitikken  

 skal hermed sikre, at alle har lige adgang til den danske kulturarv og til  

 den nyeste kunst.
Kunst på arbejdspladsen vil øge befolkningens  

 adgang til den nyeste kunst, og kan fremme trivslen for medarbejderne via et  

 godt miljø. Regeringen lægger ligeledes vægt på, at  

 kunstnerne får gode vilkår til at udøve deres kunst.  

 Forbedringen af kunstnernes vilkår skal ikke ske gennem større  

 tilskud, men derimod ved at stimulere efterspørgslen efter kunst.
2. Gældende regler Afskrivningsadgang Efter de gældende regler kan kunstnerisk udsmykning  

 ikke afskrives, idet skattemæssige afskrivninger forudsætter, at  

 der sker en værdiforringelse af det afskrivningsberettigede aktiv som  

 følge af den erhvervsmæssige benyttelse af aktivet.
Dette vil  

 som altovervejende hovedregel ikke være tilfældet ved  

 indkøb af billedkunst.
I tilfælde hvor den kunstneriske  

 udsmykning bliver værdiforringet som følge af den  

 erhvervsmæssige benyttelse, er der dog mulighed for at foretage  

 afskrivninger efter afskrivningslovens almindelige regler herunder efter  

 reglerne om afskrivning af driftsmidler.
Herudover er der i  

 afskrivningslovens § 44 A indført en adgang til under visse  

 nærmere betingelser at afskrive kunstnerisk udsmykning i forbindelse  

 med opførelse, ombygning eller tilbygning af en bygning, der  

 udelukkende anvendes erhvervsmæssigt.
Afskrivningsgrundlaget kan efter  

 disse regler højest udgøre 1 pct. af anskaffelsessummen ved  

 opførelsen, ombygningen eller tilbygningen af bygningen, og det er en  

 betingelse, at den samlede anskaffelsessum ved opførelsen, ombygningen  

 eller tilbygningen af bygningen overstiger 1 mill. kr.
Såfremt disse  

 betingelser er opfyldt, og der er opnået forudgående tilladelse  

 fra Det Kongelige Akademi for de skønne kunster, Akademiraadet, kan  

 udgifter til kunstnerisk udsmykning afskrives med indtil 5 pct. årligt  

 af anskaffelsessummen.
Ved senere salg af den kunstneriske udsmykning skal  

 fortjeneste eller tab, medregnes i den skattepligtige indkomst for  

 salgsåret.
Hæderspriser Udgangspunktet i statsskatteloven er, at  

 hæderspriser og legater mv. er skattepligtige.
Som en undtagelse herfor  

 er nogle internationale hæderspriser dog blevet gjort skattefrie.
Det  

 drejer sig om Nobelprisen, samt priser fra internationale organisationer, som  

 Danmark er medlem af, herunder Nordisk Råds Litteratur- og Musikpris,  

 jf. ligningslovens §7 v.
Samtidig sker der i dag en lempelig beskatning af  

 andre hæderslegater.
Efter ligningslovens § 7 O, stk. 1, nr.  

 1, beskattes kun 85 pct. af den del af legatet, der overstiger et skattefrit  

 grundbeløb på 11.900 kr. (2002).
3. Lovforslagets indhold Afskrivningsadgang Lovforslaget udvider den gældende adgang for  

 virksomheder til at afskrive de udgifter, der afholdes i forbindelse med  

 kunstnerisk udsmykning af erhvervsmæssigt benyttede bygninger.
Ifølge forslaget skal kunstnerisk udsmykning, der  

 er indføjet i erhvervsbygninger eller disses nære omgivelser,  

 afskrives efter samme regler som afskrivning af bygninger, hvorimod  

 kunstnerisk udsmykning der ophænges eller opstilles i  

 erhvervsbygninger, afskrives efter reglerne om afskrivning af driftsmidler og  

 skibe.
Kunstnerisk udsmykning, der er indføjet i erhvervsbygninger  

 eller disses nære omgivelser, kan herefter afskrives med indtil 5 pct.  

 årligt af anskaffelsessummen.
Derimod kan fritstående  

 kunstværker, der ophænges eller opstilles i erhvervsmæssigt  

 benyttede bygninger, afskrives med 25 pct. årligt på linje med  

 virksomhedens andre driftsmidler.
Det foreslås, at afskrivningsretten  

 alene består i de indkomstår, hvor den kunstneriske udsmykning  

 anvendes erhvervsmæssigt, og den bygning hvori den kunstneriske  

 udsmykning er ophængt, opstillet eller indføjet i, anvendes  

 udelukkende erhvervsmæssigt.
Det er en forudsætning for  

 afskrivningsretten, at kunstneren, der har skabt værket, ikke er  

 nærtstående til den skattepligtige, der køber  

 kunstværket.
Herudover er det tillige en betingelse for  

 afskrivningsretten, at der er tale om førstegangskøb af  

 originale kunstværker.
I tilfælde hvor der opstår uenighed  

 mellem virksomheden og de skatteansættende myndigheder om, hvorvidt den  

 kunstneriske udsmykning er kunst eller ej, foretager Akademiraadet en  

 vurdering af den kunstneriske udsmykning.
 Ved senere salg af afskrivningsberettiget kunst  

 foreslås det, at fortjeneste eller tab medregnes i den skattepligtiges  

 indkomst i salgsåret efter reglerne i afskrivningsloven.
Hæderspriser Endvidere foreslås hæderspriser til skabende  

 eller udøvende kunstnere helt fritaget for beskatning.
Derved udvides  

 fritagelsen til at omfatte alle sådanne kulturelle priser, og ikke som  

 i dag blot visse internationale priser.
I forhold til gældende ret  

 svarer det til, at skattefritagelsen i ligningslovens § 7, litra v,  

 videreføres, men fremover også omfatter hæderspriser til  

 kunstnere, som i dag beskattes efter ligningslovens § 7 O.
I  

 overensstemmelse med den gældende fritagelsesbestemmelse vil det  

 være en betingelse, at hædersprisen skal udbetales som et  

 uansøgt engangsbeløb og udelukkende skal have karakter af en  

 anerkendelse af modtagerens kunstneriske fortjenester.
Prisen må  

 således ikke have karakter af en betaling for en ydelse, som modtageren  

 har præsteret, f.eks. en prisopgave eller lignende.
Ligeledes vil  

 priser, som har karakter af studieunderstøttelse falde uden for  

 fritagelsesbestemmelsen.
 Hæderspriser, der ikke er omfattet af den  

 forslåede bestemmelse, vil som hidtil kunne beskattes lempeligt efter  

 ligningslovens § 7 O.
 Forslaget ændrer således ikke hovedreglen om,  

 at legater generelt er skattepligtige, men sigter på yderligere  

 lempelser af beskatningen af hæderspriser til personer, som har  

 fortjent en særlig anerkendelse for deres kunstneriske virke.
4. Provenumæssige konsekvenser Udvidelse af adgangen for afskrivningsret på udgifter afholdt til  

 kunstnerisk udsmykning Det er forbundet med stor usikkerhed at skønne over  

 provenutabet i forbindelse med denne del af lovforslaget.
Dette skyldes  

 blandt andet, at der ikke foreligger statistiske oplysninger, om  

 virksomhedernes køb af kunstnerisk udsmykning, der omfattes af  

 lovforslaget.
Det er rent skønsmæssigt lagt til grund, at  

 de kunstindkøb, der omfattes af lovforslaget, vil udgøre i  

 størrelsesordenen 125 mill. kr. årligt i de første  

 år, fordelt med ca. 40 pct. der integreres i bygninger, ca. 60 pct.  

 fritstående kunstværker.
Det skønnes, at beløbet  

 over tid vil falde til i størrelsesordenen 100 mill. kr. årligt.  

 Denne profil skyldes, at ordningens indførelse må antages at  

 medføre en vis fremskyndelse af indkøb af kunst.
 På denne baggrund skønnes provenutabet ved  

 lovforslaget de første år til 10-15 mill. kr. årligt  

 stigende til ca. 30 mill. kr. årligt efter en længere  

 årrække, hvorefter det reduceres.
 Provenuprofilen skal ses i lyset af, at  

 kunstindkøbene over årene akkumulerer afskrivningsgrundlaget,  

 indtil dette efter nogle år stabiliseres, og at en del af den  

 indkøbte kunst antageligt videresælges efter en  

 årrække, hvilket medfører et mindre afskrivningsgrundlag  

 m.v.
Skattefrihed for hæderspriser til kunstnere Det samlede provenu fra beskatning af hædersgaver  

 m.v. skønnes at udgøre ca. 5 mill. kr.
I dette beløb er  

 medregnet skat af hædersgaver, der ikke er givet som anerkendelse af  

 kunstneriske fortjenester, men eksempelvis dækker anerkendelse af  

 videnskabelig indsats og lignende.
 Der foreligger ingen statistiske oplysninger, der  

 muliggør et underbygget skøn over virkningen af alene at  

 fritage hæderspriser givet for kunstnerisk fortjenester, der er givet  

 uansøgt og som engangsbeløb.
 Hvis det eksempelvis antages, at hæderspriser givet  

 for kunstneriske fortjenester udgør halvdelen af samtlige  

 hædersgaver, skønnes provenutabet at udgøre 2 - 3 mill.  

 kr. årligt.
Samlede provenuvirkninger Det skønnes, at den samlede virkning for  

 indkomstår 2002 er et provenutab på ca. 15 mill. kr.
Heraf er ca.  

 5 mill. kr. for kommunerne.
 Finansårsvirkningen i 2002 skønnes til ca. 10  

 mill. kr.
5. Administrative konsekvenser for stat, amter og kommuner Forslaget skønnes ikke at have  

 nævneværdige administrative konsekvenser for Told Skat.
6. Økonomiske konsekvenser for erhvervslivet Lovforslaget må antages at stimulere  

 omsætningen i billedkunstsektoren og hermed kunstneres indtægter,  

 idet efterspørgslen efter kunst vil stige, når det  

 skattemæssigt bliver mere attraktivt for erhvervsdrivende at  

 købe kunst til udsmykning af erhvervsmæssigt benyttede  

 bygninger.
7. Administrative konsekvenser for erhvervslivet Forslaget skønnes ikke at have  

 nævneværdige administrative konsekvenser for erhvervslivet.
8. Miljømæssige konsekvenser Lovforslaget skønnes ikke at have  

 miljømæssige konsekvenser.
9. Forholdet til EU-retten Lovforslaget indeholder ikke EU-retlige aspekter.
10. Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Indkomstårsvirkning 2002: Provenutab på ca. 15  

 mill. kr., hvoraf ca. 5 mill. kr. vedrører kommunerne.
 Finansårsvirkning i år 2002: Provenutab på ca. 10 mill.  

 kr.
Administrative konsekvenser for stat, amter og  

 kommuner Skønsmæssigt ingen nævneværdige  

 konsekvenser.
Økonomiske konsekvenser for  

 erhvervslivet Det må formodes, at lovforslaget vil øge  

 efterspørgslen efter billedkunst, og dermed bidrage til en  

 større omsætning for billedkunsterhvervet.
 Endvidere må det antages, at lovforslaget giver anledning til en  

 reduktion af omkostningsniveauet for virksomheder, der indkøber  

 billedkunst til udsmykning.
Administrative konsekvenser for  

 erhvervslivet Skønmæssigt ingen nævneværdige  

 konsekvenser.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
 11. Høring mv.
 Lovforslaget vil samtidig med fremsættelsen blive  

 sendt i høring og til Økonomi- og Erhvervsministeriets  

 testpanel med henblik på erhvervslivets vurdering af lovforslagets  

 administrative konsekvenser.
Bemærkninger til lovforslagets enkelte  

 bestemmelser Til § 1 Til nr. 1 Der er tale om en konsekvensrettelse som følge af,  

 at princippet i afskrivningslovens § 2, stk. 3, om at aktiver der  

 efter deres art og anvendelse normalt ikke udsættes for  

 værdiforringelse ved den erhvervsmæssige benyttelse, fraviges i  

 de foreslåede § 44 A og § 44 B.
Til nr. 2 Det foreslås, at den hidtidige mulighed for at  

 afskrive udgifter til kunstnerisk udsmykning, der placeres i eller ved  

 bygninger, udvides, således at der i alle tilfælde, hvor der  

 foretages en kunstnerisk udsmykning af en bygning, der udelukkende benyttes  

 erhvervsmæssigt, kan afskrives på udgifterne til udsmykningen.  

 Det er således ikke længere et krav, at en kunstnerisk udsmykning  

 udføres i tilknytning til en opførelse, ombygning eller  

 tilbygning af en bygning.
Beløbsgrænserne, der efter de  

 gældende regler stilles til afskrivningsgrundlaget og  

 anskaffelsessummen, ophæves ligeledes.
Hermed kan kunstnerisk  

 udsmykning af erhvervsmæssigt benyttede bygninger, afskrives med indtil  

 5 pct. årligt af anskaffelsessummen.
 For at imødegå sammenblanding mellem privat-  

 og erhvervssfæren foreslås afskrivningsadgangen begrænset  

 til kunstnerisk udsmykning af rent erhvervsmæssigt benyttede bygninger  

 bortset fra bygninger, der anvendes til beboelse, som fastsat i  

 afskrivningslovens § 14, stk. 2, nr. 4, jf. bemærkningerne  

 under nr. 6.
Endvidere justeres den tidligere betingelse om, at et  

 kunstværk skal placeres i eller ved den bygning, den kunstneriske  

 udsmykning er en del af, eller knytter sig til jf. stk. 5 i den  

 gældende bestemmelse.
Det vil således efter forslaget være  

 en betingelse, at den kunstneriske udsmykning er indføjet fysisk i  

 bygningen herunder muret, fastnaglet, eller på anden vis fastgjort til  

 bygningen, eller dens nære omgivelser.
Kunstnerisk udsmykning, der ikke  

 er indføjet i bygningen eller dens nære omgivelser, vil  

 henhøre under bestemmelsen i § 44 B.
Afskrivningsretten efter denne bestemmelse kan ikke  

 udnyttes i tilfælde, hvor den skattepligtige køber kunst af en  

 kunstner, der er nærtstående til den skattepligtige.  

 Såfremt der er tale om et selskab, kan afskrivningsretten ikke  

 udnyttes, hvis det selskab, der køber kunsten, er kontrolleret af  

 kunstnerens nærtstående.
Herved sikres det, at  

 afskrivningsadgangen rettes mod det formål, den er tiltænkt.
Som  

 nærtstående anses ægtefælle, forældre og  

 bedsteforældre samt børn og børnebørn og disses  

 ægtefæller eller dødsboer efter disse personer.
Stedbarns-  

 og adoptivforhold sidestilles med ægte slægtsforhold.
Et selskab  

 anses for kontrolleret, hvis kunstnerens nærstående direkte eller  

 indirekte eller i fællesskab med andre nærtstående ejer,  

 eller har rådighed over mere end 50 pct. af aktiekapitalen eller  

 stemmerettighederne.
Kontrolbegrebet skal fastlægges i overensstemmelse  

 med ligningslovens § 2. Til dette kontrolbegreb medregnes aktier og  

 stemmerettigheder, som indehaves af koncernforbundne selskaber, af personlige  

 aktionærer og deres nærtstående, eller af en fond eller  

 trust stiftet af et moderselskab eller af de nævnte koncernforbundne  

 selskaber, nærtstående m.v. eller af fonde eller truster stiftet  

 af disse.
Til nr. 3 Det er alene førstegangskøb af originale  

 kunstværker, der kan afskrives efter forslaget.
Dette krav  

 indebærer, at kunstværker købt direkte af kunstneren  

 umiddelbart kan afskrives.
Herudover er det også muligt at afskrive  

 kunst købt gennem gallerier og gennem andre formidlere af billedkunst,  

 der har kunstværket i kommission fra kunstneren.
Det er endvidere et krav, at den kunstneriske udsmykning  

 er et originalt billedkunstnerisk værk såsom maleri, skulptur,  

 grafik, fotografisk kunst, installationskunst m.v. jf. lov om billedkunst nr.  

 400 af 21. maj 2001. Grafiske værker er omfattet af  

 afskrivningsadgangen, idet det dog er en betingelse, at disse værker  

 skal være nummererede.
Det grafiske værk skal være  

 fremstillet i et begrænset oplag og være signeret af kunstneren.  

 I helt særlige tilfælde kan en individuel bedømmelse af,  

 hvorvidt der er tale om et originalt kunstværk, foretages af  

 Akademiraadet.
Samme krav stilles til fotografiske kunstværker.  

 Reproduktioner er derimod ikke omfattet af afskrivningsadgangen.
I tilfælde af tvivl om, hvorvidt en kunstnerisk  

 udsmykning er kunst eller ej, vurderer Akademiraadet den kunstneriske  

 udsmykning.
Denne vurdering foretages efter samme kriterier, som  

 Akademiraadet almindeligvis lægger til grund.
Akademiraadet kan tillige  

 vurdere værdien af den kunstneriske udsmykning, når udsmykningen  

 anses for afstået uden at der foreligger en afståelsessum.  

 Virksomheder, der påtænker at investere i kunstnerisk udsmykning,  

 har ligeledes mulighed for at spørge Akademiraadet om deres vurdering  

 af kunstværket.
Akademiraadets stillingtagen skyldes hensynet til at  

 undgå uønsket anvendelse af den foreslåede ordning og  

 hensynet til at opnå en højere grad af retssikkerhed gennem  

 muligheden for en central stillingtagen.
Til nr. 4 Der er tale om en konsekvensrettelse som følge af,  

 at betingelsen i 1. pkt. er omfattet af det foreslåede stk.1.
Til nr. 5 Der er tale om en konsekvensrettelse som følge af,  

 at bestemmelsens anvendelsesområde bliver ændret.
Den  

 foreslåede § 44 A omhandler alene kunstværker  

 indføjet i erhvervsmæssigt benyttede bygninger eller disses  

 nære omgivelser.
De fritstående kunstværker, der hidtil har  

 været omfattet af § 44 A, vil være omfattet af den  

 foreslåede § 44 B.
Til nr. 6 Efter denne bestemmelse kan udgifter afholdt til  

 kunstnerisk udsmykning i udelukkende erhvervsmæssigt benyttede  

 bygninger afskrives efter reglerne om afskrivning af driftsmidler, jf.  

 afskrivningslovens kapitel 2. Det er således et krav, at den bygning,  

 hvori den kunstneriske udsmykning ophænges eller opstilles bliver  

 anvendt erhvervsmæssigt.
Dog omfatter afskrivningsadgangen ikke  

 kunstnerisk udsmykning i bygninger anvendt til beboelse efter  

 afskrivningslovens § 14, stk. 2, nr. 4. Der kan således ikke  

 afskrives på kunstnerisk udsmykning, der ophænges eller opstilles  

 i bygninger, der dels anvendes til erhverv og dels til beboelse.
Grunden  

 hertil er, at det vil kunne være mere interessant at hænge en  

 kunstnerisk udsmykning   f.eks. et maleri - op i privatboligen end at  

 foretage noget tilsvarende for almindelige driftsmidler idet den kunstneriske  

 udsmykning ofte nemt kan flyttes fra den erhvervsmæssigt benyttede del  

 af bygningen til den private del af bygningen.
Efter det foreslåede stk. 1 afskrives den  

 kunstneriske udsmykning efter reglerne i kapitel 2 i afskrivningsloven  

 på linje med virksomhedens driftsmidler.
Dog finder reglerne om delvis  

 erhvervsmæssig benyttelse ikke anvendelse, jf. ovenstående  

 bemærkninger.
Den kunstneriske udsmykning afskrives på en  

 særskilt saldo, således at der ikke sker sammenblanding med  

 virksomhedens almindelige driftsmiddelsaldo.
Dette betyder desuden, at  

 negativ værdi på saldiene for driftsmidler og kunstnerisk  

 udsmykning ikke kan udlignes ved overførsel mellem de to saldi.
Den  

 kunstneriske udsmykning indgår på saldoen med anskaffelsessummen.  

 Afskrivningen kan højest udgøre 25 pct. af den  

 afskrivningsberettigede saldoværdi efter § 5, stk. 2. Ved  

 salg fradrages salgssummen i saldoen efter § 5, stk. 2.  

 Virksomheden skal endvidere efter § 14 i bekendtgørelse nr. 1086  

 af 17. december 1999 om skattemæssige krav til regnskabet kunne  

 redegøre for afskrivningsgrundlaget og de foretagne afskrivninger.  

 Udgør den afskrivningsberettigede anskaffelsessum af den kunstneriske  

 udsmykning et beløb på 10.100 kr. (i 2002- niveau) eller  

 derunder, kan den skattepligtige vælge, at fradrage (straksafskrive)  

 hele anskaffelsessummen af den kunstneriske udsmykning i det  

 indkomstår, hvor den kunstneriske udsmykning er anskaffet, jf. § 6  

 i afskrivningsloven.
Afskrivningsretten kan endvidere ikke udnyttes af  

 nærtstående til kunstneren eller af selskaber, der er  

 kontrolleret af kunstnerens nærtstående.
Om afgrænsningen  

 af hvilke personer, der anses som nærtstående og  

 fastlæggelsen af kontrolbegrebet, henvises til bemærkningerne til  

 nr. 2.
Såfremt den kunstneriske udsmykning er  

 indføjet i en bygning eller dens nære omgivelser, vil den  

 kunstneriske udsmykning være afskrivningsberettiget efter § 44 A,  

 men den kunstneriske udsmykning kan derimod ikke afskrives efter den  

 foreslåede § 44 B.
Er den kunstneriske udsmykning derimod  

 umiddelbart flyttelig, vil den være afskrivningsberettiget efter denne  

 bestemmelse.
Såfremt udgiften til kunstnerisk udsmykning kan afskrives  

 efter andre bestemmelser i denne lov, f.eks. efter de almindelige regler om  

 afskrivning af driftsmidler, fordi kunstværket udsættes for  

 værdiforringelse som følge af den erhvervsmæssige  

 benyttelse, kan udgiften ikke afskrives efter den foreslåede § 44  

 B.
Hermed undgås det, at der kan foretages dobbelt afskrivning af  

 kunstværket.
 Efter det foreslåede stk. 3 er det alene  

 førstegangskøb af original billedkunst, der kan afskrives.  

 Såfremt der opstår tvivl om, hvorvidt en kunstnerisk udsmykning  

 kan karakteriseres som kunst, træffer Akademiraadet afgørelsen.  

 Der henvises til bemærkningerne til nr. 3.
Det er en betingelse for afskrivningsretten, at den  

 kunstneriske udsmykning er ophængt eller opstillet i en  

 erhvervsmæssigt benyttet bygning, og at den kunstneriske udsmykning  

 anvendes erhvervsmæssigt.
Såfremt den kunstneriske udsmykning  

 bortskaffes, eller den skattepligtige ændrer benyttelsen af  

 kunstværket fra udelukkende erhvervsmæssig benyttelse til blandet  

 benyttelse, vil kunstværket efter det foreslåede stk. 4  

 blive anset som solgt.
Som salgssum anvendes handelsværdien på  

 tidspunktet for bortskaffelsen eller den ændrede benyttelse.  

 Salgssummen fradrages i den samlede afskrivningsberettigede saldoværdi.  

 I tilfælde hvor den kunstneriske udsmykning fjernes fra den  

 erhvervsmæssigt benyttede bygning, anses kunstværket ligeledes  

 ikke længere for udelukkende at være anvendt  

 erhvervsmæssigt, og den kunstneriske udsmykning anses for solgt til  

 handelsværdien på dette tidspunkt.
På samme måde  

 behandles de situationer, hvor den erhvervsmæssigt benyttede bygning  

 ophører med udelukkende at være anvendt  

 erhvervsmæssigt.
Til § 2 Til nr. 1 Det foreslås, at hæderspriser til kunstnere  

 fritages for beskatning.
I dag er kun visse internationale priser fritaget.  

 Forslaget omfatter såvel skabende som udøvende kunstnere.
Det er  

 imidlertid en betingelse, at prisen udelukkende ydes som en  

 påskønnelse af den pågældendes kunstneriske virke,  

 og at prisen ydes som et uansøgt engangsbeløb.
Til § 3 Det foreslås, at bestemmelserne får virkning  

 for udgifter til kunstnerisk udsmykning og hæderspriser til kunstnere,  

 når udsmykningen eller hædersprisen erhverves i  

 indkomståret 2002 eller senere.
Bilag 1 Lovforslaget sammenholdt med gældende lov Gældende regler Lovforslaget § 1 I lov om skattemæssige afskrivninger  

 (afskrivningsloven), jf. lovbekendtgørelse nr. 875 af 4. oktober 2001,  

 foretages følgende ændringer:
 § 2. Maskiner, inventar og andre driftsmidler samt skibe  

 afskrives efter reglerne i dette kapitel, såfremt de udelukkende eller  

 delvis benyttes erhvervsmæssigt.
 Stk. 2. Udgifter til anskaffelse af edb-software afskrives  

 efter reglerne i dette kapitel, uanset om der er tale om erhvervelse af en  

 tidsubegrænset brugsrettighed i henhold til en softwarelicensaftale  

 eller lignende.
 Stk. 3. Antikviteter, kunstværker og andre aktiver, der  

 efter deres art og anvendelse normalt ikke udsættes for  

 værdiforringelse, kan ikke afskrives, jf. dog § 44 A.
 1. § 2, stk. 3, affattes således:
»Stk. 3. Antikviteter og andre aktiver, der efter deres art og  

 anvendelse normalt ikke udsættes for værdiforringelse, kan ikke  

 afskrives.
Kunstværker kan dog afskrives efter §§ 44 A og 44  

 B.« 2. § 44 A, stk. 1, affattes således:
§ 44 A.
Ved opførelse, ombygning og tilbygning af  

 bygninger, der udelukkende benyttes erhvervsmæssigt, bortset fra  

 bygninger, der anvendes til beboelse, kan udgifter afholdt til kunstnerisk  

 udsmykning af disse fra og med anskaffelsesåret afskrives med indtil 5  

 pct. årligt af anskaffelsessummen.
Afskrivningsgrundlaget kan  

 højst udgøre 1 pct. af anskaffelsessummen ved opførelse,  

 ombygning eller tilbygning af bygningen.
Det er en betingelse, at den samlede  

 anskaffelsessum ved opførelse, ombygning eller tilbygning af bygningen  

 overstiger 1 mio kr.
Der ses ved opgørelsen af anskaffelsessummen ved  

 opførelse, ombygning eller tilbygning af bygningen bort fra eventuelle  

 udgifter til installationer efter § 15. Udgiften til den kunstneriske  

 udsmykning skal senest afholdes inden udgangen af det indkomstår, der  

 følger efter det indkomstår, hvori opførelsen,  

 ombygningen eller tilbygningen er færdiggjort.
»Stk. 1. Udgifter afholdt til kunstnerisk udsmykning af  

 bygninger, der udelukkende benyttes erhvervsmæssigt, bortset fra  

 bygninger, der anvendes til beboelse jf. § 14, stk. 2, nr. 4,  

 kan afskrives fra og med anskaffelsesåret med indtil 5 pct.  

 årligt af anskaffelsessummen for den kunstneriske udsmykning.
Det er en  

 betingelse for afskrivningsretten, at den kunstneriske udsmykning  

 indføjes i bygningen eller dens nære omgivelser.  

 Afskrivningsretten kan ikke udnyttes af skattepligtige, der på  

 købstidspunktet er nærtstående til kunstneren eller af  

 selskaber, der er kontrolleret, jf. ligningslovens § 2, stk. 2, af  

 kunstnerens nærtstående.
Som nærtstående anses  

 ægtefælle, forældre og bedsteforældre samt  

 børn og børnebørn og disses ægtefæller eller  

 dødsboer efter disse personer.
Stedbarns- og adoptivforhold  

 sidestilles med naturligt slægtskabsforhold.« 3. § 44 A, stk. 3, affattes således:
 Stk. 3. Afskrivning efter stk. 1 kan alene ske efter  

 forudgående tilladelse fra Det Kongelige Akademi for de skønne  

 kunster, Akademiraadet.
»Stk. 3. Afskrivning efter stk. 1 kan alene ske for  

 førstegangskøb af original billedkunst.
I tilfælde af  

 tvivl om, hvorvidt den kunstneriske udsmykning kan kvalificeres som kunst,  

 indhenter skattemyndighederne en vurdering af den kunstneriske udsmykning fra  

 Akademiraadet.« 4. § 44 A, stk. 5, 1. pkt., ophæves Stk. 5. Den kunstneriske udsmykning skal placeres i eller ved  

 den bygning, den kunstneriske udsmykning er en del af eller knytter sig til,  

 jf. stk. 1. Såfremt den kunstneriske udsmykning fjernes fra den  

 bygning, den er en del af eller knytter sig til, sidestilles dette med salg  

 efter stk. 9.
Stk. 6. Afskrivninger kan ikke foretages i det  

 indkomstår, hvor den kunstneriske udsmykning sælges, nedrives  

 eller bortskaffes på anden vis.
Ophører bygningen, den  

 kunstneriske udsmykning er en del af eller knytter sig til, med udelukkende  

 at være anvendt erhvervsmæssigt, bortfalder afskrivningsretten,  

 fra og med det indkomstår, hvor den rent erhvervsmæssige  

 benyttelse ophører.
 Stk. 10. Ved køb af en kunstnerisk udsmykning, der kan  

 afskrives efter stk. 1, kan køber afskrive på  

 anskaffelsessummen for den kunstneriske udsmykning efter denne bestemmelse,  

 såfremt den kunstneriske udsmykning købes sammen med den  

 bygning, den kunstneriske udsmykning er en del af eller knytter sig til.
5. I § 44 A, stk. 5, stk. 6 og  

stk. 10, ændres »en del af eller knytter sig til« til:  

 »indføjet i eller knytter sig til efter stk. 1, 2. pkt.« 6. Efter § 44 A indsættes:
»§ 44 B.
Udgifter afholdt til kunstnerisk udsmykning, der  

 ophænges eller opstilles i udelukkende erhvervsmæssigt benyttede  

 bygninger, bortset fra bygninger jf. § 14, stk. 2, nr. 4, der  

 anvendes til beboelse, kan afskrives efter reglerne i kapitel 2. Dog finder  

 reglerne om delvist erhvervsmæssigt benyttede driftsmidler og skibe i  

 §§ 11, 12 og 13 ikke anvendelse.
Udgifterne skal endvidere afskrives  

 på en særskilt saldo.
Afskrivningsretten kan ikke udnyttes af  

 skattepligtige, der er nærtstående til kunstneren, eller af  

 selskaber, der er kontrolleret, jf. ligningslovens § 2, stk. 2, af  

 kunstnerens nærtstående.
Som nærtstående anses  

 ægtefælle, forældre og bedsteforældre samt  

 børn og børnebørn og disses ægtefæller eller  

 dødsboer efter disse personer.
Stedbarns- og adoptivforhold  

 sidestilles med naturligt slægtskabsforhold.
 Stk. 2. Udgifter til kunstnerisk udsmykning, der kan afskrives  

 efter andre bestemmelser i denne lov, kan ikke afskrives efter  

 stk. 1.
Stk. 3. Afskrivning efter stk. 1 kan alene ske for  

 førstegangskøb af original billedkunst.
I tilfælde af  

 tvivl om, hvorvidt den kunstneriske udsmykning kan kvalificeres som kunst,  

 indhenter skattemyndighederne en vurdering af den kunstneriske udsmykning fra  

 Akademiraadet.
Stk. 4. Ophører bygningen, hvori den kunstneriske  

 udsmykning er ophængt eller opstillet, med at være anvendt  

 erhvervsmæssigt, anses den kunstneriske udsmykning for at være  

 solgt.« § 2 I lov om påligningen af indkomstskat til staten  

 (ligningsloven), jf. lovbekendtgørelse nr. 887 af 8. oktober 2001, som  

 senest ændret ved lov nr. 135 af 20. marts 2002, foretages  

 følgende ændringer:
§ 7. - - - 1. § 7, litra v, affattes således:
 v)	Hæderspriser, der udbetales i henhold til Nobelstiftelsens  

 Grundstadgar, samt hæderspriser ydet som et uansøgt  

 engangsbeløb af mellemstatslige organisationer og institutioner, hvori  

 Danmark deltager eller er medlem, når hædersprisen udelukkende  

 har karakter af en anerkendelse af modtagerens fortjenester.
