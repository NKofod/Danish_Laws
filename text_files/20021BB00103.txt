Fremsat den 28. februar 2003 af  

 Morten Bødskov (S), Sandy Brinck (S),  

 Lissa Mathiasen (S) og Frode Sørensen&nbsp  

 ;(S) Forslag til folketingsbeslutning om nedbringelse af sagsbehandlingstiden i Nævnet  

 vedrørende erstatning til ofre for forbrydelser Folketinget pålægger regeringen at tage  

 initiativer, som sikrer, at sagsbehandlingstiden i Nævnet  

 vedrørende erstatning til ofre for forbrydelser pr. 1. januar 2004 er  

 nedbragt til under 2 måneder.
Bemærkninger til forslaget 1. Indledning Formålet med beslutningsforslaget er at få  

 nedbragt sagsbehandlingstiden i Nævnet vedrørende erstatning til  

 ofre for forbrydelser (Erstatningsnævnet).
Sagsbehandlingstiden er p.t. ca. 5-6 måneder.
Det  

 foreslås, at regeringen pålægges at nedbringe  

 sagsbehandlingstiden til under 2 måneder pr. 1. januar 2004.
Forslagsstillerne finder den nuværende  

 sagsbehandlingstid og pukkel af ubehandlede sager uacceptabel.
Sagerne  

 vedrører personer, som har været udsat for alvorlige  

 forbrydelser, og som ofte allerede har været igennem en lang  

 sagsbehandling hos politi, anklagemyndighed og domstole, før sagerne  

 havner på Erstatningsnævnets bord.
Forslagsstillerne finder ikke,  

 at samfundet kan behandle ofre, herunder ikke mindst ofre for vold og  

 voldtægt, på denne måde.
Forslagsstillerne bemærker, at statsministeren under  

 besvarelsen af spm. nr.
US 63 af Frank Jensen (S) den 28. januar 2003 bl.a.  

 har tilkendegivet, at det er uacceptabelt med så lange  

 sagsbehandlingstider, at det selvfølgelig er helt uacceptabelt, hvis  

 de skulle blive længere, og at sagsbehandlingstiderne bør blive  

 kortere.
Besvarelsen af spørgsmålet er medtaget som bilag 1 til  

 beslutningsforslaget.
Statsministerens besvarelse af spm. nr.
US 63 af Frank  

 Jensen (S) den 28. januar 2003 står dog i skærende kontrast til  

 regeringens konkrete politik.
Det er for forslagsstillerne helt  

 uforståeligt, at statsministeren kan svare sådan samtidig med, at  

 Erstatningsnævnet pålægges besparelser både i 2002 og  

 senest i forbindelse med finansloven for 2003.
 At besparelserne øjensynlig fortsætter  

 dokumenteres af budgetoverslagene i finanslov 2003 og i brev af 29. januar  

 2003 fra statsministeren til Frank Jensen (S), hvor statsministeren  

 skriver:
» I 2003 skal Erstatningsnævnet spare yderligere  

 100.000 kr., så bevillingen nu udgør 4,5 mio. kr.
I finanslovens  

 budgetoverslag er reduktionen fortsat i budgetårene, således at  

 bevillingen i 2006 er angivet til 4,1 mio. kr.
 Forslagsstillerne finder den manglende sammenhæng  

 mellem statsministerens udtalelser og regeringens konkrete politik decideret  

 afslørende og finder regeringens foreslåede besparelser på  

 Erstatningsnævnet fuldstændig uacceptable.
 At udviklingen er uholdbar dokumenteres yderligere af  

 Erstatningsnævnets årsberetning for 2001, hvoraf det  

 fremgår:
» Justitsministeren har i et svar af 18. februar 2003 til  

 Folketingets Retsudvalg, jf. alm. del   bilag 741,  oplyst, at  

 Justitsministeriet og Erstatningsnævnet er i færd med at  

 udarbejde en samlet handlingsplan for arbejdet med at nedbringe  

 Erstatningsnævnets sagsbehandlingtid yderligere.
Udgangspunktet for  

 handlingsplanen er en række indsatspunkter, som Erstatningsnævnet  

 har opstillet for 2003. Det drejer sig bl.a. om mulighederne for at  

 overgå til et nyt elektronisk sagsbehandlingssystem, udvikling af nye  

 værktøjer til måling af nævnets sagsbehandlingstider  

 og produktiviteten i nævnet, forsøg med en ændret  

 sagsfordeling m.v.
Svaret indeholder imidlertid ingen konkrete  

 tilkendegivelser om, hvor langt sagsbehandlingstiden bør og kan  

 nedbringes til.
Formålet med dette beslutningsforlag er at  

 pålægge regeringen at nedbringe sagsbehandlingstiden og derved  

 hjælpe regeringen til harmoni mellem retorik og politik.
Det modsatte  

 er fuldstændig uacceptabelt.
2. Offererstatning Siden 1976 har Erstatningsnævnet på statens  

 vegne ydet erstatning til ofre for forbrydelser.
Lovgrundlaget findes i lov  

 om erstatning fra staten til ofre for forbrydelser, jf.  

 lovbekendtgørelse nr. 470 af 1. november 1985 med senere  

 ændringer (offererstatningsloven). Loven vedrører erstatning og  

 godtgørelse for personskade forvoldt ved en overtrædelse af  

 straffeloven og giver kun i meget begrænset omfang hjemmel til  

 erstatning for tingsskade.
Loven dækker således ikke skader, der  

 er sket ved overtrædelse af f.eks. færdselsloven,  

 våbenloven, restaurationsloven, politivedtægten og lignende.
De  

 forbrydelser, nævnet yder erstatning og godtgørelse for, er  

 navnlig vold, voldtægt, røveri og manddrab eller forsøg  

 herpå.
Nævnet yder erstatning og godtgørelse efter dansk  

 rets almindelige erstatningsregler om skadevolderens erstatningsansvar  

 også selv om skadevolderen måtte være ukendt.
Erstatning og  

 godtgørelse ydes dog kun, i det omfang skaden ikke dækkes af  

 ydelser efter den sociale lovgivning, løn under sygdom, private  

 forsikringer, pensionsydelser eller andre økonomiske ydelser, som  

 skadelidte er berettiget til i anledning af skaden.
Afgørelse om erstatning træffes af  

 Erstatningsnævnet.
Nævnet er en selvstændig styrelse under  

 Justitsministeriet.
Nævnets afgørelser kan ikke påklages  

 til højere administrativ myndighed, idet nævnet efter lovens §  

 16 har den endelige administrative afgørelse.
3. Sagsbehandlingstiden Af Erstatningsnævnets årsberetning for 2001  

 fremgår bl.a.:
» Som det fremgår af de ovennævnte  

 talmæssige oplysninger havde nævnet ved udgangen af 2001 en  

 beholdning på 1.355 ubehandlede sager.
Ved udgangen af 2000, 1999 og  

 1998 var de tilsvarende tal 1.085, ca. 900 og ca. 800. Antallet af indkomne  

 nye sager i perioden fra 1998 til 2001 er steget med 469 sager svarende til  

 godt 16 pct.
Nævnets sekretariat arbejder til stadighed på  

 at forøge såvel effektiviteten som produktiviteten.
Det stigende  

 sagsantal og den ovennævnte dokumenterede kompleksitet af nævnets  

 sager gør det ikke realistisk, at nævnet med den nuværende  

 personalenormering i væsentligt omfang kan nedbringe  

 sagsbehandlingstiden.
 I 2002 træder store ændringer i kraft i  

 såvel erstatningsansvarsloven som offererstatningsloven, jf. lov nr.  

 463 af 7. juni 2001. Disse ændringer må forventes at  

 forøge nævnets arbejdsbyrde og medføre en markant  

 stigning af de udbetalte erstatninger fra nævnet.
Ved finansloven for 2002 er Erstatningsnævnet i  

 lighed med mange andre statsinstitutioner pålagt procentvis reduktion  

 af driftsbevillingen.
I 2001 udgjorde nævnets driftsbevilling ca. 4,7  

 mio. kr. (hvoraf lønninger udgjorde ca. 3,5 mio. kr.). Nævnets  

 driftsbevilling udgør således ca. 66 pct. af det beløb  

 på ca. 7,1 mio. kr., som staten i 2001 fik inddrevet fra skadevolderne  

 ved gennemførelse af statens regresret.
De af regeringen udmeldte  

 rammereduktioner for de kommende år vil tilsyneladende betyde en  

 yderligere væsentlig reduktion af nævnets driftsbevilling  

 på i nærheden af 1 mio. kr.
En så stor besparelse vil kun  

 kunne gennemføres ved reduktion af nævnets i forvejen meget  

 lille medarbejderstab.
I dag overstiger nævnets sagsbehandlingstid  

 bortset fra et mindre antal ukomplicerede sager, der behandles forlods  

 normalt 6 måneder.
En sagsbehandlingstid på over 6 måneder  

 er efter nævnets opfattelse ikke tilfredsstillende for  

 forbrydelsesofrene.
Man må herved være opmærksom på,  

 at mange af ofrene allerede har ventet længe på sagsbehandlingen  

 ved politiet, anklagemyndigheden og domstolene, før sagen indsendes  

 for nævnet.
Det øgede sagsantal, den nye og mere komplicerede  

 lovgivning på området samt de udmeldte besparelser vil  

 indebære, at nævnet kommer til at yde en ringere service over for  

 ofre for forbrydelser.
Dette vil navnlig vise sig ved en stigning i  

 sagsbehandlingstiden.
Det er nævnets håb, at nævnet i stedet  

 for besparelser og reduktioner kan få tilført yderligere  

 økonomiske og personalemæssige ressourcer.
Herved vil  

 nævnet bedre kunne leve op til de retspolitiske mål, som samtlige  

 Folketingets partier har tilsluttet sig, om at styrke og forbedre forholdene  

 for de borgere, som bliver ofre for forbrydelser.
I en udtalelse af 18. september 2002  

 understreger Erstatningsnævnet, at nævnet til stadighed arbejder  

 på at øge effektiviteten og produktiviteten til gavn for ofrene,  

 men at mulighederne herfor synes beskedne.
Udtalelsen indgår som bilag  

 til justitsministerens besvarelse af Retsudvalgets spørgsmål  

 344, 2001-02, 2. samling.
Svaret er omdelt på Retsudvalgets alm. del  

 bilag 32 og er medtaget som bilag 2 til beslutningsforslaget.
Landsdommer Michael Lerche, der er formand for  

 Erstatningsnævnet, mener, at borgerne må vente uacceptabel lang  

 tid på erstatning, jf.
Information den 27. januar 2003.
Michael Lerche skønner, jf.
Information den 27.  

 januar 2003, at det vil koste ca. 1,5 mio. kr. helt at fjerne puklen af  

 ventende sager, så borgerne straks kunne få afgjort deres  

 bøn om erstatning.
I en udtalelse fra Erstatningsnævnets sekretariat,  

 som indgår i justitsministerens besvarelse af 18. februar 2003 af  

 Retsudvalgets spørgsmål 223, jf. alm. del   bilag 741,  

 fremgår bl.a., at Skriftlig fremsættelse Morten Bødskov Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nedbringelse af  

 sagsbehandlingstiden i Nævnet vedrørende erstatning til ofre for  

 forbrydelser.
(Beslutningsforslag nr.
B 103).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Statsministerens besvarelse af spm. nr.
US 63 af Frank  

 Jensen (S) den 28. januar 2003 Spm nr.
US 63 Frank Jensen (S):
 Jeg blev noget forbløffet og også noget vred  

 i går, da justitsministeren på regeringens vegne fastholdt, at  

 regeringen vil gennemføre en besparelse på 0,5 mio. kr. på  

 Nævnet vedrørende erstatning til ofre for forbrydelser.
 Når jeg tager spørgsmålet op over for  

 statsministeren, er det, fordi det er den eneste mulighed, vi har, når  

 en ressortminister fastholder, at der skal gennemføres en besparelse  

 på nævnets sekretariat, som altså skal sørge for at  

 udbetale erstatninger til volds- og voldtægtsofre og ofre for alvorlige  

 trafikulykker.
 Når jeg nævner det over for statsministeren,  

 hænger det sammen med, at jeg jo ved, at statsministeren har  

 været meget optaget af det her tema, specielt forud for sidste valg,  

 nemlig hvordan samfundet behandler ofre og ikke mindst ofre for vold og  

 voldtægt.
Nu ved vi allerede, at vi har en sagsbehandlingstid  

 på over 6 måneder, inden sagerne kommer frem i nævnet, og  

 vi ved, at vi har over 1.200 sager, der ligger og ikke er behandlet, og at  

 sagsmængden stiger.
Så jeg vil spørge statsministeren: Vil  

 statsministeren ikke få bragt den her sag på plads, sådan  

 at et flertal i Folketinget ikke nødvendigvis skal bringe den sag op i  

 salen igen? Statsministeren (Anders Fogh Rasmussen):
Jeg deler hr.
Frank Jensens bekymringer.
Jeg må  

 straks sige til hr.
Frank Jensen, at jeg ikke er udrustet med informationer  

 til i dag at kunne svare på, hvad baggrunden er, og det vil jeg derfor  

 gerne have lov at vende tilbage til.
Jeg vil selvfølgelig snakke med  

 justitsministeren om det.
Vi kan eventuelt vende tilbage til det her i  

 Folketingssalen.
 Frank Jensen (S):
Jeg er utrolig glad for statsministerens tilkendegivelse,  

 for jeg kunne i går se på mange af de henvendelser, jeg fik fra  

 pårørende til ofre, at de var uforstående over for, at den  

 beskæring, vi havde af sekretariatet sidste år i finansloven,  

 også er planlagt i den finanslov, vi just har vedtaget.
Den  

 landsdommer, som er formand for det her nævn, siger, at den eneste  

 konsekvens af de her besparelser er, at sagsbehandlingstiderne bliver  

 længere.
 Må jeg forstå statsministerens tilkendegivelse  

 her i dag som statsministerens bestræbelse på, at vi ikke vil  

 acceptere ventetider for volds- og voldtægtsofre på over 6  

 måneder, inden deres sager overhovedet bringes op? Vi ved godt, at det  

 derefter kan tage utrolig lang tid at behandle de her sager.
Når jeg siger det, er det, fordi vi under den  

 tidligere SR-regering fik vedtaget en betydelig forbedring af retsstillingen  

 med hensyn til erstatningerne, og derfor er det utilfredsstillende.
Jeg er  

 glad for statsministerens tilkendegivelse af, at det er utilfredsstillende.  

 Statsministeren tilkendegiver her i dag holdningsmæssigt, at det ikke  

 må accepteres, at sagsbehandlingstiderne bliver længere,  

 tværtimod skal de bringes ned.
 Statsministeren (Anders Fogh Rasmussen):
Det mål tror jeg at hr.
Frank Jensen og jeg er  

 fuldstændig enige om.
Det er uacceptabelt med så lange  

 sagsbehandlingstider, og det er selvfølgelig helt uacceptabelt, hvis  

 de skulle blive længere.
Jeg er bare nødt til at sige til hr.  

 Frank Jensen, at jeg altså ikke er i stand til i dag at kunne sige,  

 hvad baggrunden for justitsministerens udtalelser er.
Jeg har ikke haft  

 lejlighed til at sætte mig ind i sagen, men foranlediget af hr.
Frank  

 Jensens spørgsmål vil jeg selvfølgelig straks  

 undersøge det.
Og så vil jeg blot gentage, at vi er  

 fuldstændig enige om, at hvad der end sker på området,  

 så er det ikke noget, der må føre til, at  

 sagsbehandlingstiderne bliver længere, tværtimod bør de  

 blive kortere.
 Frank Jensen (S):
Nu kan 0,5 mio. kr. forekomme at være et lille  

 beløb, når vi ser på det store milliardbudget, vi taler  

 om, når vi taler om de offentlige finanser.
Nævnet  

 vedrørende erstatning til ofre for forbrydelser har en samlet  

 bevilling på 4 mio. kr., og ud af den samlede bevilling er 0,5 mio. kr.  

 en ret stor besparelse.
Når jeg spørger statsministeren igen   jeg er  

 utrolig glad for statsministerens meget positive tilkendegivelser her   er  

 det, fordi justitsministeren indtil videre i offentligheden har brugt det  

 argument, at der skal finde rationaliseringer sted, og at der skal ske  

 sammenlægninger.
Det er nævnet også indstillet på,  

 så vidt jeg har forstået det på deres årsberetninger  

 og på landsdommerens tilkendegivelser.
På trods af de her  

 sammenlægninger og rationaliseringer af sekretariatsbetjeningen  

 forudser nævnet med landsdommeren som formand, at det medfører  

 øgede sagsbehandlingstider.
Jeg håber så, at vi kan  

 få en redegørelse fra statsministeren, der medfører, at  

 denne sag bliver løst, og at den bliver løst ved, at  

 statsministeren simpelt hen tager hånd om den, og ikke ved, at den skal  

 bringes op i salen igen.
Det takker jeg selvfølgelig for.
 Statsministeren (Anders Fogh Rasmussen):
Det er kun for lige at sige, at jeg deler  

 fuldstændig hr.
Frank Jensens ønske om, at  

 sagsbehandlingstiderne frem for at blive længere tværtimod burde  

 blive kortere.
Men jeg tror også, hr.
Frank Jensen er enig med mig i,  

 at man aldrig på noget område på forhånd bør  

 udelukke, at man kan rationalisere, at man kan tilrettelægge tingene  

 mere effektivt.
Men jeg sagde før, at hvad der end sker, eller hvordan  

 man end griber det an, skal det være på en måde, så  

 det sikrer, at sagsbehandlingstiderne ikke bliver længere, men  

 tværtimod forhåbentlig bliver kortere.
 Hermed sluttede spørgsmålet.
Bilag 2 Justitsministerens besvarelse af 4 oktober 2002 af  

 Retsudvalgets spørgsmål 344, 2001-02, 2. saml., jf. alm. del  

 bilag 32, 2002-03 Spørgsmål nr. 344:
» Svar:
 I anledning af det rejste spørgsmål har  

 Justitsministeriet anmodet Erstatningsnævnet om en udtalelse.  

 Erstatningsnævnets udtalelse vedlægges.
I tilknytning til nævnets udtalelse kan  

 Justitsministeriet oplyse, at regeringen i finanslovforslaget for 2003  

 foreslår en driftsbevilling på 4,5 mio. kr. til  

 Erstatningsnævnet.
Dette udgør en besparelse på 0,2 mio.  

 kr. i forhold til Erstatningsnævnets driftsbevilling i 2002 på  

 4,7 mio. kr. (i 2003-niveau).
 Som det fremgår af Erstatningsnævnets  

 udtalelse, arbejder Justitsministeriet og Erstatningsnævnet i  

 øjeblikket i fællesskab med planer om at flytte  

 Erstatningsnævnet sammen med en række andre institutioner  

 på ministeriets område og om at etablere et  

 IT-driftsfællesskab, således at de nødvendige besparelser  

 kan findes, uden at det går ud over sagsbehandlingstiden.
Underbilag til bilag 2 NÆVNET VEDRØRENDE ERSTATNING TIL OFRE FOR FORBRYDELSER Store Kongensgade 1, 1.
 1264 København K.
Den 18. september 2002 Justitsministeriet Administrationsafdelingen Budget- og planlægningskontoret Slotsholmsgade 10 1216 København K Folketingets Retsudvalg, spørgsmål nr. 344 Justitsministeriet har ved telefax af 6. september 2002  

 anmodet om Erstatningsnævnets bidrag til besvarelse af  

 spørgsmål nr. 344 fra Folketingets Retsudvalg.
 I den anledning kan Erstatningsnævnet udtale, at  

 nævnet må fastholde, at en reduktion af nævnets bevilling  

 for de kommende år alt andet lige vil indebære en stigning i  

 sagsbehandlingstiden som anført i nævnets årsberetning for  

 2001, side 4-5, der vedlægges i kopi, og hvortil der i øvrigt  

 henvises.
Nævnet kan supplerende oplyse, at nævnet de  

 seneste år har modtaget omkring 3.100 nye sager årligt.
Der er  

 heldigvis ikke tegn på at sagsantallet i 2002 vil stige  

 væsentligt.
Pr. 10. september d.å. henstod 1.236 sager, hvori  

 ekspeditionen ikke var påbegyndt, svarende til en »liggetid« i  

 nævnet på omkring 6½ måned inden ekspeditionen af sagerne  

 påbegyndes.
Nævnet beskæftiger for øjeblikket 8  

 sagsbehandlere, hvoraf de 5 er ansat på fuld tid, dvs. 37 t/uge, medens  

 de 3 er ansat 34 t/uge.
I nævnets sagsbehandling deltager i  

 øvrigt en fuldmægtig fra Justitsministeriet ca. 10 t/uge.
 De udmeldte rammereduktioner for de kommende år vil  

 som anført i årsberetningen medføre, at medarbejderstaben  

 må reduceres med en øget sagsbehandlingstid og dermed en  

 væsentlig  ringere service for ofrene til følge.
Nævnet drøfter for øjeblikket andre  

 muligheder for besparelser med Justitsministeriet, herunder en reduktion af  

 nævnets huslejeudgifter ved flytning til billigere lokaler.
En  

 sådan flytning vil naturligvis på længere sigt kunne  

 afbøde virkningen af de udmeldte rammereduktioner noget, men  

 næppe så meget, at en reduktion af medarbejderstaben kan  

 undgås, hvis de udmeldte rammereduktioner fastholdes.
Årsagen hertil er, at nævnets elektroniske  

 journal- og sagsbehandlingssystem står for en snarlig udskiftning eller  

 opgradering.
Nævnets journal- og sagsbehandlingssystem og det dertil  

 hørende maskinel er anskaffet i 1998 og er siden kun  

 nødtørftigt vedligeholdt.
Nævnet forhandler i  

 øjeblikket med Justitsministeriet om på sigt at indgå i et  

 IT-driftsfællesskab med henblik på at sikre en mere effektiv  

 drift og løbende ajourføring af nævnets IT-systemer.  

 Uanset om driftsfællesskabet etableres eller nævnets eksisterende  

 IT-systemer opgraderes, vil der være væsentlige udgifter  

 forbundet hermed.
Endelig skal nævnet pege på, at det er en  

 forudsætning for en fortsat øgning af effektivitet og  

 produktivitet i nævnet, at nævnet er i stand til at fastholde  

 veluddannede, dygtige og engagerede medarbejdere.
Dette er kun muligt, hvis  

 der løbende afsættes ressourcer, således at nævnet  

 til stadighed kan tilbyde en arbejdsplads, hvor både de fysiske rammer  

 og de hjælpemidler, der stilles til rådighed for medarbejderne,  

 er tidssvarende, ligesom medarbejderne løbende må tilbydes den  

 nødvendige efteruddannelse.
 Det skal understreges, at nævnet til stadighed  

 arbejder på at øge effektiviteten og produktiviteten i  

 nævnet til gavn for ofrene, men at mulighederne herfor som ovenfor  

 anført under de nuværende forhold synes beskedne.
