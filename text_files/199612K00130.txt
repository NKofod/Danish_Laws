Nr LSF 130 Forslag til Lov om centre for undervisningsmidler m.v.
Fremsat af undervisningsministeren (Ole Vig Jensen) den 18. december 1996 Vedtaget ved tredjebehandling den 16. maj 1997 Lov nr. 471 af 10/06/1997 § 1. Amtskommunerne og Københavns og Frederiksberg Kommuner driver  

 centre for undervisningsmidler.
I Københavns og Frederiksberg Kommuner  

 varetager kommunalbestyrelsen de opgaver og beføjelser, som er henlagt til  

 amtsrådet.
Stk. 2. Centrene for undervisningsmidler skal 1) omfatte en samling af undervisningsmidler beregnet til udlån til  

 undervisningsinstitutionerne i amtet, 2) sørge for information og yde rådgivning og vejledning til lærere m.fl.  

 i amtet om undervisningsmidler og deres anvendelse og 3) yde bistand til lærere i amtet ved fremstilling af undervisningsmidler  

 til eget brug.
Stk. 3. Aktiviteterne for centrene for undervisningsmidler kan  

 omfatte 1) kursusvirksomhed over for undervisningsinstitutioner m.fl. og 2) pædagogisk og teknisk rådgivning og vejledning til  

 undervisningsinstitutionernes brug af elektroniske net.
 Stk. 4. Amtsrådene kan beslutte, at centrene for  

 undervisningsmidler formidler lokale kulturtilbud i pædagogisk sammenhæng.
 § 2. Amtsrådet har det overordnede ansvar for centret for  

 undervisningsmidler.
Stk. 2. Til at varetage ledelsen af centret for  

 undervisningsmidler oprettes en bestyrelse, der består af 1) 2 repræsentanter for amtskommunen udpeget af og blandt medlemmerne af  

 amtsrådet, og hvoraf den ene repræsentant af amtsrådet udpeges som formand  

 for bestyrelsen, 2) 4 repræsentanter for kommunerne i amtet udpeget af kommuneforeningen i  

 amtet blandt medlemmerne af kommunalbestyrelserne, 3) 1 repræsentant for medarbejderne ved centret for undervisningsmidler  

 udpeget af og blandt centrets medarbejdere.
Stk. 3. Bestyrelsen udpeges for en periode af 4 år fra den 1.  

 april i det år, der følger efter nyvalg til amtsråd og kommunalbestyrelser.  

 Genudpegning kan finde sted.
Udpegning af medlemmer og suppleanter til  

 bestyrelsen finder sted inden udgangen af februar måned samme år.
 § 3. Bestyrelsen fastsætter retningslinjer for virksomheden for  

 centret for undervisningsmidler inden for de mål og rammer, som amtsrådet  

 fastsætter.
 Stk. 2. Efter indstilling fra lederen af centret for  

 undervisningsmidler godkender bestyrelsen budgettet inden for de økonomiske  

 rammer, som amtsrådet har fastlagt.
 Stk. 3. Bestyrelsen afgiver indstilling til amtsrådet om  

 ansættelse og afskedigelse af leder og øvrige medarbejdere ved centret for  

 undervisningsmidler.
 Stk. 4. Bestyrelsen fastsætter sin egen forretningsorden, jf. dog  

 stk. 5.
Stk. 5. Bestyrelsen afholder mindst en gang om året et møde med  

 repræsentanter for brugere af centret for undervisningsmidler.
Mindst  

 følgende organisationer indbydes:
 1) Frie Grundskolers Fællesråd.
 2) Dansk Friskoleforening.
 3) Foreningen af Frie Ungdoms- og Efterskoler.
 4) Foreningen af Private Selvejende Gymnasier, Studenter- og Hf-kurser.
 5) Handelsskolernes Forstander- og Inspektørforening.
 6) Foreningen af Skoleledere ved de Tekniske Skoler.
 7) Danmarks Lærerforening.
§ 4. Lederen af centret for undervisningsmidler har den daglige  

 ledelse af centret og er ansvarlig for centrets virksomhed over for  

 bestyrelsen og amtsrådet.
Lederen afgiver forslag til bestyrelsen om  

 ansættelse og afskedigelse af centrets øvrige medarbejdere.
Lederen varetager  

 sekretariatsforretningerne for bestyrelsen og deltager i bestyrelsens møder  

 uden stemmeret.
§ 5. Udgiften til etablering og vedligeholdelse af samlingen af  

 undervisningsmidler og aktiviteter efter § 1, stk. 2, afholdes af  

 amtskommunerne.
Aktiviteter efter § 1, stk. 3 og 4, udbydes af centrene for  

 undervisningsmidler som brugerfinansierede aktiviteter.
Amtskommunerne  

 fastsætter omfanget af brugerfinansieringen efter § 1, stk. 3, nr. 1.
 § 6. Loven træder i kraft den 1. august 1997.
 § 7. Lov nr. 239 af 12. juni 1975 om amtscentraler for  

 undervisningsmidler ophæves.
 Stk. 2. Indtil valg af bestyrelse har fundet sted, jf. § 2, stk.  

 3, ledes centret for undervisningsmidler af den hidtidige ledelse af  

 amtscentralen for undervisningsmidler, jf. lov nr. 239 af 12. juni 1975 om  

 amtscentraler for undervisningsmidler.
 § 8. Loven gælder ikke for Færøerne og Grønland.
Oprindeligt fremsat forslag § 1. Amtskommunerne og Københavns og Frederiksberg Kommuner driver  

 pædagogiske centre.
I Københavns og Frederiksberg Kommuner varetager  

 kommunalbestyrelsen de opgaver og beføjelser, som er henlagt til amtsrådet.
Stk. 2. De pædagogiske centre skal 1) omfatte en samling af undervisningsmidler beregnet til udlån til  

 undervisningsinstitutionerne i amtet, 2) sørge for information og yde rådgivning og vejledning til lærere m.fl.  

 i amtet om undervisningsmidler og deres anvendelse og 3) yde bistand til lærere i amtet ved fremstilling af undervisningsmidler  

 til eget brug.
 Stk. 3. De pædagogiske centres aktiviteter kan omfatte:
 1) Kursusvirksomhed over for undervisningsinstitutioner m.fl.
 2) pædagogisk og teknisk rådgivning og vejledning til  

 undervisningsinstitutionernes brug af elektroniske net.
 Stk. 4. Amtsrådene kan beslutte, at de pædagogiske centre  

 formidler lokale kulturtilbud i pædagogisk sammenhæng.
 § 2. Amtsrådet har det overordnede ansvar for det pædagogiske  

 center.
 Stk. 2. Til at varetage ledelsen af det pædagogiske center  

 oprettes en bestyrelse, der består af:
1) 2 repræsentanter for amtskommunen udpeget af og blandt medlemmerne af  

 amtsrådet, og hvoraf den ene repræsentant af amtsrådet udpeges som formand  

 for bestyrelsen, 2) 4 repræsentanter for kommunerne i amtet udpeget af kommuneforeningen i  

 amtet blandt medlemmerne af kommunalbestyrelserne, 3) 1 repræsentant for medarbejderne ved det pædagogiske center udpeget af  

 og blandt centrets medarbejdere.
Stk. 3. Bestyrelsen udpeges for en periode af 4 år fra den 1.  

 april i det år, der følger efter nyvalg til amtsråd og kommunalbestyrelser.  

 Genudpegning kan finde sted.
Udpegning af medlemmer og suppleanter til  

 bestyrelsen finder sted inden udgangen af februar måned samme år.
 § 3. Bestyrelsen fastsætter retningslinier for det pædagogiske  

 centers virksomhed inden for de mål og rammer, som amtsrådet fastsætter.
 Stk. 2. Efter indstilling fra lederen af det pædagogiske center  

 godkender bestyrelsen budgettet inden for de økonomiske rammer, som amtsrådet  

 har fastlagt.
 Stk. 3. Bestyrelsen afgiver indstilling til amtsrådet om  

 ansættelse og afskedigelse af det pædagogiske centers leder og øvrige  

 medarbejdere.
 Stk. 4. Bestyrelsen fastsætter sin egen forretningsorden, jf. dog  

 stk. 5.
Stk. 5. Bestyrelsen afholder mindst en gang om året et møde med  

 repræsentanter for brugere af det pædagogiske center.
Mindst følgende  

 organisationer indbydes:
1) Frie Grundskolers Fællesråd, 2) Dansk Friskoleforening, 3) Foreningen af frie Ungdoms- og efterskoler, 4) Foreningen af Private Selvejende Gymnasier, Studenter- og HF-kurser, 5) Handelsskolernes Forstander- og Inspektørforening, 6) Foreningen af Skoleledere ved de Tekniske Skoler, og 7) Danmarks Lærerforening.
§ 4. Lederen af det pædagogiske center har den daglige ledelse af  

 centret og er ansvarlig for centrets virksomhed over for bestyrelsen og  

 amtsrådet.
Lederen afgiver forslag til bestyrelsen om ansættelse og  

 afskedigelse af centrets øvrige medarbejdere.
§ 5. Udgiften til etablering og vedligeholdelse af de pædagogiske  

 centres samling af undervisningsmidler og aktiviteter efter § 1, stk. 2,  

 afholdes af amtskommunerne.
Aktiviteter efter § 1, stk. 3 og 4, udbydes af de  

 pædagogiske centre som brugerfinansierede aktiviteter.
Amtskommunerne  

 fastsætter omfanget af brugerfinansieringen efter § 1, stk. 3, nr. 1.
Ikrafttrædelses- og overgangsbestemmelser § 6. Loven træder i kraft den 1. august 1997.
 § 7. Lov nr. 239 af 12. juni 1975 om amtscentraler for  

 undervisningsmidler ophæves.
 Stk. 2. Indtil valg af bestyrelse har fundet sted, jf. § 2, stk.  

 3, og amtsrådet efter indstilling fra denne bestyrelse har ansat en leder af  

 det pædagogiske center, jf. § 3, stk. 3, ledes det pædagogiske center af den  

 hidtidige ledelse af amtscentraler for undervisningsmidler, jf. lov nr. 239  

 af 12. juni 1975 om amtscentraler for undervisningsmidler.
 § 8. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Undervisningsministeren fremsætter hermed forslag til lov om pædagogiske  

 centre til afløsning af den gældende lov om amtscentraler for  

 undervisningsmidler.
Denne lov, der er fra 1975, er ikke længere  

 tidssvarende.
Med forslaget får amtskommunernes pædagogiske centre mulighed for at gå  

 nye veje i udviklingen af den informations-, formidlings- og  

 kursusvirksomhed, der finder sted i centrene, med udgangspunkt i  

 undervisningsmidler, der er baseret på såvel traditionelle som på nye  

 informations-, kommunikations- og formidlingsteknikker og -metoder.
Det  

 gælder både hvad angår de pædagogiske centres mulighed for at løse opgaver  

 over for det primærkommunale skoleområde og mulighed for at løse opgaver for  

 ungdoms- og voksenuddannelsesområdet.
Forslaget indebærer desuden, at de  

 pædagogiske centre kan virke som supportcentre for  

 undervisningsinstitutionerne i amtet ved disses brug af elektroniske net.
Der  

 vil hermed tilvejebringes en enestående mulighed for at kombinere en teknisk  

 support for elektroniske net med centrenes pædagogiske miljø. Den tekniske og  

 pædagogiske support vil derfor kunne blive en central aktivitet.
 De pædagogiske centre i amtskommunerne kan opfattes som overbygning for  

 skolebibliotekerne, der med folkeskoleloven af 1993 er fastlagt til at være  

 pædagogiske servicecentre for de enkelte folkeskoler.
Ved den gældende lovs tilblivelse var målet for amtscentralernes  

 virksomhed folkeskolerne, de frie grundskoler, frie kostskoler,  

 erhvervsskoler og gymnasier.
Der er siden kommet nye  

 undervisningsinstitutioner til som Voksenuddannelsescentrene (VUC) og  

 Arbejdsmarkedsuddannelsescentrene (AMU). Også disse institutioner er omfattet  

 af den gældende lov, og i hvert fald VUC benytter i vid udstrækning  

 amtscentralernes tilbud.
Universiteter og højere uddannelsesinstitutioner er  

 derimod ikke omfattet af loven, medens de øvrige videregående  

 uddannelsesinstitutioner i princippet antages at have adgang til betjening  

 fra amtscentralerne.
De pædagogiske centre er dog ikke forpligtet til at  

 opbygge samlinger, der opfylder disse institutioners særlige behov.
Der er med forslaget ikke lagt op til egentlige ændringer i de amtslige  

 centres basisvirksomhed.
Hovedområdet, som vedrører de samlinger af  

 undervisningsmidler, der er beregnet til udlån til  

 undervisningsinstitutionerne i amtskommunen, foreslås således videreført.
Det  

 samme gælder forpligtelsen til på baggrund af samlingerne at sørge for  

 information om undervisningsmidler, rådgivning og vejledning til lærerne  

 herom og bistand til lærerne ved fremstilling af undervisningsmidler til eget  

 brug, men forslaget åbner for, at disse aktiviteter kan udvikles i forhold  

 til de muligheder, som informationsteknologien og de elektroniske medier  

 giver.
Ved siden af de 14 amtscentraler driver Københavns og Frederiksberg  

 Kommuner henholdsvis Skolebibliotekscentralen og Pædagogisk Center, der  

 fungerer som amtscentraler.
Den gældende lov omfatter ikke driften af disse  

 to pædagogiske centre.
Med forslaget tilvejebringes en direkte hjemmel  

 hertil.
Forslaget indebærer desuden ændringer i styrelsen af centrene og  

 fremsættes derfor som en ny lov.
Som en konsekvens af disse ændringer  

 foreslås anvendt betegnelsen »pædagogiske centre«.
Der ændres ikke  

 ved centrenes forvaltningsmæssige placering i amtskommunerne.
 Det bemærkes, at forslaget i lighed med den gældende lov om amtscentraler  

 for undervisningsmidler er et tilbud til kommunerne, og at kommunerne fortsat  

 ikke er afskåret fra selv at supplere tilbuddet efter behov eller helt at  

 undlade at benytte sig af tilbuddet.
2. Hovedpunkter i lovforslaget Samarbejde med folke- og skolebiblioteker De pædagogiske centre fungerer som overbygninger på skolebibliotekerne i  

 folkeskolen og de primærkommunale pædagogiske centraler.
Blandt andet på  

 grundlag af informationer fra de pædagogiske centre medvirker  

 skolebiblioteket til at oplyse skolen om udbuddet af undervisningsmidler og  

 deres brug og om kurser og pædagogiske initiativer i lokalområdet.
Til  

 supplering af skolebibliotekets egne samlinger fremskaffes  

 undervisningsmidler blandt andet fra de pædagogiske centre.
I øvrigt er det  

 naturligt, at der samarbejdes mellem de pædagogiske centre og  

 skolebibliotekerne med henblik på at understøtte den pædagogiske udvikling på  

 skolerne.
Centralbibliotekerne har en række obligatoriske opgaver, der finansieres  

 af staten.
Disse opgaver fremgår af bekendtgørelse nr. 277 af 22. april 1994  

 om folkebiblioteker m.v.
I medfør heraf er centralbibliotekerne forpligtet  

 til at samarbejde med de pædagogiske centre.
Rådgivning og vejledning (support) til institutionernes brug af  

 elektroniske net Med forslaget tilvejebringes hjemmel til, at de pædagogiske centre mod  

 brugerbetaling kan virke som tekniske og pædagogiske supportcentre i  

 forbindelse med undervisningsinstitutionernes brug af elektroniske net.  

 Gennem de seneste år har mange undervisningsinstitutioner etableret lokale  

 netværk, og nogle er blevet tilsluttet Internettet.
Etablering af netværk  

 m.v. har fundet sted med henblik på, at undervisningsinstitutionerne kan leve  

 op til både samfundets almindelige krav til institutionerne og kravene til  

 undervisningens indhold og tilrettelæggelse, som de fx er beskrevet i  

 folkeskoleloven.
Som en forlængelse af dette har Undervisningsministeriet  

 tilbudt de fleste af landets undervisningsinstitutioner at afholde udgifterne  

 til tilslutningen til Sektornet, således at de derved blandt andet får adgang  

 til Internet.
Tilbuddet om tilslutning til Undervisningsministeriets  

 Sektornet har medført et stort behov på undervisningsinstitutionerne for  

 support af såvel pædagogisk som teknisk art.
Tilbuddet fra staten dækker  

 såvel regional som central teknisk support.
Med udgangen af 1997 vil den  

 regionale support overgå til brugerfinansiering.
Den centrale tekniske  

 support overgår til brugerfinansiering med udgangen af 1999.
 Det vil være naturligt, at det amtslige pædagogiske center varetager den  

 pædagogiske support, idet centrets medarbejdere i forvejen varetager  

 rådgivning i forbindelse med undervisning og undervisningsmidler over for  

 lærere og undervisningsinstitutioner.
I takt med at undervisningsinstitutionerne etablerer lokale netværk, er  

 der opstået behov for rådgivning og vejledning om valg af systemer og  

 opsætning af disse på en sådan måde, at de særlige krav til installering af  

 software og netværk, som kræves i miljøer med mange forskellige brugere af de  

 samme maskiner, tilgodeses.
Det pædagogiske center kan med virkning fra 1.  

 januar 1998 på lige fod med andre søge godkendelse som teknisk supportcenter  

 i forbindelse med institutionernes brug af Sektornet.
Denne support foreslås  

 etableret som fuldt brugerfinansieret aktivitet og forudsættes etableret på  

 markedsvilkår således, at der ikke opstår konkurrenceforvridning i forhold  

 til eventuelle private udbydere.
Kursusvirksomhed Hjemmelen i den gældende lov for amtscentralerne til mod vederlag at yde  

 biblioteksteknisk bistand til skoler og undervisningsinstitutioner i amtet er  

 blevet udstrakt til at udføre kursusvirksomhed for lærerne.
Denne kursusvirksomhed kan inddeles i materialeinformationsskurser, der  

 almindeligvis er gratis, og kurser med fagligt/pædagogisk indhold.  

 Materialeorienteringskurserne gennemføres bl.a. ved, at forlag,  

 lærebogsforfattere og producenter af undervisningsmidler afholder korte  

 kurser i amtscentralernes regi.
Kurserne er som regel af højst 1 dags  

 varighed.
De fagligt/pædagogiske kurser afholdes i almindelighed af  

 amtscentralerne som korte inspirationskurser, fx vedrørende nye fag og emner  

 eller nye undervisningsformer og prøveformer.
Kurserne er som regel af 1  

 eller nogle få dages varighed.
 Kursusvirksomheden retter sig både mod folkeskolen og mod ungdoms- og  

 voksenuddannelsessystemet og er baseret på et fagligt og pædagogisk indhold  

 tilrettelagt med det formål at give lærerne inspiration og fornyelse i deres  

 undervisning.
Under de nuværende vilkår supplerer amtscentralernes, Danmarks  

 Lærerhøjskoles og lærerseminariernes kursusvirksomhed hinanden, for så vidt  

 angår grundskolerne.
Kursusvirksomheden sker ofte i et samarbejde med faglige  

 foreninger eller lokale institutioner.
Det er almindeligt, at amtscentralerne  

 opkræver deltagerbetaling for kurserne.
 Med forslaget præciseres hjemmelen til, at de pædagogiske centre kan  

 udføre brugerfinansieret kursusvirksomhed og hermed centrenes rolle som  

 udbydere af en del af det samlede kursustilbud til uddannelsesinstitutioner  

 og undervisere m. fl. med udgangspunkt i de pædagogiske centres særlige  

 opgaver vedrørende udbredelse af kendskab til undervisningsmidler og deres  

 anvendelse.
 Forslaget om, at de pædagogiske centre kan virke som pædagogiske og  

 tekniske supportcentre for undervisningsinstitutionerne i amtet, indebærer  

 endvidere, at centrenes informations-, rådgivnings- og kursusvirksomhed,  

 herunder som led i supportvirksomheden, kan finde sted via de elektroniske  

 net til brugerne.
Administrative og økonomiske konsekvenser Med forslaget indføres bestyrelser for de pædagogiske centre til afløsning  

 af de nuværende repræsentantskaber ved amtscentralerne.
Amtscentralerne  

 benytter allerede i dag i et vist omfang bestyrelsesmodellen, medens  

 repræsentantskabet i disse tilfælde har en mere tilbagetrukken rolle.
Det  

 overordnede ansvar for de pædagogiske centre vil fortsat ligge hos  

 amtsrådene, medens forslaget om oprettelse af bestyrelser tilsigter en  

 klarere opgavefordeling mellem den daglige leder og det enkelte pædagogiske  

 centers styrelsesorgan.
I henhold til bestemmelserne i den gældende lov fastsættes de nærmere  

 bestemmelser om amtscentralens styrelse, om valg og sammensætning af det  

 nuværende repræsentantskab, om ledelse og drift, om budget- og  

 regnskabsmæssige forhold samt om amtscentralens opgaver i et regulativ, der  

 udfærdiges af amtsrådet.
Det indebærer, at styrelsesforholdene for de enkelte  

 amtscentraler i dag kan være meget forskellige.
Forslaget om, at de pædagogiske centre får hjemmel til at udføre  

 pædagogisk og teknisk support til institutionernes elektroniske net m.v. og  

 egentlig kursusvirksomhed som brugerfinansieret aktivitet, indebærer, at  

 arten og omfanget af udbuddet vil spille sammen med efterspørgslen efter  

 disse aktiviteter.
Kommunerne, herunder folkeskolerne, og de øvrige  

 undervisningsinstitutioner i amtet, respektive institutionerne i Københavns  

 og Frederiksberg Kommuner, vil kunne vælge mellem det pædagogiske centers  

 kursusudbud m.v. og andre udbydere af tilsvarende aktiviteter.
På denne  

 baggrund foreslås bestyrelsen sammensat med 2 repræsentanter for amtsrådet  

 med formandsposten besat af en repræsentant for amtsrådet og 4 repræsentanter  

 for kommunerne som den største brugergruppe.
Endvidere foreslås medarbejderne  

 repræsenteret i bestyrelsen med 1 repræsentant.
Bestyrelsessammensætningen  

 for de pædagogiske centre i Københavns og Frederiksberg Kommuner følger  

 bestemmelserne for de amtslige centre.
De aktivitetsområder, herunder kursusaktiviteten, der foreslås henlagt til  

 de pædagogiske centre, sikrer, at også mindre kommuner får mulighed for at  

 benytte sig heraf.
Primærkommuner, der ikke ønsker at benytte sig af det  

 amtslige tilbud, fx over for folkeskoleområdet, vil fortsat selv kunne  

 forestå kursusvirksomheden.
Aktiviteterne vedrørende pædagogisk og teknisk support i forbindelse med  

 institutionernes brug af elektroniske net forudsættes fuldt  

 brugerfinansieret.
Udgifterne afholdes af brugerne i det omfang, de vælger at  

 bruge det.
Udbygningen af informationsteknologi i folkeskolen i øvrigt indgår  

 i aftalen om kommunernes økonomi i 1997 og er baseret på de anbefalinger, som  

 regeringen og Kommunernes Landsforening i fællesskab i 1996 har udgivet med  

 rapporten »Informationsteknologi i folkeskolen«.
 Aktiviteterne vedrørende kursusvirksomheden over for  

 undervisningsinstitutionerne foreslås tilsvarende brugerfinansieret.  

 Amtsrådene vil dog kunne medfinansiere aktiviteter vedrørende  

 kursusvirksomheden.
 Forslaget giver derfor ikke anledning til ændringer i statens generelle  

 tilskud til amtskommunerne.
Forholdet til EU-retten og international ret i øvrigt Forslaget indeholder ikke EU-retlige aspekter.
Erhvervsøkonomiske og miljømæssige bestemmelser Forslaget har ikke erhvervsøkonomiske eller miljømæssige konsekvenser.
Bemærkninger til forslagets enkelte bestemmelser Til § 1 Hver amtskommune driver et pædagogisk center.
Københavns og Frederiksberg  

 Kommuner er ikke omfattet af den gældende lov om amtscentraler for  

 undervisningsmidler.
Med forslaget indføres en direkte hjemmel til at drive  

 pædagogiske centre i Københavns og Frederiksberg Kommuner.
 Forslaget har ingen konsekvenser for driften af primærkommunale  

 pædagogiske centraler.
Med forslaget tilvejebringes hjemmel for de pædagogiske centre til selv at  

 beslutte, hvorledes samlingen af undervisningsmidler beregnet til udlån skal  

 indrettes.
Betegnelsen »undervisningsmidler« omfatter  

 bestemmelserne i den gældende lov om amtscentraler for undervisningsmidler om  

 apparatur og materialer.
Materialeinformationskurserne, der almindeligvis er  

 gratis, berøres ikke af forslagets bestemmelser om brugerfinansiering af  

 kursusvirksomheden.
 Med forslaget lovfæstes den kursusvirksomhed, der gennem en årrække har  

 været gennemført af amtscentralerne, og der indføres en hjemmel til  

 aktiviteter i forbindelse med gennemførelsen af folkeskoleloven af 1993,  

 herunder forudsætningerne om integration af informationsteknologi i de  

 enkelte fag, og til den fortsatte udvikling af folkeskolevirksomheden, som de  

 pædagogiske centre vil kunne dække som amtslige centre.
På folkeskoleområdet udgør kurser om undervisningsmidler og deres  

 anvendelse hovedparten af virksomheden.
Forslaget indebærer en præcisering af  

 de pædagogiske centres rolle som kursusudbydere.
Den forskningsbaserede,  

 didaktiske efteruddannelse vil fortsat blive varetaget af Danmarks  

 Lærerhøjskole, ligesom også lærerseminarierne fortsat vil udbyde  

 efteruddannelsesvirksomhed.
 På ungdoms- og voksenuddannelsesområdet m.v. vil de pædagogiske centre  

 indgå som kursusudbydere i snævert samarbejde med de rekvirerende parter.
De pædagogiske centre får gennem forslaget mulighed for at tilbyde  

 undervisningsinstitutionerne en pædagogisk support i forbindelse med brug af  

 elektroniske net, der rækker ud over, hvad centrenes pædagogiske  

 medarbejderes almindelige rådgivningsopgaver dækker.
De pædagogiske centre  

 vil desuden kunne søge godkendelse som supportcentre for Sektornet og derved  

 - sammen med eventuelle andre supportcentre - medvirke til, at der etableres  

 supportcentre med en rimelig geografisk spredning, hvilket navnlig er vigtigt  

 i forbindelse med grundskolernes tilslutning.
De pædagogiske centre vil med forslaget i samspil med de lokale  

 biblioteker kunne være formidlere af lokale kulturtilbud over for børn og  

 unge.
Formidlingen vil finde sted i pædagogisk sammenhæng og vil kunne  

 medvirke til brobygning mellem kulturinstitutioner, erhvervslivet, det  

 omgivende samfund og undervisningsområdet.
Formidlingen vil kunne finde sted  

 gennem møder med kunstnere og oplevelse af de kunstneriske aktiviteter.
Mødet  

 med kunst og kultur i hverdagen vil kunne bidrage til støtte til den  

 praktisk/musiske dimension i undervisningen.
Til § 2 Som det er almindeligt ved andre offentlige institutioner inden for  

 undervisningsområdet foreslås oprettet en bestyrelse for det pædagogiske  

 center bestående af 7 medlemmer.
Som hovedbrugere af amtets pædagogiske  

 center foreslås kommunerne repræsenteret med 4 medlemmer.
Medlemmerne udpeges  

 af kommuneforeningen i amtet og blandt medlemmerne af kommunalbestyrelserne.  

 Amtsrådet udpeger to repræsentanter blandt medlemmerne af amtsrådet og  

 udpeger den ene som formand.
Medarbejderne ved det pædagogiske center  

 foreslås repræsenteret med et medlem.
 Der er med forslaget ikke særregler for sammensætningen af bestyrelsen for  

 de pædagogiske centre i Københavns og Frederiksberg Kommuner.
Til §§ 3 og 4 Med forslaget præciseres opgavefordelingen mellem bestyrelsen og den  

 daglige leder af det pædagogiske center.
 Det forudsættes, at amtsrådet alene fastsætter de helt overordnede mål og  

 rammer for det pædagogiske center, således at bestyrelsen sikres reel  

 kompetence til at fastsætte retningslinier for centrets virksomhed.
Af hensyn til ønsker og synspunkter fra brugere af det pædagogiske center  

 foreslås det, at bestyrelsen mindst en gang årligt afholder et møde med  

 repræsentanter for brugerne af det enkelte center.
Forslaget præciserer  

 minimum for brugerrepræsentationen, idet såvel flere repræsentanter for de  

 enkelte foreslåede foreninger og organisationer vil kunne indbydes som  

 brugerrepræsentanter.
Minimum for mødeafholdelse med brugerrepræsentanterne  

 er en gang årligt.
Til § 5 De nuværende basisaktiviteter gøres tidssvarende, specielt i forhold til  

 de informationsteknologiske muligheder, og udgifterne hertil afholdes fortsat  

 af amtskommunerne.
Der er med loven tilvejebragt hjemmel til, at de  

 pædagogiske centre kan udbyde pædagogisk og teknisk support til  

 undervisningsinstitutioners brug af elektroniske net samt kursusvirksomhed  

 som brugerfinansieret aktivitet.
Amterne får med forslaget hjemmel til at  

 bestemme omfanget af brugerfinansieringen af kursusaktiviteten.
Med forslaget  

 vil amtsrådene kunne beslutte, at centrene som brugerfinansieret aktivitet  

 kan formidle lokale kulturtilbud i pædagogisk sammenhæng.
Til § 6 Det foreslås, at loven træder i kraft den 1. august 1997.
Til § 7 De ændrede styrelsesforhold ved oprettelse af en bestyrelse, hvis  

 udpegningsperiode gælder fra den 1. april i det år, der følger efter nyvalg  

 til amtsråd og kommunalbestyrelser, foreslås først at have virkning fra april  

 1998 med den næste kommunale valgperiode.
 I perioden august 1997 til udgangen af marts 1998 foreslås derfor den  

 hidtidige styrelse, som den fremgår af regulativet for den enkelte  

 amtscentral i medfør af den nugældende lov, videreført.
Til § 8 Det foreslås, at loven ikke skal gælde for Færøerne og Grønland.
Skriftlig fremsættelse Undervisningsministeren (Ole Vig Jensen):
 Jeg tillader mig herved for det høje Ting at fremsætte:
 Forslag til lov om pædagogiske centre.
(Lovforslag nr.
L 130).
 Lovforslagets skal afløse de gældende bestemmelser i lov om amtscentraler  

 for undervisningsmidler fra 1975. Ud over aktivitetssiden vedrører  

 lovforslaget styrelsen og finansieringen af visse af aktiviteterne.
Lovforslaget indebærer, at amtskommunernes pædagogiske centre får mulighed  

 for at gå nye veje i udviklingen af den informations-, formidlings- og  

 kursusvirksomhed, der finder sted i centrene med udgangspunkt i  

 undervisningsmidler i bred forstand.
Centrene vil kunne yde pædagogisk og  

 teknisk rådgivning og vejledning (support) til undervisningsinstitutionerne i  

 amterne ved disses brug af elektroniske net som Sektornet og Internet.
Der  

 skabes herved en enestående mulighed for at kombinere den tekniske support  

 ved undervisningsinstitutionernes brug af elektroniske net med de pædagogiske  

 centres pædagogiske miljø. Også kursusvirksomheden vil kunne tage  

 udgangspunkt i supportfunktionen.
Endvidere vil centrene i samspil med de  

 lokale biblioteker kunne være formidlere af lokale kulturtilbud i pædagogisk  

 sammenhæng over for børn og unge.
Med lovforslaget oprettes en bestyrelse for det enkelte pædagogiske  

 center.
Som hovedbrugere foreslås kommunerne at være repræsenteret med 4  

 medlemmer, medens amtsrådet repræsenteres med to medlemmer, hvoraf det ene  

 medlem udpeges som formand.
De kommunale og amtskommunale medlemmer udpeges  

 blandt medlemmerne af henholdsvis kommunalbestyrelserne i amtet og  

 amtsrådsmedlemmerne.
Medarbejderne ved det enkelte center foreslås  

 repræsenteret med et medlem.
For så vidt angår de øvrige brugere af centrene,  

 de selvejende undervisningsinstitutioner m.fl., får bestyrelsen pligt til  

 mindst en gang årligt at indkalde repræsentanter herfra til et møde.
 Lovforslaget fastslår, at centrene fortsat skal omfatte en samling af  

 undervisningsmidler beregnet til udlån, og at ansvaret for udlån, information  

 og vejledning om undervisningsmidler og deres anvendelse samt til at yde  

 lærerne bistand ved fremstilling af undervisningsmidler til eget brug  

 videreføres.
Som i den gældende lov om amtscentraler for undervisningsmidler vil  

 udgifterne til driften af samlingerne af undervisningsmidler beregnet til  

 udlån blive afholdt af amterne.
Aktiviteter i forbindelse med centrenes  

 støtte til institutionernes brug af elektroniske net foreslås fuldt  

 brugerfinansieret.
Kursusaktiviteterne foreslås tilsvarende  

 brugerfinansieret, idet amtsrådene dog vil kunne medfinansiere  

 kursusaktiviteten.
 Den forvaltningsmæssige placering af centrene i amtskommunerne ændres  

 ikke.
 Idet jeg i øvrigt henviser til lovforslaget med bemærkninger, tillader jeg  

 mig at anbefale lovforslaget til hurtig og velvillig behandling i det høje  

 Ting.
Bilag Lov om amtscentraler for undervisningsmidler VI MARGRETE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1. Hver amtskommune opretter en amtscentral for  

 undervisningsmidler.
Amtscentralen kan bestå af flere afdelinger.
 Stk. 2. Amtscentralen skal omfatte dels en stationær samling af  

 apparatur og amterialer, dels en materialesamling beregnet til udlån til de i  

 amtskommunen beliggende skoler og andrer undervisningsinstitutioner.
 § 2. Til at rådgive amtsrådet nedsættes et repræsentatnskab, hvis  

 medlemmer udpeges for 2 år ad gangen af amtsrådet efter indstilling fra  

 kommunalbestyrelserne i amtskommunen, de i denne beliggende skoler og andre  

 undervisningsinstitutioner og folkebiblioteker samt de interesserede faglige  

 organisationer.
 Stk. 2. Amtsrådet skal indhente repræsentantskabets udtalelse om  

 det årlige budget for amtscentralen samt om alle andre spørgsmål af væsentlig  

 betydning for amtscentralens virksomhed.
 Stk. 3. Repræsentantskabet kan stille forslag og afgive udtalelser  

 til amtsrådet om alle spørgsmål, der vedrører amtscentralens virksomhed.
 § 3. Amtsrådet ansætter en leder af amtscentralen samt fornøden  

 administrativ, pædagogisk og teknisk medhjælp.
 § 4. Amtscentralen har til opgave at:
1) sørge for oplysning om undervisningsmidler, herunder yde rådgivning og  

 vejledning til lærere m.fl. i amtskommunen på grundlag af amtscentralens  

 samling af undervisningsmidler, 2) foretage udlån af materialer til de i amtskommunen beliggende skoler og  

 andre undervisningsinstitutioner, 3) yde teknisk bistand til lærere i amtskommunen ved fremstilling af egne  

 undervisningsmaterialer og 4) mod vederlag yde biblioteksteknisk bistand til de skoler og andre  

 undervsiningsinstitutiner i amtskommunen, som ikke på anden måde kan få sådan  

 bistand.
 § 5. De nærmere bestemmelser om amtscentralens styrelse, valg og  

 sammensætning af repræsentantskabet, ledelse og drift, budget- og  

 regnskabsmæssige forhold samt om amtscentralens opgaver fastsættes i et  

 regulativ, der udfærdiges af amtsrådet.
 § 6. Loven træder i kraft den 1. april 1976.
 § 7. Loven gælder ikke for Færøerne og Grønland.
 Givet på Amalienborg, den 12. juni 1975.
 Under Vor Kongelige Hånd og Segl.
 MARGRETHE R.
 Ritt Bjerregaard.
 Folketingstid. 1974-75: 98, 379: A. 1133.
Undervisningsmin.
Dept. 1. afd. j.nr. 1975-141-1.
Efter 2. behandling den 14. maj 1997 § 1. Amtskommunerne og Københavns og Frederiksberg Kommuner driver centre for undervisningsmidler.
I Københavns og Frederiksberg Kommuner varetager kommunalbestyrelsen de opgaver og beføjelser, som er henlagt til amtsrådet.
Stk. 2. Centrene for undervisningsmidler skal 1) omfatte en samling af undervisningsmidler beregnet til udlån til  

 undervisningsinstitutionerne i amtet, 2) sørge for information og yde rådgivning og vejledning til lærere m.fl.  

 i amtet om undervisningsmidler og deres anvendelse og 3) yde bistand til lærere i amtet ved fremstilling af undervisningsmidler  

 til eget brug.
Stk. 3. Aktiviteterne for centrene for undervisningsmidler kan  

 omfatte 1) kursusvirksomhed over for undervisningsinstitutioner m.fl. og 2) pædagogisk og teknisk rådgivning og vejledning til  

 undervisningsinstitutionernes brug af elektroniske net.
 Stk. 4. Amtsrådene kan beslutte, at centrene for  

 undervisningsmidler formidler lokale kulturtilbud i pædagogisk sammenhæng.
 § 2. Amtsrådet har det overordnede ansvar for centret for  

 undervisningsmidler.
Stk. 2. Til at varetage ledelsen af centret for  

 undervisningsmidler oprettes en bestyrelse, der består af 1) 2 repræsentanter for amtskommunen udpeget af og blandt medlemmerne af  

 amtsrådet, og hvoraf den ene repræsentant af amtsrådet udpeges som formand  

 for bestyrelsen, 2) 4 repræsentanter for kommunerne i amtet udpeget af kommuneforeningen i  

 amtet blandt medlemmerne af kommunalbestyrelserne, 3) 1 repræsentant for medarbejderne ved centret for undervisningsmidler  

 udpeget af og blandt centrets medarbejdere.
Stk. 3. Bestyrelsen udpeges for en periode af 4 år fra den 1.  

 april i det år, der følger efter nyvalg til amtsråd og kommunalbestyrelser.  

 Genudpegning kan finde sted.
Udpegning af medlemmer og suppleanter til  

 bestyrelsen finder sted inden udgangen af februar måned samme år.
 § 3. Bestyrelsen fastsætter retningslinjer for virksomheden for  

 centret for undervisningsmidler inden for de mål og rammer, som amtsrådet  

 fastsætter.
 Stk. 2. Efter indstilling fra lederen af centret for  

 undervisningsmidler godkender bestyrelsen budgettet inden for de økonomiske  

 rammer, som amtsrådet har fastlagt.
 Stk. 3. Bestyrelsen afgiver indstilling til amtsrådet om  

 ansættelse og afskedigelse af leder og øvrige medarbejdere ved centret for  

 undervisningsmidler.
 Stk. 4. Bestyrelsen fastsætter sin egen forretningsorden, jf. dog  

 stk. 5.
Stk. 5. Bestyrelsen afholder mindst en gang om året et møde med  

 repræsentanter for brugere af centret for undervisningsmidler.
Mindst  

 følgende organisationer indbydes:
 1) Frie Grundskolers Fællesråd.
 2) Dansk Friskoleforening.
 3) Foreningen af Frie Ungdoms- og Efterskoler.
 4) Foreningen af Private Selvejende Gymnasier, Studenter- og Hf-kurser.
 5) Handelsskolernes Forstander- og Inspektørforening.
 6) Foreningen af Skoleledere ved de Tekniske Skoler.
 7) Danmarks Lærerforening.
§ 4. Lederen af centret for undervisningsmidler har den daglige  

 ledelse af centret og er ansvarlig for centrets virksomhed over for  

 bestyrelsen og amtsrådet.
Lederen afgiver forslag til bestyrelsen om  

 ansættelse og afskedigelse af centrets øvrige medarbejdere.
Lederen varetager  

 sekretariatsforretningerne for bestyrelsen og deltager i bestyrelsens møder  

 uden stemmeret.
§ 5. Udgiften til etablering og vedligeholdelse af samlingen af  

 undervisningsmidler og aktiviteter efter § 1, stk. 2, afholdes af  

 amtskommunerne.
Aktiviteter efter § 1, stk. 3 og 4, udbydes af centrene for  

 undervisningsmidler som brugerfinansierede aktiviteter.
Amtskommunerne  

 fastsætter omfanget af brugerfinansieringen efter § 1, stk. 3, nr. 1.
 § 6. Loven træder i kraft den 1. august 1997.
 § 7. Lov nr. 239 af 12. juni 1975 om amtscentraler for  

 undervisningsmidler ophæves.
 Stk. 2. Indtil valg af bestyrelse har fundet sted, jf. § 2, stk.  

 3, ledes centret for undervisningsmidler af den hidtidige ledelse af  

 amtscentralen for undervisningsmidler, jf. lov nr. 239 af 12. juni 1975 om  

 amtscentraler for undervisningsmidler.
 § 8. Loven gælder ikke for Færøerne og Grønland.
