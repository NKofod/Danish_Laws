Fremsat den 6. februar 2002 af  

 videnskabsministeren (Helge Sander) Forslag til Lov om ændring af lov om  

 forskningsrådgivning m.v.
(Revision) § 1 I lov om forskningsrådgivning m.v., jf. lovbekendtgørelse nr.  

 676 af 19. august 1997, foretages følgende ændring:
 I § 14 ændres »2001-02« til: »2002-03«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Baggrunden for lovforslaget Forslaget fremsættes for at udskyde lovens  

 bestemmelse i § 14 om, at loven skal revideres i folketingsåret  

 2001-02.
2. Forslaget Forslaget indebærer, at revisionen udskydes til  

 folketingsåret 2002-03. Baggrunden herfor er, at regeringen  

 ønsker at komme med et samlet udspil for forskningsområdet som  

 opfølgning på Forskningskommissionens betænkning.
En  

 sådan revision vil ikke forsvarligt kunne nås i løbet af  

 Folketingets forårssamling.
Forskningskommissionen blev nedsat i efteråret 2000  

 som led i principaftalen for forskning af 24. maj 2000, som blev  

 indgået af Socialdemokratiet, Venstre, Det Konservative Folkeparti,  

 Socialistisk Folkeparti, Dansk Folkeparti, Centrum-Demokraterne, Det Radikale  

 Venstre, Kristeligt Folkeparti og Frihed 2000. Et af elementerne i aftalen  

 var at nedsætte en kommission, som fik til opgave under ét at  

 vurdere behovet for fornyelse og sammenhæng mellem de fire hovedlove  

 på forskningsområdet: universitetsloven, sektorforskningsloven,  

 loven om forskningsrådgivning m.v. og loven om Danmarks  

 Grundforskningsfond.
Forskningskommissionen har blandt andet anbefalet at  

 føre de eksisterende 6 statslige forskningsråd, Danmarks  

 Grundforskningsfond, Forskeruddannelsesrådet, og en ny Innovations- og  

 Strategifond sammen i én organisationsstruktur.
 Lov om Danmarks Grundforskningsfond indeholder en  

 bestemmelse om, at denne lov skal revideres i folketingsåret 2002-03.  

 Det er hensigtsmæssigt, at forslaget også ses i sammenhæng  

 med revisionen af denne lov, da begge love indeholder en fondsfunktion til  

 fordel for forskningen.
3. Økonomiske og administrative konsekvenser for det  

 offentlige Forslaget har ingen økonomiske og administrative  

 konsekvenser for det offentlige.
4. Økonomiske og administrative konsekvenser for  

 erhvervslivet Forslaget har ingen økonomiske og administrative  

 konsekvenser for erhvervslivet.
5. Miljømæssige konsekvenser Forslaget har ingen miljømæssige  

 konsekvenser.
6. Administrative konsekvenser for borgerne Forslaget har ingen administrative konsekvenser for  

 borgerne.
7. Forholdet til EU-retten Forslaget indeholder ikke EU-retlige aspekter.
8. Høring Forslaget har ikke været sendt i høring, da  

 der alene er tale om en udsættelse af revisionen af loven.
