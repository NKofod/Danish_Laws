Ændringsforslag stillet den 14. december  

 1999 uden for betænkningen Ændringsforslag til 2. behandling af Forslag til ændring af lov om aktiv socialpolitik og  

 lov om social pension (Efterlevelseshjælp, ophævelse af  

 efterlevelsespension m.v.) Af	socialministeren:
Til § 1 1) I den under nr. 1 foreslåede § 85 a  

indsættes efter stk. 6 som nyt stykke:
» Stk. 7 og 8 bliver herefter stk. 8 og 9.
 2) I den under nr. 1 foreslåede § 85 a, stk.  

 8, der bliver stk. 9, indsættes i 1. pkt. efter »beregnede hjælp«  

 ordene: », herunder regler om fremgangsmåde  

 i forbindelse med ydelse af lån, jf. stk. 7«.
Til § 2 3) I den under nr. 3 foreslåede affattelse af §  

 39, stk. 3, indsættes efter 2. pkt. som nyt punktum:
» Bemærkninger Til nr. 1 og 2 Regeringen har fundet det hensigtsmæssigt at  

 indføre særlige regler for efterlevende, såfremt den  

 formue og de formuerettigheder, som tilkommer efterlevende som følge  

 af dødsfaldet, består af fast ejendom, der tjener som bolig for  

 den efterlevende.
Den efterlevende kan således eksempelvis være  

 afskåret fra at modtage efterlevelseshjælp på grund af et  

 formuetillæg, der hidrører fra en ejerbolig, hvor den  

 efterlevende bor.
Kommunen yder efter anmodning den efterlevende et  

 lån, hvis pågældende ved en beregning af  

 formuetillægget, der ikke omfatter friværdi i ejerbolig, hvor  

 pågældende bor, vil være berettiget til at modtage  

 efterlevelseshjælp.
Det betyder, at efterlevende pensionister, delpensionister  

 eller efterlønsmodtagere kan få lånet indefrosset i  

 ejerboligen efter reglerne om indfrysning af ejendomsskatter, jf. lov om  

 lån til betaling af ejendomsskatter.
Hensigten med bestemmelsen er  

 således at tage hensyn til en persongruppe, hvis formue ikke  

 umiddelbart er disponibel.
 Den nærmere fremgangsmåde fastsættes i  

 en bekendtgørelse.
 Det er hensigten, at lånet, der kan indefryses efter  

 bestemmelsen i § 85 a, stk. 7, udgør forskellen mellem det  

 beløb, den efterlevende er berettiget til efter de almindelige regler,  

 hvor friværdi i ejerbolig indgår i formuetillægget, og det  

 beløb, der vil kunne udmåles, hvis friværdien af ejerbolig  

 ikke indgår i formuetillægget.
 Ministerens bemyndigelse i stk. 9 udvides til at  

 fastsætte nærmere regler om administrationen af denne  

 ordning.
 Ændringsforslaget om muligheden for at indefryse  

 efterlevelseshjælpen skønnes at medføre en samlet  

 offentlig merudgift i 2000 på 17,2 mio. kr. og 23,0 mio. kr. i hvert af  

 BO-årene.
 Herefter skønnes det samlede forslag om  

 efterlevelseshjælpen at medføre en samlet offentlig merudgift i  

 2000 på 107,2 mio. kr. og 143,0 mio. kr. i hvert af BO-årene.
 De samlede merudgifter af forslaget om  

 efterlevelseshjælp fordeler sig mellem staten og kommunerne med 50 pct.  

 til hver, således at de statslige merudgifter i 2000 skønnes til  

 53,6 mio. kr. og 71,5 mio. kr. i hvert af BO-årene, medens kommunernes  

 merudgift tilsvarende skønnes til 53,6 mio. kr. i 2000 og 71,5 mio.  

 kr. i hvert af BO-årene.
 De økonomiske konsekvenser skal forhandles med de  

 kommunale parter.
Til nr. 3 Det foreslås, at hvis den ene af to samlevende  

 ægtefæller, der begge modtager pension (samgifte pensionister),  

 dør, sker omregning af den efterlevende ægtefælles pension  

 først med virkning fra den 1. i måneden efter dødsfaldet.  

 Forslaget gælder kun for omregning af pension til efterlevende  

 ægtefæller, hvis afdøde pensionist havde opnået ret  

 til pension før den 1. februar 1999 og derfor modtog forudbetalt  

 pension.
 Den efterlevende pensionist vil i disse tilfælde  

 først overgå til reglerne om udbetaling af pension til enlige  

 med virkning fra den 1. i måneden efter dødsfaldet.
Forslaget skal ses i sammenhæng med det samtidig  

 fremsatte ændringsforslag til L 138: Forslag til lov om ændring  

 af lov om social pension og lov om skifte af dødsboer (Ophør af  

 pensionsudbetaling på dødsfaldstidspunktet), hvor der stilles  

 forslag om, at når den ene af to samlevende ægtefæller, der  

 begge modtager pension, dør, får den efterlevende  

 ægtefælle udbetalt et beløb fra dødsboet, der  

 svarer til hele afdødes pension for måneden med  

 dødsfaldet uden krav om tilbagebetaling.
Som konsekvens heraf kan den  

 efterlevende ægtefælle i disse tilfælde først  

 få omregnet pensionen efter reglerne for enlige med virkning fra den 1.  

 i måneden efter dødsfaldet.
 Ændringsforslaget vedrørende opregulering til  

 enliges rettigheder for efterlevende skønnes at medføre en  

 mindreudgift for det offentlige i forhold til det fremsatte lovforslag  

 på 11,1 mio. kr. i 2000 og 14,7 mio. kr. i hvert af BO-årene.
Opreguleringen til enliges rettigheder for efterlevende  

 skønnes herefter samlet at medføre en offentlig merudgift  

 på 3,2 mio. kr. i 2000 og 4,3 mio. kr. i hvert af BO-årene.
Den  

 statslige andel heraf udgør 3,0 mio. kr. i 2000 og 4,0 mio. kr. i  

 hvert af BO-årene, mens kommunernes andel udgør 0,2 mio. kr. i  

 2000 og 0,3 mio. kr. i hvert af BO-årene.
 De økonomiske konsekvenser skal forhandles med de  

 kommunale parter.
