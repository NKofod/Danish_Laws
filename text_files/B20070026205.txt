Bekendtgørelse  

 om  

 karakterskala og anden bedømmelse I medfør af 1)  

 	  

 § 15,  

 stk. 1, i lov nr. 451 af 22. maj 2006 om autorisation af  

 sundhedspersoner  

 og sundhedsfaglig virksomhed, 2)  

 	  

 § 34, stk. 2,  

 i lov om apoteksvirksomhed, jf. lovbekendtgørelse nr. 657 af 28. juli 1995, 3)  

 	  

 § 1, stk. 2,  

 i lov nr. 1115 af 29. december 1997 om korte videregående uddannelser  

 (erhvervsakademiuddannelser), 4)  

 	  

 § 5, stk. 1,  

 i lov nr. 481 af 31. maj 2000 om mellemlange videregående uddannelser, 5)  

 	  

 § 19 i lov nr.  

 488 af 31. maj 2000 om erhvervsrettet grunduddannelse og videregående  

 uddannelse  

 (videreuddannelsessystemet) for voksne, 6)  

 	  

 § 11 i lov nr.  

 315 af 19. april 2006 om uddannelsen til professionsbachelor som pædagog, 7)  

 	  

 § 8 i lov nr.  

 579 af 9. juni 2006 om uddannelsen til professionsbachelor som lærer i  

 folkeskolen, 8)  

 	  

 § 2, stk. 4,  

 i lov om uddannelse til håndarbejdslærer, jf. lovbekendtgørelse nr. 982 af 1.  

 november 2000, 9)  

 	  

 § 2, stk. 4,  

 i lov om uddannelse til ernærings- og husholdningsøkonom, jf.  

 lovbekendtgørelse  

 nr. 983 af 1. november 2000, 10)  

 	  

 § 6 i lov om  

 Danmarks Journalisthøjskole, jf. lovbekendtgørelse nr. 231 af 30. marts 2001, 11)  

 	  

 § 2 i lov om  

 landbrugsuddannelser, jf. lovbekendtgørelse nr. 1254 af 6. december 2006, 12)  

 	  

 § 1, stk. 2,  

 i lov om institutioner for erhvervsrettet uddannelse, jf. lovbekendtgørelse  

 nr.  

 136 af 1. marts 2006, 13)  

 	  

 § 2, stk. 9-10,  

 i lov om åben uddannelse (erhvervsrettet voksenuddannelse) m.v., jf.  

 lovbekendtgørelse  

 nr. 956 af 28. november 2003, 14)  

 	  

 § 6, stk. 1  

 og 3, i lov om Centre for Videregående Uddannelse og andre selvejende  

 institutioner  

 for videregående uddannelser m.v., jf. lovbekendtgørelse nr. 228 af 17. marts  

 2006, 15)  

 	  

 § 29 i lov nr. 95  

 af 18. februar 2004 om uddannelsen til studentereksamen (  

 stx  

 )  

 (gymnasieloven), 16)  

 	  

 § 27 i lov nr. 96  

 af 18. februar 2004 om uddannelserne til højere handelseksamen (hhx) og  

 højere  

 teknisk eksamen (htx), 17)  

 	  

 § 25 i lov nr. 97  

 af 18. februar 2004 om uddannelsen til højere forberedelseseksamen  

 (hf-loven), 18)  

 	  

 § 33, stk. 2,  

 i lov om erhvervsuddannelser, jf. lovbekendtgørelse nr. 183 af 22. marts  

 2004, 19)  

 	  

 § 5, stk. 3,  

 i lov om almen voksenuddannelse, jf. lovbekendtgørelse nr. 852 af 11. juli  

 2006, 20)  

 	  

 § 8 i lov om  

 grundlæggende social- og sundhedsuddannelser, jf. lovbekendtgørelse nr. 1214  

 af  

 1. december 2006, 21)  

 	  

 § 4, stk. 5,  

 i lov om forberedende voksenundervisning (  

 FVU-loven  

 ),  

 jf. lovbekendtgørelse nr. 16 af 7. januar 2005, 22)  

 	  

 § 14, stk. 4,  

 og § 14a, stk. 4, i lov om folkeskolen, jf. lovbekendtgørelse nr.  

 1195  

 af 30. november 2006, fastsættes:
Kapitel 1 7-trins-skalaen § 1.  

  

 Uddannelsessøgende skal ved  

 prøver og eksamener, som efter reglerne om de enkelte uddannelser mv.  

 dokumenteres ved prøve-, eksamens- eller afgangsbeviser, bedømmes efter  

 følgende  

 karakterskala (7-trins-skalaen), jf. dog kapitel 2:
 12: For den fremragende præstation.
 10: For den fortrinlige præstation.
 7: For den gode præstation.
 4: For den jævne præstation.
 02: For den tilstrækkelige præstation.
 00: For den utilstrækkelige præstation.
 -3: For den ringe præstation.
 Stk. 2.  

  

 Ved oversættelse af karakterskalaen  

 til engelsk anvendes de betegnelser, som fremgår af bilag 2 til  

 bekendtgørelsen.
 Stk. 3.  

  

 Karakterskalaen finder  

 anvendelse ved afgivelse af årskarakterer og lignende standpunktsbedømmelser.
 § 2.  

  

 Karakteren 12 gives for den  

 fremragende præstation, der demonstrerer udtømmende opfyldelse af fagets mål,  

 med ingen eller få uvæsentlige mangler.
 § 3.  

  

 Karakteren 10 gives for den  

 fortrinlige præstation, der demonstrerer omfattende opfyldelse af fagets mål,  

 med nogle mindre væsentlige mangler.
 § 4.  

  

 Karakteren 7 gives for den gode  

 præstation, der demonstrerer opfyldelse af fagets mål, med en del mangler.
 § 5.  

  

 Karakteren 4 gives for den jævne  

 præstation, der demonstrerer en mindre grad af opfyldelse af fagets mål, med  

 adskillige væsentlige mangler.
 § 6.  

  

 Karakteren 02 gives for den  

 tilstrækkelige præstation, der demonstrerer den minimalt acceptable grad af  

 opfyldelse af fagets mål.
 § 7.  

  

 Karakteren 00 gives for den  

 utilstrækkelige præstation, der ikke demonstrerer en acceptabel grad af  

 opfyldelse af fagets mål.
 § 8.  

  

 Karakteren -3 gives for den helt  

 uacceptable præstation.
Kapitel 2 Anden bedømmelse § 9.  

  

 Bedømmelsen Bestået/Ikke  

 bestået kan anvendes, såfremt det er fastsat i reglerne for den enkelte  

 uddannelse.
Stk. 2.  

  

 Det kan i reglerne for de  

 enkelte erhvervsuddannelser, jf. lov om erhvervsuddannelser, være fastsat, at  

 der anvendes en anden karakterskala end 7-trins-skalaen.
Den opnåede  

 bedømmelse  

 kan ikke omregnes til en karakter efter 7-trins-skalaen.
 § 10.  

  

 Bekendtgørelsens bestemmelser om  

 bedømmelsen Bestået/Ikke bestået finder tilsvarende anvendelse  

 ved  

 bedømmelsen Godkendt/Ikke godkendt.
Kapitel 3 Karakterfastsættelse mm.
 § 11.  

  

 Når en prøve er begyndt, skal der  

 gives en bedømmelse, med mindre prøven afbrydes på grund af bortvisning eller  

 på grund af sygdom, der berettiger til sygeprøve.
 § 12.  

  

 Karakterfastsættelsen sker på  

 baggrund af en samlet vurdering af, i hvilken grad præstationen eller  

 standpunktet opfylder de mål, som skal bedømmes efter reglerne for de enkelte  

 uddannelser.
§ 13.  

  

 Bedømmelse af præstationer og  

 standpunkter skal ske på grundlag af de faglige mål, der er opstillet for det  

 pågældende fag eller flerfaglige forløb (absolut karaktergivning).  

 Præstationen  

 og standpunktet skal bedømmes ud fra såvel fagets eller forløbets formål som  

 undervisningens  

 beskrevne indhold.
Der må ikke tilstræbes nogen bestemt fordeling af  

 karaktererne (relativ karaktergivning).
§ 14.  

  

 Hvor en censor eller eksaminator  

 medvirker, fastsætter denne karakteren.
Hvor der ved bedømmelsen medvirker  

 både  

 en censor og en eksaminator, fastsættes karakteren efter drøftelse mellem  

 dem.
Stk. 2.  

  

 Hvis censor og eksaminator ikke  

 er enige om en fælles bedømmelse, giver de hver en karakter.
Karakteren for  

 prøven er gennemsnittet af disse karakterer afrundet til nærmeste karakter i  

 karakterskalaen.  

 Hvis gennemsnittet ligger midt imellem to karakterer, er den endelige  

 karakter  

 nærmeste højere karakter, hvis censor har givet den højeste karakter, og  

 ellers  

 den nærmeste lavere karakter.
 Stk. 3.  

  

 Hvor der er uenighed om,  

 hvorvidt præstationen eller standpunktet skal bedømmes til  

 Bestået eller  

 Ikke bestået, er censors bedømmelse afgørende.
§ 15.  

  

 Hvis der medvirker flere censorer  

 eller flere eksaminatorer ved bedømmelsen, har de under ét henholdsvis  

 censor-  

 og eksaminatorkompetencen efter § 14, stk. 1. Inden for hver  

 gruppe,  

 henholdsvis censorgruppen og eksaminatorgruppen, fastsættes bedømmelsen i  

 tilfælde af uenighed som gennemsnittet af de enkelte bedømmelser afrundet til  

 nærmeste karakter i karakterskalaen.
Der rundes op, hvis gennemsnittet ligger  

 midt i mellem to karakterer.
§ 16.  

  

 Hvor det er fastsat, at en karakter  

 består af flere delkarakterer for forskellige præstationer eller  

 standpunkter,  

 der er fastsat bedømmelse for, er karakteren gennemsnittet af delkaraktererne  

 afrundet  

 til nærmeste karakter i karakterskalaen.
Der rundes op, hvis gennemsnittet  

 ligger midt imellem to karakterer.
Det kan i reglerne for den enkelte  

 uddannelse være bestemt, at delkaraktererne tæller med forskellig vægt, når  

 den  

 samlede karakter skal fastsættes.
Kapitel 4 Beståkrav § 17.  

  

 Hvis der er beståkrav ved en  

 eksamen, prøve eller en standpunktsbedømmelse, er kravet opfyldt, hvis den  

 uddannelsessøgende opnår mindst karakteren 02 eller bedømmelsen  

 Bestået.
Stk. 2.  

  

 Indgår der flere karakterer, er  

 kravet i stk. 1 opfyldt, hvis gennemsnittet er mindst 2,0. Kravet om et  

 gennemsnit på mindst 2,0 kan ikke opfyldes ved afrunding.
Der skal være  

 opnået  

 Bestået ved alle prøver mv., hvor bedømmelsen Bestået/Ikke  

 bestået er  

 anvendt.
Der kan endvidere i reglerne for den enkelte uddannelse være fastsat  

 krav om, at der ved en eller flere prøver mv., som indgår i gennemsnittet,  

 skal  

 være opnået mindst en bestemt karakter i skalaen.
Kapitel 5 Samlet prøve- eller eksamensresultat § 18.  

  

 Det følger af reglerne for den  

 enkelte uddannelse, hvilke karakterer der indgår i det samlede prøve- eller  

 eksamensresultat.
Stk. 2.  

  

 Det samlede prøve- eller  

 eksamensresultat kan udtrykkes ved et gennemsnit, jf. § 19. Ved  

 beregningen af gennemsnit medtages én decimal.
I beregningen af gennemsnit  

 indgår ikke fag, hvor der er anvendt bedømmelsen Bestået/Ikke  

 bestået.
 § 19.  

  

 Det kan i reglerne for den  

 enkelte uddannelse være fastsat, at de enkelte karakterer, der indgår i det  

 samlede prøve- eller eksamensresultat, tæller med forskellig vægt ved  

 beregning  

 af gennemsnittet.
Stk. 2.  

  

 Det kan i reglerne for den  

 enkelte uddannelse være bestemt, at gennemsnittet beregnes af gennemsnit for  

 bestemte grupper af karakterer.
I så fald skal beståkravet, jf. § 17,  

 være  

 opfyldt for hver af grupperne.
Såfremt karaktererne i de forskellige grupper  

 indgår med forskellig vægt, skal metoden i § 20, stk. 2, benyttes  

 for  

 hver af grupperne.
 § 20.  

  

 Ved fastsættelse af en samlet  

 karakter efter § 16, hvis flere karakterer indgår i et beståkrav efter  

 § 17,  

 stk. 2, og ved beregningen af et gennemsnit efter § 18,  

 stk. 2,  

 kan karaktererne indgå med forskellig vægt, som fastsættes i reglerne for den  

 enkelte uddannelse.
 Stk. 2.  

  

 Ved det vægtede gennemsnit  

 forstås summen af de enkelte karakterer, hver multipliceret med karakterens  

 vægt, divideret med summen af vægtene.
Kapitel 6 Prøve-, eksamens- og afgangsbeviser § 21.  

  

 På prøve-, eksamens- og  

 afgangsbeviser skal der ved hver karakter efter 7-trins-skalaen tilføjes det  

 bogstav fra  

 ECTS-skalaen, som svarer til den pågældende  

 karakter, jf. bilag 3.
Kapitel 7 Dispensation og fravigelse § 22.  

  

 Undervisningsministeriet kan  

 dispensere fra bekendtgørelsen, når det er begrundet i usædvanlige forhold.
 Stk. 2.  

  

 Undervisningsministeriet kan  

 tillade, at bekendtgørelsens regler fraviges som et led i forsøg og  

 udviklingsarbejde.
Kapitel 8 Ikrafttrædelses- og overgangsbestemmelser § 23.  

  

 Bekendtgørelsen træder i kraft  

 den 1. april 2007, jf. dog stk. 3, og §§ 24-25.
 Stk. 2.  

  

 Bekendtgørelse nr. 448 af 18.  

 maj 2006 om karakterskala og anden bedømmelse ophæves.
 Stk. 3.  

  

 Bekendtgørelse nr. 350 af 19. maj 2005 om karakterskala og anden bedømmelse  

 vil  

 fortsat kunne finde anvendelse for Grønland.
 § 24.  

  

 Den i § 23, stk. 3,  

 nævnte bekendtgørelse finder indtil den 1. august 2007 fortsat anvendelse for  

 de i indledningen til nærværende bekendtgørelse under nr. 1-14 og 18-22  

 angivne  

 uddannelser.
 Stk. 2.  

  

 For uddannelser, som er omfattet  

 af stk. 1, finder den i § 23, stk. 3, nævnte bekendtgørelse  

 tillige anvendelse ved syge- eller omprøve, der aflægges i stedet for prøve,  

 der skulle have været aflagt før 1. august 2007.
§ 25.  

  

 Den i § 23, stk. 3,  

 nævnte bekendtgørelse finder fortsat anvendelse for uddannelsessøgende, der  

 er  

 begyndt på uddannelsen til studentereksamen, højere forberedelseseksamen,  

 højere handelseksamen eller højere teknisk eksamen før den 1. august 2005,  

 såfremt de undervises og aflægger prøve efter regler gældende før 1. august  

 2005. Bekendtgørelsen finder i sådanne tilfælde anvendelse til og med  

 sommereksamen 2007, for så vidt angår højere forberedelseseksamen, og 2008  

 for  

 så vidt angår uddannelsen til studentereksamen, højere handelseksamen og  

 højere  

 teknisk eksamen, inkl. syge- og omeksamen.
Et gennemsnit beregnes på basis af  

 karakterer givet efter den i § 23, stk. 3, nævnte bekendtgørelse  

 (karakterer givet efter 13-skalaen).
 § 26.  

  

 Karakterer, der er givet efter  

 13-skalaen, konverteres på prøve-, eksamens- eller afgangsbeviset til  

 karakterer efter 7-trins-skalaen, jf. dog § 25. For konverterede  

 karakterer skal også karakteren efter den i § 23, stk. 3, nævnte  

 bekendtgørelse  

 (karakterer givet efter 13-skalaen) fremgå af beviset.
 Stk. 2.  

  

 Konvertering sker efter følgende  

 oversættelsesskala:
13-skala 13 11 10 9 8 7 6 5 03 00 7-trins-skala 12 12 10 7 7 4 02 00 00 -3 Stk. 3.  

  

 Såfremt der efter reglerne for  

 de enkelte uddannelser skal udregnes et gennemsnit, skal dette alene beregnes  

 på basis af karakterer fra 7-trins-skalaen, jf. dog § 25.
Undervisningsministeriet, den 20. marts  

 2007 Jarl DamgaardUddannelsesdirektør /Kirsten Krogstrup Bilag 1 Oversigt over bekendtgørelsens indhold og bilag Bekendtgørelsens indhold Kapitel 1:
7-trins-skalaen Kapitel 2:
Anden bedømmelse Kapitel 3:
 Karakterfastsættelse mm.
 Kapitel 4:
Beståkrav Kapitel 5:
Samlet prøve- eller eksamensresultat Kapitel 6:
Prøve-, eksamens- og afgangsbeviser Kapitel 7:
Dispensation og fravigelse Kapitel 8:
Ikrafttrædelses- og overgangsbestemmelser Bekendtgørelsens bilag Bilag 1:
Oversigt over bekendtgørelsens indhold og bilag Bilag 2:
Oversættelse af karakterskalaen til engelsk Bilag 3:
Relationer mellem karakterskalaen og  

 ECTS-skalaen Bilag 2 Oversættelse af karakterskalaen til engelsk 12: For an excellent performance displaying a  

 high level of command of all aspects of the relevant material, with no or  

 only  

 a few minor weaknesses.
 10: For a very good performance displaying a  

 high level of command of most aspects of the relevant material, with only  

 minor  

 weaknesses.
 7: For a good performance displaying good  

 command of the relevant material but also some weaknesses.
 4: For a fair performance displaying some  

 command of the relevant material but also some major weaknesses.
 02: For a performance meeting only the minimum  

 requirements for acceptance.
 00: For a performance which does not meet the  

 minimum requirements for acceptance.
 -3: For a performance which is unacceptable in  

 all respects.
