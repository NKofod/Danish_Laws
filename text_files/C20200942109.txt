Cirkulære om aftale om kompensation for udskydelse af tjenestemænds ferie i forbindelse med covid-19 fra ferieåret 2020 til ferieafholdelsesperioden 2020-21 (Til samtlige ministerier mv.) Generelle bemærkninger Skatteministeriet, Medarbejder- og Kompetencestyrelsen, og centralorganisationerne har indgået vedlagte aftale (bilag 1) af 2. juli 2020 om kompensation for udskydelse af tjenestemænds ferie i forbindelse med co-vid-19 fra ferieåret 2020 (1. maj  31. august 2020) til ferieafholdelsesperioden 2020-21 (1. september 2020  31. december 2021).
 Der er enighed mellem parterne om, at tjenestemænd ydes kompensation for udskydelse af ferie efter denne aftale, når udskydelsen sker efter lov om udskydelse af ferie i forbindelse med covid-19.
 Der ydes ved udskydelse af ferie maksimalt kompensation for 5 dage, dvs. maksimalt 2 ½ dags betalt frihed uanset længden af den udskudte ferie.
 Ferieaftalens § 5 om omlægning og afbrydelse af allerede fastlagt eller påbegyndt ferie finder fortsat anvendelse.
Ikrafttræden Dette cirkulære træder i kraft den 3. juli 2020 med virkning fra 1. maj 2020 og ophæves den 1. oktober 2020.
Skatteministeriet, Medarbejder- og Kompetencestyrelsen, den 3. juli 2020 Frederik Sindberg Walther Bilag Aftale om kompensation for udskydelse af tjenestemænds ferie i forbindelse med covid-19 fra ferieåret 2020 til ferieafholdelsesperioden 2020-21 - § 1. Såfremt ansættelsesmyndigheden udskyder en tjenestemands ferie fra ferieåret 2020 (1. maj  31. august 2020) til ferieafholdelsesperioden 2020-21 (1. september 2020  31. december 2021) i medfør § 3, stk. 1, i lov om udskydelse af ferie i forbindelse med covid-19, ydes kompensation på ½ dags betalt frihed for hver udskudt feriedag.
 Stk. 2. Der ydes uanset antal udskudte feriedage kompensation for op til 5 feriedage.
 Stk. 3. Hvis ferie varsles eller aftales til afholdelse inden for hovedferieperioden (1. maj til 30. september 2020), finder stk. 1 ikke anvendelse.
 Ikrafttræden mv.
 § 2. Aftalen har virkning fra 1. maj 2020 og bortfalder uden opsigelse den 1. oktober 2020.
 Stk. 2. Hvis der ydes kompensation efter § 1, stk. 1, finder §§ 15 og 16 i aftale af 9. november 2005 om ferie mellem Finansministeriet og centralorganisationerne ikke anvendelse.
