Et busselskab reklamerede med gratis udskænkning i forbindelse med en  

 indkøbstur til Flensborg.
Forbrugerombudsmanden udtalte, at der var tale om  

 ydelse af, og reklamering med ulovlig tilgift i strid med  

 markedsføringslovens § 6, stk. 1, og rejste tiltale herfor.
 Venstre landsret fandt, at busselskabet var skyldig i overtrædelse af  

 markedsføringslovens § 6, stk. 1, 2 pkt. om reklamering med ulovlig tilgift,  

 idet det havde indrykket annoncen, hvorimod selskabet blev frifundet for at  

 have ydet tilgift, idet det var en forretning i Flensborg, der havde  

 forestået udskænkningen, der fandt sted i Flensborg.
 Annoncering med gratis udskænkning i forbindelse med bustur til Flensborg.
 Et busfirma reklamerede i Aarhus Stiftstidende med busture til Flensborg  

 for en pris af kr. 15 og anførte i annonceringen, at der som velkomstdrink i  

 Århus blev budt på et glas jordbærchampagne, og i Flensborg - af indehaveren  

 af den forretning, som besøgtes - på et glas cognac.
 Endvidere reklameredes med, at der på særlig anførte lynture til kr. 1,10  

 blev tilbudt gratis udskænkning af øl samt en flaske italiensk rødvin.
FO anmodende anklagemyndigheden om at rejse tiltale mod busfirmaets  

 indehaver for overtrædelse af markedsføringslovens § 6, stk. 1, 1. punktum om  

 ydelse af ulovlig tilgift og 2. punktum om reklamering med ulovlig.
Det blev  

 under sagen oplyst, at udskænkningen - som havde fundet sted i et udkendt  

 antal tilfælde i 4 uger med 8 ugentlige afgange - blev ydet af forretningen i  

 Flensborg og fandt sted der, idet der blev udleveret gavekort, der gav ret  

 til champagne for kr. 6 og cognac for kr. 12. Det tyske firma stod endvidere  

 bag annoncernes indrykning.
Da busfirmaet var bekendt med annoncernes indhold og indrykning, fandt  

 Vestre Landsret tiltalte skyldig i overtrædelse af markedsføringslovens § 6,  

 stk. 1, 2. punktum om reklamering med ulovlig tilgift, idet retten var af den  

 opfattelse, at annoncernes formulering var egnet til at skabe en berettiget  

 forventning hos kunderne om, at tilgiftsydelserne ikke var af ganske  

 ubetydlig værdi, skønt det tyske firma angav den faktiske værdi til nogle få  

 kroner.
Retten bemærkede i øvrigt, at det måtte anses for at være uden  

 betydning, om den ulovlige tilgift, hermed der var reklameret, overhovedet  

 blev ydet eller ydet i Tyskland.
Derimod frifandt busfirmaets indehaver for tiltalen for at have ydet  

 tilgift i form af de ovennævnte gavekort.
Retten begrundede resultatet med,  

 at gavekortene var udleveret i Tyskland af forretningen i Flensborg, og at  

 det ikke under sagen var oplyst, om forretningen herved begik en strafbar  

 handling efter tysk ret.
