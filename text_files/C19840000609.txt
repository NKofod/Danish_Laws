 Justitsministeriet fastsætter herved følgende retningslinier for  

 meddelelse af bortlodningstilladelse i henhold til § 2 i lov af 6. marts 1869  

 om klasselotteriet og forbud mod andet lotteri m.m.:
 § 1.  Bortlodningstilladelse kan meddeles af  

 politimesteren (politidirektøren) til en her i landet hjemmehørende forening,  

 institution eller komite bestående af mindst 3 her i landet bosatte personer.
 Stk. 2.  Tilladelsen meddeles af politimesteren  

 (politidirektøren) på det sted, hvor foreningen, institutionen eller en af  

 den arrangerende komites medlemmer har sit hjemsted.
 Stk. 3.  Ved en bortlodning forstås i dette cirkulære et  

 arrangement, hvis deltagere mod betaling af et indskud opnår en  

 gevinstchance, og hvor gevinstfordelingen beror på tilfældet.
 § 2.  Bortlodningstilladelse må kun meddeles til  

 fordel for velgørenhed eller andre almennyttige formål.
 Stk. 2.  Der kan ikke meddeles bortlodningstilladelse  

 til fordel for politiske formål.
§ 3.  Tilladelse må kun meddeles til en tidsbegrænset  

 bortlodning.
Tidsrummet for salget af lodsedler, spilleplader m.v. må ikke  

 overstige 2 måneder.
Stk. 2.  Ved ansøgning om bortlodningstilladelse skal  

 arrangøren skriftligt over for politiet oplyse, hvorvidt man tidligere har  

 afholdt bortlodning i henhold til tilladelse.
Bortlodningstilladelse kan ikke  

 på ny meddeles, før der foreligger et offentliggjort regnskab fra arrangørens  

 seneste bortlodning.
§ 4.  Gevinsterne må ikke bestå i pengebeløb,  

 værdipapirer eller lignende.
Gavekort må dog bortloddes, for så vidt de ikke  

 kan omsættes i penge.
 § 5.  Lodtrækningen skal foretages af notarius  

 publicus, medmindre der er tale om bankospil eller tombola.
 Stk. 2.  Hvis den samlede salgssum ikke overstiger  

 15.000 kr., kan lodtrækningen i stedet foretages af arrangørerne under møder  

 eller fester og i overværelse af publikum.
 § 6.  For at sikre, at deltageren kan gøre sig bekendt  

 dermed, forinden indskuddet betales, skal følgende oplysninger fremgå af  

 lodsedlen:
10. hvor og hvornår et revideret bortlodningsregnskab  

 offentliggøres (er offentlig tilgængeligt), og 11. hvilken politimester der har meddelt tilladelsen,  

 og datoen herfor.
 Stk. 2.  Hvis der på grund af den valgte  

 bortlodningsform ikke anvendes lodseddel, hvoraf de i stk. 1 nævnte  

 oplysninger kan fremgå, skal disse fremgå af en skriftlig vejledning, der  

 udleveres til eller forevises for deltageren i forbindelse med tilbuddet om  

 deltagelse i bortlodningen, eller, hvor salget foregår fra fast stade, af et  

 tydeligt opslag på salgsstedet.
 Stk. 3.  Et udkast til lodseddel, vejledning eller  

 opslag samt i givet fald et eksemplar af det offentliggjorte regnskab fra  

 arrangørens seneste bortlodning skal forelægges politimesteren  

 (politidirektøren), forinden der kan meddeles tilladelse til bortlodning.
 § 7.  En bortlodningstilladelse skal meddeles på  

 vilkår om:
1. At bortlodningen sker på en sådan måde, at  

 deltagerne - forinden indskuddet betales - kan gøre sig bekendt med  

 oplysningerne på den godkendte lodseddel, vejledning eller opslag, 2. at der ved brug af den nævnte vejledning sker  

 udlevering af denne til deltagerne, medmindre politimesteren  

 (politidirektøren) i særlige tilfælde finder, at forevisning for deltagerne  

 er tilstrækkelig, 3. at bortlodningen sker ved benyttelse af den  

 godkendte lodseddel, vejledning eller opslag og i overensstemmelse med de  

 deri anførte oplysninger, 4. at lodtrækningen foretages som anført i § 5, 5. at arrangøren af bortlodningen inden 6 måneder  

 efter afslutningen af salget offentliggør:
Er den samlede salgssum i bortlodningen over 50.000 kr., skal revisor være  

 statsautoriseret eller registreret, og 6. at der senest samtidig med offentliggørelsen sendes  

 et eksemplar af det reviderede regnskab og revisorerklæringen samt en kopi af  

 den anvendte lodseddel, vejledning eller opslag (sidstnævnte eventuelt i  

 formindsket størrelse) til den politimester (politidirektøren), der har  

 meddelt tilladelse til bortlodningen.
 § 8.  Tilladelse til afholdelse af bortlodninger,  

 herunder bankospil, der afholdes af foreninger eller organisationer, er  

 ufornøden under følgende forudsætninger:
1. Alene foreningens eller organisationens medlemmer  

 og disses pårørende må deltage i bortlodningen, 2. det skal af eventuel annoncering fremgå tydeligt,  

 at kun medlemmer og disses pårørende må deltage, 3. gevinsterne må ikke bestå i pengebeløb,  

 værdipapirer eller lignende.
Gavekort må dog bortloddes, for så vidt de ikke  

 kan omsættes i penge, 4. værdien af hver enkelt gevinst må ikke overstige  

 1.000 kr., 5. salgssummen - eller ved flere bortlodninger samme  

 dag den samlede salgssum af disse - må ikke overstige 50.000 kr., og 6. foreningens eller organisationens formål må ikke  

 udelukkende eller fortrinsvis være at afholde bortlodninger.
 Stk. 2.  Foreninger eller organisationer kan endvidere  

 en gang årligt uden tilladelse afholde offentlig bortlodning til fordel for  

 velgørenhed eller andre almennyttige formål, jfr. § 2, under følgende  

 forudsætninger:
1. Foreningens eller organisationens formål må ikke  

 udelukkende eller fortrinsvis være at afholde bortlodninger, 2. den samlede salgssum må ikke overstige 15.000 kr., 3. bortlodningen skal ske i overensstemmelse med § 3,  

 stk. 1, 2. pkt., § 4, § 5 og § 6, stk. 1, nr. 1-10, og stk. 2, og 4. der skal senest 14 dage inden bortlodningens  

 afholdelse ske skriftlig anmeldelse herom til politimesteren  

 (politidirektøren) på det sted, hvor foreningen eller organisationen har sit  

 hjemsted.
I forbindelse med anmeldelsen skal værdien af den største gevinst  

 oplyses.
 § 9.  Ved meddelelse af tilladelse og modtagelse af  

 anmeldelse efter § 8, stk. 2, vedrørende bortlodninger, der omfatter  

 gevinster til en værdi af over 200 kr., skal der tilstilles arrangørerne 2  

 blanketter til »Anmeldelse af afgift af gevinster ved offentlige  

 bortlodninger m.v.«, ligesom disses opmærksomhed bør henledes på, at  

 afgiftsanmeldelse skal indgives til vedkommende amtsskatteinspektorat senest  

 14 dage efter, at resultatet af bortlodningen foreligger.
 Stk. 2.  Såfremt en bortlodning omfatter gevinster af  

 værdi over 200 kr., underretter den politimester (politidirektøren), der  

 meddeler bortlodningstilladelsen eller modtager anmeldelsen efter § 8, stk.  

 2, vedkommende amtsskatteinspektorat herom.
 § 10.  Cirkulæret træder i kraft den 1. marts 1984.  

 Verserende sager kan dog efter ansøgerens begæring færdigbehandles efter de  

 hidtil gældende regler.
 Stk. 2.  Justitsministeriets cirkulære nr. 211 af 14.  

 oktober 1966 om bortlodning, justitsministeriets cirkulæreskrivelse af 19.  

 september 1967 om tombolatilladelse til fjerkræklubber og justitsministeriets  

 cirkulæreskrivelse af 12. oktober 1979 om revision ved registrerede revisorer  

 ophæves.
