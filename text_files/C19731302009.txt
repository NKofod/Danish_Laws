Fra den hollandske ambassade i København er veterinærdirektoratet  

 underrettet om, at der fra 1. marts d.å. at regne kræves specielle  

 certifikater ved indførsel i Holland af saltede eller tørrede tarme, blærer  

 og maver, kød og kødvarer.
Certifikatet for smeltet fedt er uændret og form.  

 K.K. 1192-1971 skal fortsat anvendes.
 Der vedlægges certifikatformularer K.K. 580-1973, K.K. 581-1973 og K.K.  

 582-1973.
 På grund af den forventede ringe eksport, der vil blive af de nævnte varer  

 fra Danmark til Holland, vil certifikaterne ikke blive trykt, men de  

 virksomheder, der vil få brug for certifikater, vil være nødsaget til selv at  

 fremstille dem (maskinskrevne eller duplikerede) i overensstemmelse med den  

 eller de pågældende ovennævnte formularer.
For så vidt angår formularen for fersk kød (K.K. 580-1973) vil den  

 allerede pr. 1. juli d.å. blive erstattet af et nyt certifikat, der skal være  

 i overensstemmelse med det mønster, der er angivet i fællesmarkedsdirektivet  

 for fersk kød.
Virksomheder og dyrlæger vil til sin tid blive underrettet om  

 ordlyden af dette certifikat.
 Samtidig ophæves cirkulære af 29. april 1971, K.K. 922-1971.
 P.V.V.
