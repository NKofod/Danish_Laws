Bekendtgørelse om ændring af bekendtgørelse om beskyttelse af kalve § 1 I bekendtgørelse nr. 999 af 14. december 1993 om beskyttelse af kalve, som ændret ved bekendtgørelse nr. 1075 af 22. december 1997, foretages følgende ændringer:
 1. I § 10 indsættes efter stk. 2 som nyt stykke:
»Stk. 3. Der skal i stalde med kalve altid være mindst én ledig plads i en sygeboks.« 2. § 10, stk. 3, der bliver stk. 4, affattes således:
»Stk. 4. Ved alvorlig lidelse, eller hvis kalven ikke hurtigt bedres ved plejen nævnt i stk. 2, skal en dyrlæge straks tilkaldes.« 3. I § 14, stk. 2, 1. pkt., ændres »og passende drænet« til: », tørt og blødt«.
 4. § 18, stk. 2, ophæves.
 5. Efter § 18 indsættes:
»§ 18 a.
Kalves suttebehov skal dækkes i forbindelse med mælkeoptagelse.
Det kan foregå ved brug af 1) pattespand, pattebar eller mælkeautomat, 2) narresut placeret i umiddelbar nærhed af mælk tildelt i skål, spand eller kar, eller 3) løstliggende flydende sut i skål, spand eller kar.
 Stk. 2. I tilfælde som nævnt i stk. 1, nr. 2 og 3, skal der være mindst én sut pr. kalv, og sutten skal være tilgængelig i mindst 20 minutter efter mælketildelingen.
§ 18 b.
Kalve må ikke sondefodres, medmindre det er påkrævet for at behandle kalven mod sygdom.« 6. § 19 ophæves.
§ 2 Stk. 1. Bekendtgørelsen træder i kraft den 1. juli 2010, jf. dog stk. 2 og 3.
 Stk. 2. For bedrifter, der er etableret før den 1. juli 2010, finder § 1, nr. 1-3, først anvendelse fra den 1. juli 2014.
 Stk. 3. For bedrifter som nævnt i stk. 2 finder § 1, nr. 4 og 5, først anvendelse fra den 1. juli 2016.
