Betænkning afgivet af Det  

 Politisk-Økonomiske Udvalg den 4. maj 2000 Betænkning over Forslag til folketingsbeslutning om en  

 revaluering af kronen [af Frank Dahlgaard (UP)] Udvalget har behandlet beslutningsforslaget i nogle  

 møder og har herunder stillet spørgsmål til  

 økonomiministeren, som denne har besvaret  

 skriftligt.
 Udvalgets spørgsmål til  

 økonomiministeren og dennes svar herpå er optrykt som bilag 1  

 til denne betænkning.
 En oversigt over beslutningsforslagets bilag er optrykt  

 som bilag 2 til denne betænkning.
 Herefter indstiller et flertal (udvalget med  

 undtagelse af Enhedslistens medlem) beslutningsforslaget til  

forkastelse.
Et mindretal inden for flertallet (Dansk Folkepartis  

 medlem af udvalget) støtter ikke på nuværende tidspunkt  

 det fremsatte beslutningsforslag.
Men Dansk Folkeparti har stor  

 forståelse for den tankegang, der ligger bag forslaget.
Kronen er i  

 takt med den mindskede værdi for euroen raslet nedad med de meget  

 kortsigtede fordele og markante langsigtede ulemper, dette  

 medfører.
 Risikoen for øget inflation og dermed stigende  

 renter gør det derfor naturligt at diskutere mulige  

 ændringer.
 Dansk Folkeparti anser et nej til euroen den 28. september  

 2000 for helt afgørende for Danmarks fremtidige selvstændighed,  

 og et nej vil være et klart signal om, at Danmark vil føre sin  

 selvstændige politik og vil føre en politik, der vil forsvare  

 landets valuta.
 På denne baggrund vil Dansk Folkeparti bestemt ikke  

 udelukke fremtidig støtte til et forslag lig B 120.
Et andet mindretal inden for flertallet (Frihed 2000´s  

 medlem af udvalget) finder, at dansk valutapolitik bedst føres i  

 Nationalbanken.
Det er derfor ikke et anliggende, Folketinget bør  

 blande sig i.
 Et mindretal (Enhedslistens medlem af udvalget) vil  

 redegøre for sin stilling til beslutningsforslaget ved 2. (sidste)  

 behandling.
 Per Kaalund (S)  

  Pernille Blach Hansen (S)  Lissa Mathiasen (S)  

  Jeppe Kofod (S)  Ingrid Rasmussen (S)  

  Jes Lunde (SF)  Mimi Jakobsen (CD)  

 Morten Helveg Petersen (RV)  Frank Aaen (EL)  

  Rikke Hvilshøj (V)  

  Anders Fogh Rasmussen (V)  Pia Larsen (V)  

  Ulla Tørnæs (V)  

 Pia Christmas-Møller (KF) fmd.  

  Brian Mikkelsen (KF)  Pia Kjærsgaard (DF)  

  Kirsten Jacobsen (FRI) nfmd.
 Kristeligt Folkeparti havde ikke medlemmer i udvalget.
Bilag 1 Udvalgets spørgsmål til  

 økonomiministeren og dennes svar herpå Spørgsmål og svar er optrykt efter  

 ønske fra Frank Dahlgaard (UP).
Spørgsmål 1 Kan ministeren bekræfte, at Nationalbankens indeks  

 for den effektive kronekurs er faldet yderligere siden beslutningsforslagets  

 fremsættelse, således at der nu kan konstateres et fald i  

 kronekursindekset på næsten 8 pct. i euroens levetid (perioden  

 fra 1. januar 1999 til 1. maj 2000)? Svar I figur 1 er vist udviklingen i kronens effektive  

 valutakurs i perioden 1990 frem til den 2. maj 2000. Som det ses, har der  

 været et fald i den effektive valutakurs siden den 1. januar 1999.
Spørgsmål 2 Kan ministeren bekræfte, at faldet i den danske  

 kronekurs på næsten 8 pct. siden 1. januar 1999 svarer til en  

 utilsigtet og glidende devaluering af kronen med de kortsigtede fordele og  

 langsigtede ulemper, dette indebærer? Svar Faldet i den effektive valutakurs er ikke det samme som en  

 devaluering af kronen over for euroen.
En devaluering af kronen over for  

 euroen vil skabe usikkerhed om den fremtidige kronekurs over for euro.  

 Valutakursen er således ikke et håndtag, der uden risiko kan  

 drejes på.
Hvis der devalueres, vil tilliden til dansk fastkurspolitik  

 blive udhulet.
Det fører til, at kronen kan blive udsat for  

 spekulative angreb, ligesom det kan føre til stigende renter.
Det vil  

 virke destabiliserende på dansk økonomi.
Når kronen følger euroen, vil et kursfald i  

 euroen og dermed et kursfald i den effektive kronekurs ikke skabe usikkerhed  

 om dansk fastkurspolitik.
Følgelig vil der ikke opstå  

 spekulation mod kronen, og rentespændet til euroområdet vil ikke  

 blive påvirket.
Danmark fører fastkurspolitik over for  

 euroområdet, fordi euroområdet er prisstabilt, har lav rente og  

 er tæt forbundet med den danske økonomi.
I forhold hertil er en  

 fast handelsvægtet valutakurs nærmest at karakterisere som en  

 flydende valutakurs.
Desuden indebærer Danmarks aftale med ECB og  

 eurolandene, ERM II-aftalen, at Nationalbanken kan få hjælp af  

 ECB til at stabilisere kronen over for euroen - ikke over for en  

 handelsvægtet kurv af valutaer.
En valutakurspolitik, der bygger på en fast  

 kronekurs over for en handelsvægtet kurv af valutaer giver ikke de  

 fordele, som en fastkurspolitik over for euroområdet giver - nemlig at  

 Danmark importerer stabile priser fra euroområdet og lave renter.  

 Erfaringerne fra de lande, der har en såkaldt fast handelsvægtet  

 valutakurs er, at tilliden til en sådan ordning sjældent er  

 særlig stor, jf. f.eks.
Sveriges situation i 1980'erne.
Sådanne  

 valutaarrangementer ender ofte med valutaspekulation og høje  

 renter.
Spørgsmål 3 Kan ministeren bekræfte, at en bankøkonom fra  

 den internationale investeringsbank Solomon-Smith-Barney forudser muligheden  

 af en opskrivning af kronen i tilfælde af et nej til euroen den 28.  

 september (jf. dagbladet Børsen den 1. maj 2000)? Svar Jeg er bekendt med artiklen.
Andre bankøkonomer  

 vurderer situationen i tilfælde af et nej den 28. september anderledes.  

 Regeringens mål er at fastholde fastkurspolitikken - også i  

 tilfælde af et nej.
Spørgsmål 4 Kan ministeren bekræfte, at den danske  

 fastkurspolitik ikke ødelægges ved at foretage en mindre  

 opskrivning af kronen i forhold til den nuværende  

 euro-central-kurs.
Svar Danmarks erfaringer med fastkurspolitik er gode.  

 Regeringens politik vil derfor fortsat være fastkurspolitik, hvor  

 kronen stabiliseres over for euroen.
Fastkurspolitik indebærer, at  

 kronen ikke opskrives.
Ideen med en revaluering, er at den kan øge  

 virksomhedernes omkostninger således, at der sker en dansk  

 konkurrenceevneforværring, hvilket vil medvirke til at dæmpe  

 væksten og dermed inflationen i Danmark.
Der er to årsager til,  

 hvorfor en revaluering i Danmark ikke er nødvendig.
Den første er, at reallønnen er  

 tilstrækkelig fleksibel, så den i nogen tid har steget mere end i  

 udlandet.
Reallønnen behøver altså ikke blive hjulpet  

 på vej af en revaluering.
Derved virker den stigende realløn  

 stabiliserende på dansk økonomi.
Den inflation, der kan ventes som følge af, at  

 importpriserne og lønningerne stiger, behøver ikke blive  

 begrænset via en revaluering.
Dertil kan finanspolitikken også  

 benyttes - akkurat som den har været anvendt tidligere.
Det er  

 regeringens opfattelse, at den førte finanspolitik er  

 tilstrækkelig til at sikre en lav og stabil inflation.
Inflationen  

 ventes således i de kommende år at være i  

 størrelsesorden 2 pct.
En revaluering betyder, at Danmark ikke fører  

 fastkurspolitik.
Det har taget 18 år at opbygge den troværdighed,  

 der er om dansk fastkurspolitik i dag.
Ved en revaluering er der risiko for,  

 at der opstår forventninger om fremtidige devalueringer, hvilket vil  

 føre til stigende renter og øget risiko for valutaspekulation.
 Rapporten »Danmark og  

 euroen« viser, at lande, der bruger  

 valutakursinstrumentet aktivt, ikke opnår større  

 økonomisk stabilitet.
Spørgsmål 5 Kan ministeren bekræfte, at en opskrivning af den  

 danske krone vil påvirke renten herhjemme i nedadgående  

 retning? Svar Nej, det kan ikke bekræftes.
Der er risiko for, at  

 renten stiger.
Hvis vi i Danmark er villige til at revaluere, vil vi  

 også være villige til at devaluere i fremtiden.
Denne risiko  

 betyder, at renten kan stige.
Kun hvis der opstår forventninger om fortsatte  

 revalueringer i fremtiden, kan den nominelle rente falde.
Sådanne  

 forventninger kan typisk kun opstå, hvis vi har lavere inflation end i  

 euroområdet over en længere årrække.
Det har vi ikke  

 haft i Danmark.
Dernæst vil en lavere inflation ikke betyde en lavere  

 realrente.
Realrenten falder ikke selv om der kan skabes  

 revalueringsforventninger.
Tværtimod vil den forøgede  

 valutakursusikkerhed generelt betyde en øget risikopræmie  

 på danske værdipapirer, hvorfor realrenten kan blive  

 højere - alt sammen set i forhold til euroområdet.
Spørgsmål 6 Kan ministeren bekræfte, at alle betingelser for at  

 gennemføre en mindre revaluering af kronen som foreslået i B 120  

 er til stede i dag? Svar Der henvises til besvarelsen af spørgsmål  

 1-5.
Bilag 2 Bilagsoversigt vedrørende B 120 i PØU Bilagsnr.
