Ved kgl. resolution af 26. juni 1958 har Danmark ratificeret den af Den  

 internationale Arbejdskonference i Geneve i året 1947 vedtagne konvention om  

 arbejdstilsyn inden for industri og handel.
Konventionens tekst, hvis franske  

 ordlyd udelades her, lyder som følger:
Oversættelse KONVENTION (NR. 81) OM ARBEJDSTILSYN INDEN FOR INDUSTRI OG HANDEL Den internationale Arbejdsorganisations generalkonference, der er blevet  

 sammenkaldt i Geneve af Det internationale Arbejdsbureaus styrelsesråd, og  

 som er trådt sammen til sit 30. møde den 19. juni 1947, og som har besluttet at vedtage visse forslag med hensyn til ordningen af  

 arbejdstilsyn inden for industri og handel, der er opført som 4. punkt på  

 mødets dagsorden, og som har besluttet, at disse forslag skal tage form af en international  

 konvention, vedtager i dag den 11. juli 1947 følgende konvention, der benævnes  

 konventionen om arbejdstilsyn af 1947:
Afsnit I.
Arbejdstilsyn inden for industri.
 Artikel 1.
 Ethvert medlem af Den internationale Arbejdsorganisation, for hvem  

 nærværende konvention er i kraft, skal opretholde en arbejdstilsynsordning  

 for industrielle arbejdssteder.
 Artikel 2.
 1. Arbejdstilsynsordningen for industrielle  

 arbejdssteder skal finde anvendelse på alle arbejdssteder, for hvis  

 vedkommende overholdelsen af lovgivningen om arbejdsforhold og beskyttelse af  

 arbejderne under udførelsen af deres arbejde skal påses af  

 fabriksinspektører.
 2. Ved national lov eller administrativ bestemmelse  

 kan mine- og transportvirksomheder eller dele af sådanne virksomheder  

 undtages fra nærværende konventions område.
 Artikel 3.
 1. Arbejdstilsynsordningen skal gå ud på:
 2. Eventuelle andre arbejdsopgaver, som måtte blive  

 henlagt til fabriksinspektørerne, må ikke være af en sådan art, at de lægger  

 hindringer i vejen for en effektiv udførelse af deres hovedopgaver eller på  

 nogen måde har skadelig indflydelse på den autoritet og uvildighed, som er  

 nødvendig for inspektørerne i deres forhold til arbejdsgivere og arbejdere.
 Artikel 4.
 1. I det omfang hvori det er foreneligt med det  

 pågældende medlems administrative praksis, skal arbejdstilsynet være  

 undergivet en centralmyndigheds overopsyn og kontrol.
 2. For så vidt angår en forbundsstat, kan betegnelsen  

 »centralmyndighed« betyde enten en forbundsmyndighed eller  

 centralmyndighed i en stat, som indgår i forbundet.
 Artikel 5.
 Vedkommende myndighed skal træffe egnede foranstaltninger med henblik på  

 at fremme:
 Artikel 6.
 Tilsynspersonalet skal bestå af offentligt ansatte tjenestemænd, hvis  

 stilling og tjenstlige forhold har en sådan karakter, at der tilsikres dem  

 fast beskæftigelse og uafhængighed af regeringsskifter og utilbørlig  

 påvirkning fra udenforstående.
 Artikel 7.
 1. Under iagttagelse af de ved national lov eller  

 administrativ bestemmelse fastsætte betingelser for ansættelse i det  

 offentliges tjeneste skal der ved antagelse af fabrikinspektører udelukkende  

 tages hensyn til de pågældendes egnethed til udførelsen af deres  

 arbejdsopgaver.
 2. Fremgangsmåden ved konstatering af egnethed skal  

 fastsættes af vedkommende myndighed.
 3. Fabriksinspektører skal have en til udførelsen af  

 deres arbejdsopgaver tilstrækkelig uddannelse.
 Artikel 8.
 Adgang til ansættelse i tilsynet skal stå åben for både mænd og kvinder;  

 der kan - om nødvendigt - tildeles mandlige resp. kvindelige inspektører  

 særlige opgaver.
 Artikel 9.
 Ethvert medlem skal træffe de nødvendige foranstaltninger til at sikre, at  

 tilstrækkeligt kvalificerede eksperter og teknisk sagkyndige, herunder læger,  

 maskiningeniører, elektroingeniører og kemikere, inddrages i tilsynsarbejdet  

 på den måde, som under hensyntagen til nationale forhold må anses for mest  

 hensigtsmæssigt til sikring af gennemførelsen af lovbestemmelserne vedrørende  

 arbejdernes sundheds- og sikkerhedsmæssige beskyttelse under arbejdets  

 udførelse samt med henblik på undersøgelse af arbejdsprocessers, materialers  

 og arbejdsmetoders indvirkning på arbejdernes sundhed og sikkerhed.
 Artikel 10.
 Antallet af fabriksinspektører skal være tilstrækkeligt til at sikre en  

 effektiv udøvelse af tilsynets opgaver og skal fastsættes under hensyntagen  

 til:
 Artikel 11.
 1. Vedkommende myndighed skal træffe de nødvendige  

 foranstaltninger til at forsyne fabriksinspektørerne med:
 2. Vedkommende myndighed skal træffe de nødvendige  

 foranstaltninger til at refundere fabriksinspektørerne alle rejse- og  

 ekstraudgifter, som udførelsen af deres arbejde måtte nødvendiggøre.
 Artikel 12.
 1. Fabriksinspektører, der er udstyret med behørig  

 legitimation, skal være beføjet til:
 2. Fabriksinspektørerne skal, når tilsyn foretages,  

 underrette arbejdsgiveren eller hans stedfortræder om deres tilstedeværelse,  

 medmindre de skønner, at sådan meddelelse kan hæmme udførelsen af deres  

 arbejde.
 Artikel 13.
 1. Fabriksinspektørerne skal være beføjet til at  

 træffe foranstaltninger til afhjælpning af mangler, der konstateres i anlæg,  

 indretning eller arbejdsmetoder, og som de måtte have rimelig grund til at  

 antage indebærer en fare for arbejdernes sundhed og sikkerhed.
 2. For at kunne træffe sådanne foranstaltninger skal  

 inspektørerne være beføjet til med forbehold af enhver lovhjemlet ret til  

 appel til domstol eller administrativ myndighed, at påbyde eller foranledige  

 udstedt påbud om:
 3. Dersom den i stk. 2 foreskrevne fremgangsmåde ikke  

 er forenelig med det pågældende medlems administrative eller retslige  

 praksis, skal inspektørerne have ret til hos vedkommende myndighed at søge  

 påbud udstedt eller foranstaltninger iværksat med øjeblikkelig virkning.
 Artikel 14.
 Arbejdstilsynet skal i de ved national lov eller administrativ bestemmelse  

 foreskrevne tilfælde og i den således foreskrevne form underrettes om  

 ulykkestilfælde under arbejde og om tilfælde af erhvervssygdomme.
 Artikel 15.
Med de undtagelser, der måtte blive fastsat ved national lov eller  

 administrativ bestemmelse, Artikel 16.
 Besigtigelse af arbejdsstederne skal foretages så ofte og så grundigt, som  

 hensynet til den effektive gennemførelse af de pågældende lovbestemmelser  

 kræver det.
 Artikel 17.
1. Der skal uden forudgående varsel kunne indledes  

 omgående retsforfølgning mod personer, der overtræder eller forsømmer at  

 overholde bestemmelser i lovgivningen, hvis gennemførelse påses af  

 fabrikinspektørerne.
Undtagelse herfra kan dog gøres ved national lov eller  

 administrativ bestemmelse i tilfælde, hvor der skal gives en frist til at  

 træffe afhjælpende eller forebyggende foranstaltninger.
 2. Fabriksinspektørerne skal efter eget skøn kunne  

 give advarsel eller vejledning i stedet for at indlede eller afgive  

 indstilling om retsforfølgning.
 Artikel 18.
 Passende straf for overtrædelse af de lovbestemmelser, hvis gennemførelse  

 påses af fabriksinspektører, og for at hindre fabrikinspektørerne i at udføre  

 deres arbejde skal fastsættes ved national lov eller administrativ  

 bestemmelse og anvendes effektivt.
 Artikel 19.
 1. Fabriksinspektørerne eller eventuelt de lokale  

 tilsynskontorer skal til den centrale tilsynsmyndighed afgive periodiske  

 beretninger om resultaterne af deres tilsynsvirksomhed.
 2. Disse beretninger skal affattes på en sådan måde og  

 omfatte sådanne emner, som fra tid til anden måtte blive foreskrevet af  

 centralmyndigheden; de skal afgives i det mindste så ofte, som denne  

 myndighed foreskriver, og i hvert fald mindst en gang om året.
 Artikel 20.
 1. Den centrale tilsynsmyndighed skal offentliggøre en  

 årsberetning om den under samme hørende tilsynsvirksomhed.
 2. Disse årsberetninger skal offentliggøres inden for  

 en rimelig tidsfrist og senest 12 måneder efter udgangen af det år, som  

 beretningen vedrører.
 3. Eksemplarer af årsberetningerne skal fremsendes til  

 Det internationale Arbejdsbureaus generaldirektør inden for en rimelig  

 tidsfrist og senest 3 måneder efter deres offentliggørelse.
 Artikel 21.
 Den af den centrale tilsynsmyndighed offentliggjorte årsberetning skal  

 omfatte nedennævnte og andre emner af betydning i forbindelse hermed, for så  

 vidt de henhører under den nævnte myndigheds område:
Afsnit II.
Arbejdstilsyn inden for handel.
 Artikel 22.
 Ethvert medlem af Den internationale arbejdsorganisation, for hvem  

 nærværende afsnit af konventionen er i kraft, skal opretholde en  

 arbejdstilsynsordning omfattende arbejdssteder inden for handel.
 Artikel 23.
 Arbejdstilsynsordningen for arbejdssteder inden for handel skal finde  

 anvendelse på arbejdssteder, for hvis vedkommende overholdelsen af  

 lovgivningen om arbejdsforhold og beskyttelse af arbejderne under udførelsen  

 af deres arbejde skal påses af fabrikinspektører.
 Artikel 24.
 Arbejdstilsynsordningen for arbejdssteder inden for handel skal opfylde de  

 i nærværende konventions artikel 3-21 indeholdte krav i den udstrækning,  

 hvori de er anvendelige.
Afsnit III.
Forskellige bestemmelser.
 Artikel 25.
 1. Ethvert medlem af Den internationale  

 Arbejdsorganisation, som ratificerer nærværende konvention, kan ved en  

 erklæring i tilslutning til sin ratifikation undtage afsnit II fra sin  

 tiltrædelse af konventionen.
 2. Ethvert medlem, som har afgivet n sådan erklæring,  

 kan til enhver tid tilbagekalde den ved afgivelse af en ny erklæring.
 3. Ethvert medlem, for hvilket en i henhold til  

 nærværende artikels stk. 1 afgivet erklæring er i kraft, skal hvert år i sin  

 årlige rapport om gennemførelsen af nærværende konvention give oplysning om,  

 hvorledes dets lovgivning og praksis stiller sig, for så vidt angår  

 bestemmelserne i nærværende konventions afsnit II, med angivelse af i hvilken  

 udstrækning disse bestemmelser er eller agtes gennemført.
 Artikel 26.
 I tilfælde, hvor det er tvivlsomt, om en virksomhed, en del eller en gren  

 af en virksomhed eller et arbejdssted er omfattet af nærværende konvention,  

 skal spørgsmålet afgøres af vedkommende myndighed.
 Artikel 27.
 I nærværende konvention omfatter betegnelsen »lovbestemmelser«,  

 foruden love og administrative bestemmelser, voldgiftskendelser og kollektive  

 overenskomster, der har fået tillagt virkning som lov, og hvis gennemførelse  

 det påhviler fabrikinspektører at påse.
 Artikel 28.
 De årlige rapporter, der skal aflægges i henhold til artikel 22 i Den  

 internationale Arbejdsorganisations statut, skal indeholde udførlige  

 oplysninger om alle love og administrative bestemmelser til gennemførelse af  

 nærværende konventions bestemmelser.
 Artikel 29.
 1. Dersom et medlems territorium omfatter store  

 områder, med hensyn til hvilke vedkommende myndighed på grund af områdets  

 ringe befolkningstæthed eller udviklingstrin anser nærværende konventions  

 bestemmelser for praktisk uigennemførlige, kan vedkommende myndighed undtage  

 sådanne områder fra konventionens gennemførelse, enten i almindelighed eller  

 med sådanne undtagelser, som den finder rimelige for særlige virksomheders  

 eller beskæftigelsesgrenes vedkommende.
 2. Ethvert medlem skal i sin første årlige rapport om  

 nærværende konventions gennemførelse, der afgives i henhold til artikel 22 i  

 Den internationale Arbejdsorganisations statut, angive ethvert område, for  

 hvilket det agter at påberåbe sig nærværende artikels bestemmelser, og det  

 skal anføre sine grunde hertil; intet medlem skal efter datoen for angivelsen  

 af sin første årlige rapport kunne påberåbe sig nærværende artikels  

 bestemmelser på andre områder end de således angivne.
 3. Ethvert medlem, der påberåber sig nærværende  

 artikels bestemmelser, skal i senere årlige rapporter angive ethvert område,  

 for hvis vedkommende det giver afkald på retten til at påberåbe sig  

 nærværende artikels bestemmelser.
 Artikel 30.
 1. For så vidt angår de landområder, som omhandles i  

 artikel 35 i Den internationale Arbejdsorganisations statut som ændret ved  

 akt af 1946 om ændringer i Den internationale Arbejdsorganisations statut,  

 bortset fra de landområder, der omhandles i stk. 4 og 5 i den nævnte, således  

 ændrede artikel skal ethvert medlem af organisationen, som ratificerer  

 nærværende konvention, snarest muligt efter ratifikationen til Det  

 internationale Arbejdsbureaus generaldirektør afgive en erklæring med  

 tilkendegivelse af:
 2. De i nærværende artikels stk. 1 (a) og (b)  

 omhandlede forpligtelser skal anses som en integrerende del af ratifikationen  

 og skal have virkning som ratifikation.
 3. Ethvert medlem kan til enhver tid ved en senere  

 erklæring helt eller delvis ophæve de forbehold, det har taget i sin  

 oprindelige erklæring i medfør af nærværende artikels stk. 1 (b), (c) og (d).
 4. Ethvert medlem kan på et tidspunkt, da konventionen  

 kan opsiges i medfør af bestemmelserne i artikel 34, til generaldirektøren  

 afgive en erklæring, som i enhver anden henseende modificerer indholdet af en  

 tidligere erklæring og angiver den nuværende stilling, for så vidt angår de  

 angivne landområder.
 Artikel 31.
 1. I tilfælde, hvor emnet for nærværende konvention  

 falder inden for den adgang til at udøve selvstyre, som tilkommer et område  

 uden for moderlandet, kan det medlem, der er ansvarlig for det pågældende  

 landområdes udenrigske anliggender, efter aftale med områdets regering afgive  

 en erklæring til Det internationale Arbejdsbureaus generaldirektør, hvorved  

 det påtager sig de af nærværende konvention flydende forpligtelser på  

 vedkommende områdes vegne.
 2. En erklæring om at optage sig de af nærværende  

 konvention flydende forpligtelser kan afgives til Det internationale  

 Arbejdsbureaus generaldirektør.
 3. De erklæringer, der i overensstemmelse med  

 nærværende artikels stk. 1 og 2 fremsendes til Det internationale  

 Arbejdsbureaus generaldirektør, skal indeholde oplysninger om, hvorvidt  

 konventionens bestemmelser vil blive gennemført i det pågældende landområde  

 med eller uden modifikationer; såfremt det angives i erklæringen, at  

 konventionens bestemmelser vil blive gennemført med modifikationer, skal der  

 gøres nærmere rede for disse modifikationer.
 4. Vedkommende medlem, medlemmer eller internationale  

 myndigheder kan til enhver tid ved en senere erklæring helt eller delvis give  

 afkald på retten til at påberååbe sig de i en tidligere erklæring anførte  

 modifikationer.
 5. Vedkommende medlem, medlemmer eller internationale  

 myndighed kan på et tidspunkt, da nærværende konvention kan opsiges i medfør  

 af bestemmelserne i artikel 34, til generaldirektøren afgive en erklæring,  

 som i andre henseender modificerer indholdet af en tidligere erklæring og  

 angiver den nuværende stilling med hensyn til konventionens gennemførelse.
Afsnit IV.
Afsluttende bestemmelser.
 Artikel 32.
 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til indregistrering.
 Artikel 33.
 1. Nærværende konvention er kun bindende for de  

 medlemmer af Den internationale Arbejdsorganisation, hvis ratifikationer er  

 blevet indregistreret hos generaldirektøren.
 2. Den træder i kraft et år efter det tidspunkt, da to  

 medlemmers ratifikationer er blevet indregistreret hos generaldirektøren.
 3. Derefter træder nærværende konvention i kraft for  

 ethvert medlem et år efter, at dets ratifikation er blevet indregistreret.
 Artikel 34.
1. Et medlem, som har ratificeret nærværende  

 konvention, kan opsige den efter ti års forløb fra dagen for konventionens  

 første ikrafttræden at regne ved en erklæring, der fremsendes til Det  

 internationale Arbejdsbureaus generaldirektør til indregistrering.
En sådan  

 opsigelse træder først i kraft et år efter dagen for dens indregistrering.
 2. Ethvert medlem, som har ratificeret nærværende  

 konvention, og som ikke inden for et år efter udløbet af den i foregående  

 stykke omhandlede 10-års periode benytter sig af den i nærværende artikel  

 hjemlede opsigelsesret, er forpligtet i yderligere ti år og kan derefter  

 opsige konventionen ved udløbet af hver 10-års periode op de i nærværende  

 artikel foreskrevne betingelser.
 Artikel 35.
 1. Det internationale Arbejdsbureaus generaldirektør  

 skal underrette alle medlemmer af Den internationale Arbejdsorganisation om  

 indregistrering af alle de ratifikationer, erklæringer og opsigelser, han  

 modtager fra organisationens medlemmer.
 2. Samtidig med at underrette organisationens  

 medlemmer om indregistreringen af ratifikation nr. 2 skal generaldirektøren  

 henlede deres opmærksomhed på konventionens ikrafttrædelsesdato.
 Artikel 36.
 Det internationale Arbejdsbureaus generaldirektør skal i overensstemmelse  

 med artikel 102 i De forenede Nationers pagt fremsende fuldstændige  

 oplysninger om alle de ratifikationer, erklæringer og opsigelser, som han har  

 indregistreret i henhold til bestemmelserne i de foregående artikler, til De  

 forenede Nationers generalsekretær til registrering.
 Artikel 37.
 Ved udløbet af hver 10-års periode efter nærværende konventions  

 ikrafttræden skal Det internationale Arbejdsbureaus styrelsesråd forelægge  

 generalkonferencen en beretning om gennemførelsen af nærværende konvention og  

 overveje ønskeligheden af at sætte spørgsmålet om en hel eller delvis  

 revision af den på konferencens dagsorden.
 Artikel 38.
1. Såfremt konferencen vedtager en ny konvention, der  

 helt eller delvis ændrer nærværende konvention, skal, medmindre andet måtte  

 være bestemt i den nye konvention, 2. Nærværende konvention skal under alle  

 omstændigheder forblive i kraft, som den foreligger i henseende til form og  

 indhold, for de medlemmer, som har ratificeret den, men som ikke har  

 ratificeret den nye ændrede konvention.
 Artikel 39.
 De engelske og franske gengivelser af nærværende konventions tekst har  

 samme gyldighed.
 Ovenstående er konventionens autentiske tekst, behørigt vedtaget af Den  

 internationale Arbejdsorganisations generalkonference under dens 30. møde,  

 der blev afholdt i Geneve og erklæret afsluttet den elvte juli 1947.
 TIL BEKRÆFTELSE HERAF har vi undertegnet denne konvention i dag den  

 nittende juli 1947.
Konferencens præsident Carl Joachim Hambro.
Det internationale Arbejdsbureaus generaldirektør Edwadr Phelan.
 Danmarks ratifikationsinstrument deponeredes den 6. august 1958. Ved  

 deponeringen blev det tilkendegivet, at ratifikationen ikke omfatter Færøerne  

 og Grønland.
 Konventionen er i medfør af artikel 33 trådt i kraft for Danmarks  

 vedkommende den 6. august 1959.
 Udenrigsministeriet, den 11. august  

 1959.
J.
O.
Kragh.
