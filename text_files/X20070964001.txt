Lejlighed uden bopælspligt erhvervet med  

 henblik på anvendelse som sommerbolig Spørgsmål Svar Beskrivelse af de faktiske forhold Spørger har  

 siden 1980 været bosat i USA og er skattemæssigt hjemmehørende der.
Spørger  

 er  

 pensionist og tilbringer årligt 2-3 måneder i Danmark.
I 2004 erhvervede  

 spørger en  

 85 m2  

 stor lejlighed  

 i en ejendom, hvor hovedparten af lejlighederne indeholder ferielejligheder.  

 Der er ingen bopælspligt på lejligheden.
 Lejligheden har  

 ikke været udlejet, og der er ingen sådanne planer i fremtiden, idet det er  

 oplyst, at lejligheden udelukkende tjener til spørgers private brug ved  

 ferier  

 i Danmark.
SKATs indstilling og begrundelse Fortjeneste ved  

 afståelse af fast ejendom skal som udgangspunkt medregnes ved  

 indkomstopgørelsen,  

 jf. ejendomsavancebeskatningslovens (EBL) § 1.
Efter EBL § 8,  

 stk. 1, skal fortjeneste ved afståelse af en- og tofamilieshuse og  

 ejerlejligheder dog ikke medregnes, hvis huset eller lejligheden har tjent  

 til  

 bolig for ejeren eller dennes husstand i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit.
Det er dog efter stk. 1, nr. 1, en betingelse  

 for skattefriheden, at ejendommens samlede grundareal er mindre end  

 1.400 m2, eller at der som nævnt i stk. 1, nr.  

 2, ifølge offentlig myndigheds bestemmelse ikke fra ejendommen kan udstykkes  

 grund til selvstændig bebyggelse.
 Efter EBL § 8,  

 stk. 2, gælder disse regler også for sommerhusejendomme og lignende, som  

 ejeren  

 eller dennes husstand har benyttet til privat formål i en del af eller hele  

 den  

 periode, hvori denne har ejet ejendommen, og hvor ejendommen har opfyldt  

 betingelserne for at kunne afstås skattefrit.
 For at reglerne  

 i EBL § 8, stk. 2, kan anvendes ved afståelse af en ejendom, kræves det, at  

 der  

 er tale om afståelse af sommerhusejendomme eller lignende.
 Parcelhusreglen  

 i EBL § 8, stk. 1 og 2, fandtes tidligere i lov om særlig indkomstskat mv. §  

 2 A, stk. 1 og 2.
 Hverken  

 forarbejderne til ejendomsavancebeskatningsloven eller til lov om særlig  

 indkomstskat mv. indeholder en afgrænsning af, hvilke typer ejendomme, der er  

 omfattet af henholdsvis stk. 1 og 2.
Told- og  

 Skattestyrelsen har i en kommentar, jf.
TfS1998,122, til en  

 Ligningsrådsafgørelse  

 (TfS1998,118) udtalt, at det er Styrelsens opfattelse, at helårshuse kun kan  

 omfattes af EBL § 8, stk. 2, hvis huset er købt som og rent faktisk anvendt  

 som  

 sommerbolig.
Det er ejeren, der må sandsynliggøre, at helårshuset er  

 erhvervet  

 til brug for sommerbolig.
 I en sag (  


  

 SKM2007.209.HR  


  

 )  

 om afgrænsning mellem ejendomme omfattet af EBL § 8, stk. 1 og stk. 2, fandt  

 Højesteret, at det som udgangspunkt må bero på ejendommens status på  

 salgstidspunktet, om skattefriheden skal afgøres efter betingelserne i EBL §  

 8,  

 stk. 1, eller stk. 2, og at det således, hvis ejendommen er et enfamilieshus  

 på  

 salgstidspunktet, er en betingelse for skattefrihed, at huset har tjent til  

 bolig (helårsbeboelse) for ejeren eller dennes husstand i en del af eller i  

 hele ejertiden.
 I den konkrete  

 sag udtalte Højesteret, at ejendommen på salgstidspunktet var "et  

 fritliggende  

 enfamilieshus (parcelhus)", at huset således som udgangspunkt var et  

 enfamilieshus omfattet af EBL § 8, stk. 1, og at appellanten ubestridt ikke  

 opfyldt betingelserne for skattefrihed efter denne bestemmelse.
 Højesteret tog  

 herefter stilling til, om det forhold, at appellanten alene havde benyttet  

 ejendommen  

 til fritidsformål kunne føre til, at der kunne opnås skattefrihed efter  

 sommerhusreglen i EBL § 8, stk. 2. Højesteret henviste til, at appellanten i  

 en  

 erklæring, der var afgørende for, at Jordbrugskommissionen gav tilladelse til  

 erhvervelsen, havde oplyst, at appellanten inden 2 år efter erhvervelsen  

 ville  

 tage fast bopæl på ejendommen.
 I hvert fald  

 under disse omstændigheder kunne det forhold, at appellanten alene havde  

 benyttet ejendommen som fritidshus ikke - heller ikke i medfør af  

 administrativ  

 praksis - føre til, at ejendommen kunne anses for omfattet af sommerhusreglen  

 i  

 EBL § 8, stk. 2.
 Det følger  

 således af praksis, at der kan opnås skattefrihed efter EBL § 8, stk. 2, ved  

 afhændelse af en ejendom, når ejendommen er erhvervet med henblik på  

 anvendelse  

 som fritidsbolig og herefter er anvendt således.
I nærværende sag  

 er der efter det oplyste tale om en ejerlejlighed uden bopælspligt, og som  

 formelt kun kan anvendes til helårsbeboelse, hvis der sker  

 folkeregistertilmelding på adressen.
Det er ved en tilmelding til  

 Folkeregistret muligt at få ændret lejlighedens status til helårsbolig med  

 bopælspligt, og det er derfor SKATs opfattelse, at der er tale om en  

 helårsbolig  

 omfattet af EBL § 8, stk. 1.
 Hvorvidt  

 ejerlejligheden vil kunne omfattes af EBL § 8, stk. 2, afhænger som nævnt  

 ovenfor af, om lejligheden er købt med henblik på anvendelse som sommerbolig,  

 og om lejligheden rent faktisk også er anvendt som sommerbolig.
Det fremgår af  

 det oplyste, at spørger har erhvervet lejligheden med henblik på anvendelse  

 til  

 ferieophold i Danmark.
Spørger ejer ikke andre ejendomme i Danmark og er  

 fortsat hjemmehørende i USA.
 På baggrund af  

 de foreliggende oplysninger er det SKATs opfattelse, at lejligheden kan anses  

 for erhvervet som sommerbolig for spørger og dennes husstand.
Hvorvidt  

 lejligheden udelukkende har været anvendt som sommerbolig i ejertiden, og om  

 en  

 eventuel fortjeneste derfor er skattefri efter bestemmelserne i EBL § 8, stk.  

 2, tager SKAT ikke stilling til på nuværende tidspunkt.
Først på det  

 tidspunkt,  

 hvor den skattemæssig disposition skal selvangives, har SKAT mulighed for at  

 tage stilling til, om betingelsen om faktisk anvendelse som sommerbolig i  

 ejertiden er opfyldt.
Alternativt kan der anmodes om et nyt bindende svar,  

 allerede på det tidspunkt, hvor den pågældende betingelse anses for opfyldt.
Det fremgår af  

 EBL § 2. stk. 2, 1. pkt., at overdragelse af fast ejendom som gave eller  

 arveforskud  

 sidestilles med salg.
Tilsvarende sidestilles erhvervelse af fast ejendom ved  

 gave eller arveforskud med køb.
Dette fremgår af EBL § 2, stk. 2, 2. pkt.
Overdrager  

 spørger lejligheden til sine børn, anses dette som afståelse.
Der gælder  

 tilsvarende i en overdragelsessituation, at SKAT ikke på nuværende tidspunkt  

 tager stilling til om betingelserne for EBL § 8, stk. 2, er opfyldt.
Først på  

 det tidspunkt, hvor den skattemæssige disposition skal selvangives, har SKAT  

 mulighed for at tage stilling til, om betingelserne om faktisk anvendelse som  

 sommerbolig i ejertiden er opfyldt, og om en overdragelse af lejligheden  

 derfor  

 vil være skattefri efter reglerne i ejendomsavancebeskatningsloven.
 SKAT indstiller,  

 at spørgsmål 1 om der skal betales skat af en eventuel fortjeneste ved salg  

 eller overdragelse af lejligheden, besvares med en henvisning til, at dette  

 først kan afgøres, når lejligheden er afstået.
 I det tilfælde  

 at lejligheden ikke anses at være anvendt som sommerbolig, fordi  

 betingelserne  

 i EBL § 8, stk. 2, ikke er opfyldt, vil en fortjeneste ved afståelse være  

 omfattet af EBL § 1. Dette betyder, at en fortjeneste skal medregnes i den  

 skattepligtige indkomst.
Fortjenesten  

 opgøres som forskellen mellem afståelsessum og anskaffelsessum.
Dette følger  

 af  

 EBL § 4, stk. 1.
Udgangspunktet  

 for opgørelse af afståelsessummen er det beløb, der er anført i skødet eller  

 i  

 købsaftalen.
Afståelsessummen omregnes til kontantværdi, der beregnes ved, at  

 den kontante del af afståelsessummen lægges sammen med kursværdien af  

 overdragne gældsposter på afståelsestidspunktet.
 Omkostninger ved  

 afhændelse af ejendommen, som er afholdt af sælger, kan fradrages i  

 afståelsesvederlaget.
Anskaffelsessummen  

 omregnes ligeledes til kontantværdi.
Dette sker ved, at den kontante del af  

 anskaffelsessummen lægges sammen med kursværdien af ejendommens gældsposter  

 på  

 anskaffelsestidspunktet.
Den  

 kontantomregnede anskaffelsessum forhøjes med et tillæg på 10.000 kr. for  

 anskaffelsesåret og hvert af de følgende kalenderår, hvori den skattepligtige  

 har ejet ejendommen, dog ikke for det kalenderår, hvor ejendomme afstås.
Hvis  

 ejendommen er erhvervet før 19. maj 1993 beregnes tillægget først fra og med  

 1993.
Anskaffelsessummen  

 forhøjes endvidere med afholdte udgifter til vedligeholdelse eller  

 forbedring,  

 i det omfang disse udgifter har oversteget 10.000 kr. pr. kalenderår.
Det er  

 dog en forudsætning, at disse udgifter ikke har kunnet fradrages ved  

 indkomstopgørelsen, eksempelvis i form af driftsudgifter eller afskrivninger.
 Omkostninger ved  

 erhvervelsen af ejendommen kan normalt tillægges anskaffelsesomkostningerne.
 Den herefter  

 opgjorte skattepligtige fortjeneste medregnes som kapitalindkomst ved  

 indkomstopgørelsen for fysiske personer.
 Hvis en person  

 der er skattemæssigt hjemmehørende i udlandet oppebærer indkomst eller ejer  

 formue  

 med tilknytning til Danmark, vil der kunne opstå beskatning i Danmark.  

 Reglerne  

 om begrænset skattepligt for fysiske personer findes i kildeskattelovens  

 (KSL)  

 § 2.
 Det følger af  

 KSL § 2, stk. 1, nr. 5, at personer, der ejer fast ejendom, er begrænset  

 skattepligtig  

 her til landet.
 For personer,  

 der er skattepligtige her til landet, opgøres den skattepligtige almindelige  

 indkomst efter skattelovgivningens almindelige regler med de ændringer, der  

 følger af personskatteloven.
Det fremgår af  

 personskattelovens (PSL) § 5, at der beregnes en indkomstskat til staten.  

 Indkomstskatten opgøres som summen af bundskat, mellemskat og topskat,  

 sundhedsbidrag samt skat svarende til kommunal indkomstskat.
Der beregnes  

 endvidere en skat af aktieindkomst, hvis en person har sådan indkomst.
I indkomståret  

 2007 udgør bundskatten 5,48 pct., mellemskatten 6 pct., topskatten 15 pct.,  

 mens sundhedsbidraget udgør 8 pct.
Skatten svarende til kommunal indkomstskat  

 svares med den gennemsnitlige samlede kommunale udskrivningsprocent nedrundet  

 til nærmeste hele procent for det pågældende kalenderår.
I indkomståret 2007  

 udgør denne 24 pct.
 På baggrund af  

 ovenstående indstiller SKAT, at spørgsmål 2 om hvor meget der eventuelt skal  

 betales af en fortjeneste, besvares med henvisning til, at såfremt en  

 fortjeneste  

 ved afståelse af spørgers lejlighed er omfattet af EBL § 1, beskattes  

 fortjenesten med en sats svarende til indkomstskatten til staten og den  

 gennemsnitlige samlede kommunale udskrivningsprocent i det år, hvor  

 lejligheden  

 afstås.
 Der er ved  

 besvarelsen ikke taget højde for, hvordan overenskomsten til undgåelse af  

 dobbeltbeskatning mellem Danmark og USA fordeler beskatningsretten til en  

 eventuel fortjeneste ved afståelse af ejendom.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode Svaret er  

 bindende i 5 år fra afgørelsens dato.
