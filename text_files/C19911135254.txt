 Kriminalforsorgens anstalter, afdelinger, pensioner, arrestinspektører og  

 Kriminalforsorgens Uddannlsescenter.
 Vedlagt fremsendes cirkulæreskrivelse af dags dato om ændring af  

 cirkulæreskrivelse af 21. maj 1987 om rabat på togrejser med DSB samt om  

 tilskud til de indsattes rejseudgifter.
Ændringerne i cirkuæreskrivelsen af 21. maj 1987 skyldes almindelig  

 prisregulering samt ændringer i den mellem Direktoratet for Kriminalforsorgen  

 og DSB indgåede rejseaftale.
Endvidere er pligten for anstalter og  

 Kriminalforsorgens Uddannelsescenter til halvår indberetning til direktoratet  

 ophævet.
Det er bestemt, at de indsatte fortsat selv skal afholde udgifter til  

 pladsbillet m.v., uanset DSB har indført krav om pladsbillet til visse  

 togafgange.
Direktoratet forudsætter, at afgangs- og hjemkomsttidspunkter i  

 forbindelse med f.eks. udgange søges tilrettelagt således, at der kan  

 anvendes afgange, hvortil der ikke kræves pladsbillet.
Såfremt en indsat er  

 nødt til at benytte en togafgang, hvortil der kræves pladsbillet og efter  

 anstaltens konkrete skøn ikke har økonomisk mulighed for selv at afholde  

 udgiften til pladsbillet, kan anstalten afholde denne.
 Ændringerne vil snarest blive indarbejdet i cirkulæreskrivelsen af 21. maj  

 1987 i forbindelse med optagelse i Kriminalforsorgens Cirkulæresamling.
 E.B.
