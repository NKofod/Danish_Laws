Fremsat den 6. oktober 2005 af  

 undervisningsminister (Bertel Haarder) Forslag til Lov om ændring af lov om friskoler og private grundskoler  

 m.v.
(Befordringsordning) § 1 I lov om friskoler og private grundskoler, jf.  

 lovbekendtgørelse nr. 665 af 27. juni 2005, som ændret ved lov nr. 592 af 24.  

 juni 2005, foretages følgende ændringer:
 1.  

  

 I  

  

 § 5,  

 stk. 2,  

  

 indsættes efter »til gode«: », jf. dog § 17, stk. 3«.
 2.  

  

 I  

  

 § 11, stk. 3, 1. pkt.,  

  

 ændres »§ 17,  

 stk. 1,« til: »§ 17, stk. 1 og 2,«.
 3.  

  

 I  

  

 § 17, stk. 1, 1. pkt.,  

  

 ændres  

 »skolefritidsordninger,«  

 til:  

 »skolefritidsordninger  

 og«, og  

 »og  

 til befordringsudgifter«  

 udgår.
 4.  


  

 § 17,  

 stk. 2,  

  

 affattes således:
»Stk. 2.  

  

 Staten  

 yder tilskud til nedbringelse af befordringsudgifter mellem skole og hjem af  

 syge eller invaliderede elever inden for bevillinger, der fastsættes på de  

 årlige finanslove.« 5.  

  

 I  

  

 § 17  

  

 indsættes som  

  

 stk. 3  

  

 :
»Stk. 3.  

  

 Skolen kan af  

 egne midler yde befordringstilskud.
Tilskuddet fastsættes under hensyn til  

 elevens og forældrenes økonomiske forhold eller til elevens afstand mellem  

 skole og hjem.« § 2 Loven træder i kraft den 1. august 2006.
Bemærkninger til lovforslaget Almindelige bemærkninger 1. Baggrunden for lovforslaget Lovforslaget er en opfølgning på forslag til finansloven for  

 2006. Kommunerne er i dag ikke forpligtede til at give befordringstilskud til  

 elever, der vælger en anden folkeskole end distriktsskolen.
Modsat gives der  

 statsligt befordringstilskud til elever, der vælger en fri grundskole frem  

 for  

 distriktsskolen.
På denne baggrund foreslås en harmonisering af principperne  

 for borgernes egenbetaling ved brug af frit skolevalg.
Harmoniseringsbehovet  

 forstærkes af vedtagelsen af lov nr. 335 af 18. maj 2005 om mere frit  

 skolevalg  

 inden for og over kommunegrænser.
Herefter har forældrene krav på, at deres  

 barn optages i en folkeskole efter eget valg i bopælskommunen eller i en  

 anden  

 kommune, hvis der er plads på den ønskede skole.
 Den hidtidige befordringsordning for elever på frie grundskoler  

 foreslås at ophøre med udgangen af skoleåret 2005/06.
 Det nuværende tilskud til hel eller delvis befordring mellem  

 skolen og hjemmet af elever, der ikke er i stand til at befordre sig selv på  

 grund af sygdom eller invaliditet, foreslås videreført.
 Desuden foreslås, at skolerne af egne midler må yde befordringstilskud.  

 Det harmonerer med, at kommunalbestyrelsen kan yde hel eller delvis fri  

 befordring efter egen beslutning herom til forældre, der vælger en anden  

 folkeskole end distriktsskolen, hvis kommunalbestyrelsen ønsker at fremme et  

 frit valg eller et særligt søgemønster.
 Med henblik på at sikre, at økonomisk svagt stillede familier  

 fortsat har reel mulighed for valg af fri grundskole, er der samtidig på  

 forslag til finanslov for 2006 foreslået en forøgelse af tilskuddet til  

 friplads og opholdsstøtte på 6,0 mio. kr. årligt.
2. Gældende ret Efter den gældende § 17 i friskoleloven yder staten tilskud til  

 befordringsudgifter for elever i frie grundskoler inden for en bevilling, der  

 fastsættes på de årlige finanslove, herunder tilskud på grund af sygdom eller  

 invaliditet.
Bevillingen reguleres for udviklingen i antallet af elever og  

 for  

 prisudviklingen for persontransport med offentlige transportmidler.
3.  

 Lovforslagets indhold Lovforslaget indebærer en ophævelse af befordringsordningen for  

 elever i frie grundskoler, dog således at tilskuddene til nedbringelse af  

 udgifter til befordring mellem skole og hjem af elever, der på grund af  

 sygdom  

 eller invaliditet ikke er i stand til at befordre sig selv, videreføres.  

 Tilskuddet vil som hidtil blive administreret af Fordelingssekretariatet for  

 friskoler og private grundskoler.
De nærmere regler om administrationen vil  

 som  

 hidtil blive fastsat i henhold til lovens § 11, stk. 3.
Efter lovforslaget vil skolerne af egne midler kunne medvirke  

 til at finansiere befordringsudgifterne.
Skolerne skal fastsætte  

 finansieringsandelen under hensyn til elevens og forældrenes økonomiske  

 forhold  

 eller til elevens afstand mellem skole og hjem.
4. Tidligere behandlinger af relevante  

 bestemmelser Der henvises til: Folketingstidende 1990-01, 2. samling (L  

 192), Folketingets Forhandlinger spalte 5835,5923, 7100, 7493, Tillæg A  

 spalte  

 6101, tillæg B spalte 1673, 1763. Folketingstidende 2004-05 (L 104),  

 Folketingets Forhandlinger spalte 268,1989, 2152, Tillæg A spalte 1699,1710.
5. Økonomiske og administrative konsekvenser  

 for stat, kommuner og amtskommuner Lovforslaget vil medføre en mindreudgift på 47,8 mio. kr. i  

 2006, 46,7 mio. kr. i 2007, 45,7 mio. kr. i 2008 og frem.
Der er på forslag  

 til  

 finanslov for 2006 foreslået afsat en bevilling på 1,1 mio. kr. årligt til  

 befordring  

 af syge og invaliderede elever.
 Lovforslaget har ingen administrative konsekvenser for staten.  

 Lovforslaget har ingen økonomiske og administrative konsekvenser for kommuner  

 og amtskommuner.
6 Økonomiske og administrative konsekvenser  

 for erhvervslivet Lovforslaget har ingen økonomiske og administrative  

 konsekvenser for erhvervslivet.
7. Økonomiske og administrative konsekvenser  

 for borgerne Lovforslaget indebærer, at der ikke længere gives  

 befordringstilskud til elever ved frie grundskoler, bortset fra syge og  

 invaliderede elever.
Lovforslaget har ingen administrative konsekvenser for  

 borgerne.
8. Miljømæssige konsekvenser Lovforslaget har ingen miljømæssige konsekvenser.
9. Forholdet til EU-retten Lovforslaget indeholder ikke EU-retlige aspekter.
10. Høring Et lovudkast har inden fremsættelsen været sendt til høring  

 hos: Frie Grundskolers Fællesråd, Dansk Friskoleforening, Frie Grundskolers  

 Lærerforening, Rigsrevisionen, KL, Københavns Kommune og Frederiksberg  

 Kommune.
 Lovudkastet har endvidere været offentliggjort på  

 Undervisningsministeriets hjemmeside.
11. Vurdering af konsekvenser af lovforslaget Positive konsekvenser/mindre udgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner 47,8 mio. kr. i 2006, 46,7 mio. kr. i 2007, 45,7 mio.  

 kr. i 2008 og frem.
Ingen Administrative konsekvenser for stat, kommuner og  

 amtskommuner Ingen Ingen Økonomiske og administrative konsekvenser for  

 erhvervslivet Ingen Ingen Økonomiske og administrative konsekvenser for borgerne 47,8 mio. kr. i 2006, 46,7 mio. kr. i 2007, 45,7 mio.  

 kr. i 2008 og 2009 Miljømæssige konsekvenser Ingen Ingen Forhold til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Efter § 5, stk. 2, i den gældende lov må en fri grundskoles  

 midler alene komme skolens skole- og undervisningsvirksomhed til gode.  

 Lovforslaget er en konsekvens af forslaget i nr. 5, hvorefter en fri  

 grundskoles midler fremover også må anvendes til at give befordringstilskud.
Til nr. 2 Forslaget er en konsekvens af forslaget i nr. 4.
Til nr. 3 Lovforslaget indebærer, at der ikke ydes statsligt  

 befordringstilskud til elever ved frie grundskoler.
Forslaget skal dog ses i  

 sammenhæng  

 med forslaget i nr. 4.
Til nr. 4 Efter den foreslåede bestemmelse yder staten tilskud til  

 nedbringelse af udgifter til befordring mellem skole og hjem af syge og  

 invaliderede elever.
Til nr. 5 Efter den foreslåede bestemmelse får skolerne mulighed for  

 efter egne prioriteringer og af egne midler at yde befordringstilskud.  

 Kriterierne  

 herfor skal fastsættes under hensyn til elevens og forældrenes økonomiske  

 forhold eller til elevens afstand mellem skole og hjem.
Skolerne vil selv  

 kunne  

 indrette befordringsordninger, fx egen busrute eller kunne give forældrene et  

 tilskud til elevernes befordring.
Til § 2 Ikrafttrædelsestidspunktet foreslås til den 1. august 2006, det  

 vil sige efter udløbet af skoleåret 2005/06.
Bilag 1 Gældende  

 formulering Lovforslaget § 1 I lov om friskoler og private grundskoler, jf.  

 lovbekendtgørelse nr. 665 af 27. juni 2005, som ændret ved lov nr. 592 af 24.  

 juni 2005, foretages følgende ændringer:
 § 5. ..
 Stk. 2.  

  

 Skolen skal i sit virke som selvejende  

 uddannelsesinstitution være uafhængig, og skolens midler må alene komme  

 skolens skole- og undervisningsvirksomhed til gode.
 1.  

  

 I  

  

 §  

 5, stk. 2,  

  

 indsættes efter »til gode«: », jf. dog § 17, stk. 3«.
 § 11...
 Stk. 3.  

  

 Undervisningsministeren kan bestemme, at  

 tilskuddene efter stk. 1, nr. 2, og § 17, stk. 1, fordeles mellem skolerne af  

 den selvejende institution Fordelingssekretariatet for friskoler og private  

 grundskoler, hvis vedtægter godkendes af undervisningsministeren.
 2.  

  

 I  

  

 § 11, stk. 3, 1. pkt.,  

  

 ændres »§  

 17, stk. 1,« til: »§ 17«.
§ 17.  

  

 Staten yder tilskud til nedbringelse  

 af skolepenge, til nedbringelse af forældrebetalingen for  

 skolefritidsordninger,  

 til nedbringelse af betaling for ophold på en kostafdeling og til  

 befordringsudgifter  

 inden for bevillinger, der fastsættes på de årlige finanslove.
Tilskud til  

 nedbringelse af skolepenge og forældrebetaling for skolefritidsordning samt  

 nedbringelse af betaling for ophold på en kostafdeling fastsættes under  

 hensyn  

 til elevens og forældrenes økonomiske forhold og til, hvorvidt bopælskommunen  

 yder tilskud til skolepengene, forældrebetalingen eller opholdet.
 Stk. 2.  

  

 Bevillingen  

 til befordringsudgifter reguleres for udviklingen i antallet af elever og for  

 prisudviklingen for persontransport med offentlige transportmidler.
 3.  

  

 I  

  

 § 17, stk. 1, 1. pkt.,  

  

 ændres  

 »skolefritidsordninger,«  

 til:  

 »skolefritidsordninger  

 og«, og  

 »og til befordringsudgifter«  

 udgår.
 4.  


  

 § 17,  

 stk. 2,  

  

 affattes således:
»Stk. 2.  

  

 Staten  

 yder tilskud til nedbringelse af befordringsudgifter mellem skole og hjem af  

 syge eller invaliderede elever inden for bevillinger, der fastsættes på de  

 årlige finanslove.« 5.  

  

 I  

  

 §  

 17  

  

 indsættes som  

  

 stk. 3  

  

 :
