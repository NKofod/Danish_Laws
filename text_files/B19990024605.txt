Bekendtgørelse om bekæmpelse af  

 mastitis I medfør af § 9, § 10, stk. 1, § 28, § 33  

 og § 35, stk. 2, i lov om husdyrsygdomme, jf.  

 lovbekendtgørelse nr. 381 af 7. juni 1993, § 4, og § 22,  

 stk. 3, i lov nr. 342 af 14. maj 1992 om mælk,  

 mælkeprodukter, margarine m.v. (mælkeproduktloven) og efter  

 bemyndigelse fra ministeren for fødevarer, landbrug og fiskeri,  

 fastsættes:
 § 1. Ved mastitis forstås i denne  

 bekendtgørelse enhver skjult eller synlig betændelsestilstand i  

 yveret hos køer, der har medført ændring i mælkens  

 fysiske, kemiske eller biologiske sammensætning.
 Stk. 2. Bekendtgørelsen finder tillige anvendelse  

 på andre dyrearter, der leverer mælk.
 § 2. Mastitisbekæmpelsen opdeles i  

 bekæmpelse af mastitis forårsaget af Streptococcus agalactiae  

 (B-mastitis) og bekæmpelse af mastitis forårsaget af andet.
 § 3. Mastitisbekæmpelsen sker gennem den  

 mejerivirksomhed, hvortil besætningen leverer mælk, og  

 mastitisbekæmpelsen skal foretages i alle besætninger, der  

 leverer mælk til mejerivirksomheder.
 Stk. 2. Bekæmpelsen skal omfatte  

 laboratorieundersøgelse af mælkeprøver fra de enkelte  

 besætninger (leverandørmælkprøver).
 Stk. 3. Bekæmpelsen kan omfatte:
1)	Laboratorieundersøgelse af mælkeprøver fra de  

 enkelte dyr (enkeltkirtelprøver), 2)	Tekniske undersøgelser og rådgivning med henblik  

 på orientering og forbedring af forhold i besætningens  

 nærmiljø såsom malkeanlægsfunktion, malkningens  

 udførelse, staldforhold, hygiejne og andre forhold, der kan medvirke  

 til, at mastitis opstår og udvikles, eller 3)	Kliniske undersøgelser, kurativ behandling og  

 udsættelse af angrebne dyr.
 § 4. Mejerivirksomheden skal efter aftale med  

 mastitislaboratoriet udtage og indsende  

 leverandørmælkprøver, medmindre sådanne  

 leverandørmælkprøver er udtaget i forbindelse med  

 undersøgelse til kvalitetsbedømmelse af mælk, og er  

 stillet til rådighed for de i § 6, stk. 2, anførte  

 laboratorier til mastitisdiagnostiske undersøgelser.
 § 5. Celletalsbestemmelser på  

 leverandørmælkprøver foretaget i forbindelse med  

 kvalitetsbedømmelse af mælk skal stilles til rådighed for  

 mastitisbekæmpelsen.
§ 6. Mastitisbekæmpelsen ledes af en af  

 Veterinær- og Fødevaredirektoratet hertil godkendt dyrlæge  

 (mastitisdyrlægen). Kun dyrlæger med supplerende uddannelse i  

 sygdomsbekæmpelse og specielt i bekæmpelse af mastitis kan  

 opnå godkendelse.
Mastitisbekæmpelsen gennemføres i  

 samarbejde med mastitislaboratoriet, besætningsejeren (brugeren), den  

 praktiserende dyrlæge og mejerivirksomheden.
Stk. 2. De i § 3, stk. 2, og § 3, stk. 3,  

 nr. 1, nævnte laboratorieundersøgelser udføres på  

 Statens Veterinære Serumlaboratorium eller på laboratorier, der  

 er godkendt af Veterinær- og Fødevaredirektoratet til  

 sådanne undersøgelser.
For at opnå en sådan  

 godkendelse skal laboratoriet ledes af en dyrlæge, der er godkendt  

 hertil af Veterinær- og Fødevaredirektoratet.
Kun dyrlæger  

 med supplerende uddannelse i sygdomsbekæmpelse og specielt i  

 bekæmpelse af mastitis og hermed forbundne  

 laboratorieundersøgelser kan opnå en sådan  

 godkendelse.
 Stk. 3. De i § 3, stk. 3, nr. 2, nævnte  

 tekniske undersøgelser foretages af tekniske assistenter godkendt af  

 Veterinær- og Fødevaredirektoratet.
Stk. 4. Den i § 3, stk. 3, nr. 3, nævnte  

 kurative behandling og kliniske undersøgelse skal foretages af en af  

 ejeren (brugeren) udpeget praktiserende dyrlæge.
Denne rådgiver  

 tillige om foranstaltninger, der formindsker udbredelsen af mastitis.
 § 7. Den i medfør af § 3, stk. 2  

 og 3, nævnte mastitisbekæmpelse og den hermed forbundne  

 laboratoriediagnostik skal foretages efter retningslinier fastsat af  

 Veterinær- og Fødevaredirektoratet.
§ 8. Ejere (brugere) af besætninger, der er  

 angrebet af B-mastitis, herunder besætninger, hvor der er påvist  

 B-streptokokker i mælkeprøver fra besætningen, må  

 ikke sælge eller overdrage køer til levebrug, eller deltage med  

 lakterende køer i dyrskuer og andre samlinger af malkekvæg, hvor  

 malkning kan finde sted.
Forbudet er gældende indtil Veterinær-  

 og Fødevaredirektoratet eller mastitislaboratoriet har meddelt, at  

 besætningen kan erklæres fri for B-mastitis.
§ 9. Veterinær- og  

 Fødevaredirektoratet nedsætter et sagkyndigt udvalg på 7  

 medlemmer, som rådgiver Veterinær- og Fødevaredirektoratet  

 ved udarbejdelse af de bestemmelser, der af laboratorierne skal følges  

 ved diagnostik af mastitis og om bekæmpelsesprincipperne i  

 besætningerne.
Udvalget skal endvidere følge udviklingen inden  

 for disse områder og til Veterinær- og  

 Fødevaredirektoratet give indstilling om ændringer af  

 bestående bestemmelser.
 Stk. 2. Til det i stk. 1, nævnte udvalg, der  

 består af den i § 6, stk. 1, nævnte  

 mastitisdyrlæge og 6 andre medlemmer, udpeger Veterinær- og  

 Fødevaredirektoratet, Den Kongelige Veterinær- og  

 Landbohøjskole, Statens Veterinære Serumlaboratorium, Den danske  

 Dyrlægeforening, Statens Husdyrbrugsforsøg og Danske Mejeriers  

 Fællesorganisations mastitislaboratorium hver et medlem.
 Stk. 3. Veterinær- og Fødevaredirektoratet  

 udnævner formanden og stiller sekretariatsmæssig bistand til  

 rådighed.
§ 10. Ministeriet for Fødevarer, Landbrug  

 og Fiskeri nedsætter et udvalg på 11 medlemmer.
Udvalget, der  

 benævnes Fødevareministeriets Mastitisudvalg, skal rådgive  

 Fødevareministeriet i spørgsmål vedrørende  

 mastitisbekæmpelsen og de dermed forbundne kontrolforanstaltninger.  

 Udvalget skal følge udviklingen inden for dette område og kan  

 på eget initiativ til Fødevareministeriet stille forslag, der  

 skønnes at være af principiel karakter.  

 Fødevareministeriets Mastitisudvalg og det i § 9, nævnte  

 udvalg orienterer gensidigt hinanden.
 Stk. 2. Til det i stk. 1, nævnte udvalg udpeger  

 Veterinær- og Fødevaredirektoratet og Danske Mejeriers  

 Fællesorganisation hver 3 medlemmer, De danske Landboforeninger og  

 Danske Husmandsforeninger udpeger i fællesskab 3 medlemmer, og Den  

 danske Dyrlægeforening udpeger 2 medlemmer.
Stk. 3. Udvalgets formand udnævnes af  

 Fødevareministeriet blandt udvalgets medlemmer efter indstilling fra  

 udvalget.
Veterinær- og Fødevaredirektoratet stiller  

 sekretariatsmæssig bistand til rådighed.
 § 11. Veterinær- og  

 Fødevaredirektoratet fører tilsyn med overholdelsen af de i  

 denne bekendtgørelse fastsatte bestemmelser.
 Stk. 2. Resultaterne af de foretagne undersøgelser og  

 af bekæmpelsesarbejdet i øvrigt skal til enhver tid være  

 tilgængelige for Veterinær- og Fødevaredirektoratet, der  

 kan pålægge periodevis indberetning af disse resultater.  

 Veterinær- og Fødevaredirektoratet kan forlange alle oplysninger  

 udleveret vedrørende fremgangsmåden ved de  

 laboratoriemæssige undersøgelser og ved  

 bekæmpelsesarbejdet i øvrigt.
 § 12. Veterinær- og  

 Fødevaredirektoratet kan, inden for et på finansloven optaget  

 beløb, yde tilskud til udgifter afholdt i forbindelse med  

 bekæmpelse af mastitis.
 § 13. Overtrædelse af § 3, stk. 1  

 og 2, § 4, § 8, eller undladelse af at afgive oplysninger efter  

 § 5, straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 14. Denne bekendtgørelse træder i  

 kraft 1. maj 1999.
 Stk. 2. Samtidig ophæves bekendtgørelse nr. 853  

 af 16. december 1991.
