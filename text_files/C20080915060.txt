Bilag 1 Bilag 2 Vejledning om generelle kurser i den kliniske basisuddannelse 1 Indledning I henhold til § 10 i Sundhedsstyrelsens bekendtgørelse nr. 1257 af 25. oktober 2007 om uddannelse af speciallæger og målbeskrivelsen for den kliniske basisuddannelse indgår et teoretisk uddannelsesprogram i den lægelige videreuddannelse bestående af generelle kurser, specialespecifikke kurser og et forskningstræningsmodul.
Det teoretiske uddannelsesprogram godkendes af Sundhedsstyrelsen, som ligeledes fastsætter nærmere bestemmelser for gennemførelse af de teoretiske uddannelsesprogrammer, herunder krav til evaluering af kursusdeltagelse.
Det teoretiske uddannelsesprogram er obligatorisk.
 De Regionale Råd for Lægers Videreuddannelse skal, i henhold til § 10 i bekendtgørelse nr. 1706 af 20. december 2006 om de Regionale Råd for Lægers Videreuddannelse, gennemføre kurser på tværs af specialerne for de uddannelsessøgende læger på baggrund af Sundhedsstyrelsens vejledninger.
 Tabel 1. Oversigt over den teoretiske uddannelses varighed, indhold og ansvarlige myndighed.
 For alle kurser skal følgende punkter fremgå af kursusbeskrivelsen:
 Kursets navn og placering  Tildeling af kursuspladser  Varighed  Organisation  Rationale  Formål  Mål  Indhold  Kursusmateriale  Forberedelse  Kursets metoder  Evaluering  Kursusleder og muligheder for kontakt  Kursussekretær  Lærere på kurset  Litteraturliste 2 Generelt kursus i kommunikation 2.1 Formål Formålet med kurset i kommunikation er at understøtte lægens muligheder for at erhverve og demonstrere, at han/hun kan kommunikere med patienter, pårørende, kolleger og andre samarbejdspartnere (læringsmål10 i målbeskrivelsen) Basislægen skal kunne:
  Informere relevant om diagnose og behandling til patienter og pårørende.
  Fremlægge, videregive og diskutere en klinisk problemstilling klart og præcist med kolleger og andre samarbejdspartnere.
  Udvise empati, respekt og situationsfornemmelse i dialogen med patient og/eller pårørende.
Hensigten er, at kurset understøtter lægen i at blive i stand til at agere i dagligdagen på en hospitalsafdeling og i almen praksis.
Kompetencer indenfor rollerne sundhedsfremmer, samarbejder og professionel, foruden kommunikator rollen, bør inkluderes i kurset.
 Følgende delmål fra læringsmål 11, 12, 13, og 14 i målbeskrivelsen kan inkluderes i kurset.
 Basislægen skal kunne:
  Afdække forhold i patientens aktuelle livs- og sygdomssituation og andre helbredsmæssige forhold som kan have betydning for prognose- og behandlingsmuligheder (læringsmål 11).
  Indgå i og reflektere over samarbejdsrelationer med såvel lægekollegaer som andet sundhedspersonale (læringsmål 12).
  Demonstrere forståelse for samarbejde på tværs af specialer og sektorer som forudsætning for det gode patientforløb (læringsmål 12).
  Reflektere over egen viden og evner samt erkende sine begrænsninger (læringsmål 13).
  Strukturere og prioritere det kliniske arbejde (læringsmål 14).
  Lede relevante behandlingsteam (læringsmål 14).
2.2 Organisation De Regionale Råd for Lægers Videreuddannelse har ansvaret for at kurset afholdes og for etablering af en tilmeldingsprocedure.
2.3 Varighed og form Fem dages kursus, heraf minimum et dags kursus i akut kommunikation med et væsentligt element af færdighedstræning.
2.4 Tidsmæssig placering Akut kommunikation placeres i løbet af de første to måneder i den kliniske basisuddannelse.
De resterende dage af kurset placeres i anden halvdel af den kliniske basisuddannelse.
3 Generelt kursus i læring/pædagogik 3.1 Formål Formålet med kurset i læring er at bibringe lægen de redskaber og metoder, der kan anvendes i den kliniske dagligdag og dermed understøtte lægens muligheder for at erhverve og vise en akademisk tilgang til videnssøgning og vidensdeling (læringsmål 15 i målbeskrivelsen).
 Basislægen skal kunne:
  Søge viden med relevans for det kliniske arbejde og forholde sig kritisk til kilder.
  Undervise kolleger og andre personalegrupper.
Hensigten er, at basislægen bliver i stand til at identificere læringsmuligheder og planlægge egen læring.
Kompetencer indenfor rollen professionel, foruden akademiker rollen, bør inkluderes i kurset.
 Delmål fra læringsmål 13 i målbeskrivelsen kan inkluderes i kurset.
 Basislægen skal kunne:
  Handle i henhold til gældende lov og etiske konventioner.
  Reflektere over egen viden og evner samt erkende egne begrænsninger.
3.2 Organisation De Regionale Råd for Lægers Videreuddannelse har ansvaret for, at kurset afholdes og for etablering af en tilmeldingsprocedure.
3.3 Varighed og form To dages kursus.
3.4 Tidsmæssig placering Kurset placeres i løbet af de første seks måneder i den kliniske basisuddannelse.
4 Generelt kursus i akut behandling og transport 4.1 Formål Formålet med kurset i akut behandling og transport er at understøtte lægens muligheder for at erhverve kompetencer til at foretage genoplivning svarende til intermediært niveau (læringsmål 1 i målbeskrivelsen) samt kunne modtage den akut syge patient og initiere relevant behandling (læringsmål 8 i målbeskrivelsen).
 Basislægen skal kunne:
  Initiere hjertestopbehandling, inkl. hjertemassage, ventilation og DC stød på relevant indikation.
  Give livreddende primær medicinsk behandling.
 Basislægen forventes, at kunne håndtere følgende kliniske billeder:
  Patienten med sløret bevidsthedsniveau.
  Patienten med vejrtrækningsproblemer.
  Patienten med febertilstande.
  Patienten med akutte smertetilstande.
  Patienten med blødningstilstand.
  Patienten med akut operationskrævende tilstand.
  Patienten med depressive tilstande eller angstsymptomer.
 Hensigten er, at lægen bliver i stand til at agere i dagligdagen på en hospitalsafdeling, hvorfor yderligere kompetencer indenfor rollen medicinsk ekspert og rollerne akademiker, samarbejder og professionel med fordel kan inkluderes i kurset.
4.2 Organisation De Regionale Råd for Lægers Videreuddannelse har ansvaret for, at kurset afholdes og for etablering af en tilmeldingsprocedure.
4.3 Varighed og form To dage med et væsentligt element af færdighedstræning.
4.4 Tidsmæssig placering Kurset skal som udgangspunkt placeres så tidligt som muligt og gerne indenfor udgangen af den første måned, dog senest i løbet af de første to måneder i den kliniske basisuddannelse.
5 Godkendelse af kurset Kurset attesteres i logbogen i målbeskrivelsen (evt. ved kursusbevis) af de kursusansvarlige efter gennemført kursus indtil den elektroniske logbog træder i kraft.
For at få kurset attesteret skal kursisten have under 10 % fravær fra undervisningen.
Godkendelse af kurset kræver desuden, at kursisten har deltaget aktivt, har afleveret eventuelle opgaver til tiden og har demonstreret eventuelle færdigheder, som skal opnås på kurset.
6 Evaluering De Regionale Råd for Lægers Videreuddannelse varetager den kontinuerlige evaluering af de enkelte kurser og kursusrækken.
Resultatet af evalueringen skal bruges til at skaffe dokumentation for at kurset fungerer og når sine mål.
6.1 Kursisternes evaluering Formålet med evalueringen er at få kursisternes vurdering af kurset med henblik på løbende at vurdere, om der er behov for ændringer af kursets form og indhold.
En gang årligt skal de Regionale Råd for Lægers Videreuddannelse give en systematisk tilbagemelding til Sundhedsstyrelsen som dokumentation for kursernes afholdelse og funktion.
Tilbagemeldingen fremsendes senest 31. december i det pågældende år.
 Til brug for evalueringen kan evalueringsskema 1 anvendes som en del af evalueringen af det enkelte kursus (bilag 1). Alternativt kan de to spørgsmål fra skema 1 inkluderes i et andet evalueringsskema, som udleveres til kursisterne efter endt kursus.
 Evalueringsskema 2 bruges til en opsummering af resultaterne fra spørgsmålene i evalueringsskema 1 (bilag 1) og skal anvendes til den årlige tilbagemelding til Sundhedsstyrelsen.
6.2 Kursusledelsens evaluering af kursisterne Evaluering af kursisterne er ikke obligatorisk; men en evaluering af kursisternes erhvervede kundskaber og færdigheder kan gennemføres, med henblik på at give kursusledelsen en tilbagemelding af kursisternes udbytte af kurset.
