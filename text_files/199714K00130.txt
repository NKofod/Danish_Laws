Nr BTL 130 Betænkning over Forslag til lov om ændring af lov om daghøjskoler og  

 produktionsskoler m.v. (Indhold, skolemiljø, åbent udbud, filialvirksomhed  

 m.v.)   

 Nr L 130 1997-98. 1. samling Afgivet af Uddannelsesudvalget Afgivet: 19971212 Udvalget har behandlet lovforslaget i et møde og har herunder stillet  

 spørgsmål til undervisningsministeren, som denne har besvaret skriftligt.
 Endvidere har udvalget modtaget en skriftlig og mundtlig henvendelse fra  

 Blaabjerg Daghøjskole.
 Undervisningsministeren har over for udvalget oplyst, at kravet i det  

 foreslåede § 2, stk. 8, om, at mindst 23 af undervisningen skal varetages af  

 lærere, der er fastansatte ved daghøjskolen, vil blive opgjort som et  

 gennemsnit for en periode på 1 år, første gang for perioden 1. juli 1998 til  

 30. juni 1999. De øvrige krav i § 2, stk. 5-7, opgøres ligeledes for en  

 periode på et år.
Opgørelserne vil blive gennemført som led i Undervisningsministeriets  

 almindelige tilsyn med skolerne.
Dette tilsyn baseres primært på skriftlige,  

 revisorattesterede indberetninger.
Såfremt indberetningerne viser, at et eller flere krav ikke er opfyldt,  

 vil Undervisningsministeriet underrette den kommunalbestyrelse eller det  

 amtsråd, der har godkendt den pågældende skoles vedtægter, herom.
Andre  

 kommunalbestyrelser eller amtsråd, der yder grundtilskud til skolen, vil  

 ligeledes blive underrettet om forholdet.
Den myndighed, der har godkendt  

 vedtægterne, skal herefter kalde godkendelsen tilbage.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Et mindretal inden for flertallet (Venstres og Det Konservative  

 Folkepartis medlemmer af udvalget) tilkendegiver, at mindretallet lægger vægt  

 på, at der fortsat også i tyndt befolkede egne og/eller trafiksvage områder  

 er mulighed for at etablere og drive daghøjskole.
 Et mindretal (Enhedslistens medlem af udvalget) vil redegøre for  

 sin stilling til lovforslaget ved 2. behandling.
Anne-Marie Meldgaard (S) nfmd.
Hans Peter Baadsgaard (S) Poul  

 Erik Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V)  fmd.
Henning Urup (V) Peder  

 Sønderby (V) Frank Dahlgaard (KF) Lene Espersen (KF) John Vinther (KF) Poul  

 Nødgaard (DF) Fremskridtspartiet havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
Endvidere har udvalget  

 modtaget en skriftlig henvendelse fra Folkeligt Oplysnings Forbund.
 Som bilag til betænkningen er optrykt et af udvalgets spørgsmål til  

 undervisningsministeren og dennes svar herpå.
 Der er af undervisningsministeren stillet ændringsforslag, hvorom henvises  

 til de ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
 Et mindretal (Enhedslistens medlem af udvalget) bemærker, at det vil være  

 naturligt, at daghøjskolerne også kan udbyde kurser, hvis indhold er rettet  

 mod personer, der er på vej mod et fleksjob eller lignende.
Mindretallet opfordrer endvidere ministeren til at finde mere  

 hensigtsmæssige tilskudsmodeller end den såkaldte 8-regel.
Denne regel,  

 hvorefter der kun tildeles tilskud til kurser, hvis der er 8 gennemgående  

 kursister, er uhensigtsmæssig, bl.a. fordi daghøjskolen kan miste hele  

 tilskuddet til et kursus, hvis flere kursister end beregnet forlader kurset i  

 forbindelse med overtagelse af arbejde på det ordinære arbejdsmarked.
Æ n d r i n g s f o r s l a g Af undervisningsministeren, tiltrådt af udvalget:
Til § 2 1) Paragraffen affattes således:
»§ 2 Stk. 1. Loven træder i kraft den 1. januar 1998, jf. dog stk. 2 og  

 3.
 Stk. 2. Kravene i § 2, stk. 6, 7 og 8, i lov om daghøjskoler og  

 produktionsskoler m.v. som indsat ved denne lovs § 1, nr. 6, har først  

 virkning fra og med det år, der løber fra den 1. juli 1998 til den 30. juni  

 1999.
Stk. 3. Bestemmelsen i § 13, stk. 4, i lov om daghøjskoler og  

 produktionsskoler m.v. som affattet ved denne lovs § 1, nr. 10, har virkning  

 fra den 1. april 1998.« B e m æ r k n i n g e r Til nr. 1 Ændringsforslaget går ud på at give daghøjskolerne den fornødne tid til at  

 afvikle eventuel virksomhed i kommuner, der ikke yder grundtilskud til  

 skolen, eller som ikke har godkendt skolens oprettelse i kommunen, jf. § 6,  

 stk. 1, 2. pkt.
Anne-Marie Meldgaard (S) nfmd.
Hans Peter Baadsgaard (S) Poul  

 Erik Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V)  fmd.
Henning Urup (V) Ulla Tørnæs  

 (V) Frank Dahlgaard (KF) Jan Køpke Christensen (FP) John Vinther (KF) Poul  

 Nødgaard (DF) Fremskridtspartiet havde ikke medlemmer i udvalget.
Bilag Et af udvalgets spørgsmål til undervisningsministeren og dennes svar  

 herpå:
 Spørgsmål 2:
 »I den nye affatning af § 1, stk. 3, står der »på det  

 almindelige arbejdsmarked«.
Betyder denne ordvending, at daghøjskolerne fremover er afskåret fra  

 offentligt at udbyde kurser, hvis indhold er rettet mod personer på vej mod  

 et skånejob eller puljejob?» Svar:
 Iflg. den gældende lov skal daghøjskolerne bl.a. forbedre deltagernes  

 muligheder på arbejdsmarkedet.
 Med forslaget præciseres det, at der hermed tænkes på det almindelige  

 arbejdsmarked og altså ikke på beskæftigelse på et beskyttet eller et støttet  

 arbejdsmarked, for eksempel i form af jobtræning, puljejob eller skånejob.
 Forslaget indebærer, at der ikke med ordinært tilskud kan tilrettelægges  

 daghøjskoleforløb, der særligt er tilrettelagt med henblik på at bringe  

 ledige ind i aktiveringsformer som jobtræning og puljejob eller i skånejob.  

 Der er derimod ikke noget til hinder for, at et daghøjskolekursus indgår i et  

 aktiveringsforløb, der også omfatter jobtræning m.v., såfremt sigtet med  

 daghøjskolekurset er det almindelige arbejdsmarked.
 Forslaget betyder heller ikke, at personer, der ønsker et puljejob m.v.,  

 afskæres fra at gå på et daghøjskolekursus, når blot sigtet med kurset som  

 nævnt er forbedring af mulighederne på det almindelige arbejdsmarked.
Endelig afskærer forslaget ikke en daghøjskole fra at gennemføre kurser  

 særligt tilrettelagt for personer, der ønsker beskæftigelse uden for det  

 almindelige arbejdsmarked.
Forslaget betyder imidlertid, at sådanne kurser må  

 finansieres som indtægtsdækket virksomhed i henhold til lovens § 18.
