 I henhold til landbrugsministeriets bekendtgørelse nr. 36 af 23. januar  

 1974 om afprøvning og optagelse af sorter af kulturplanter på sortsliste  

 fastsættes følgende regler for afprøvning af sorter af landbrugsplanter.
 1. Afprøvningen gennemføres af Statens  

 Forsøgsvirksomhed i Plantekultur (se bilag 1) og omfatter:
a.
Undersøgelse af sortens selvstændighed, ensartethed og stabilitet  

 (s.e.s.-afprøvning).
Afprøvningen omfatter de i Kommissionen for De europæiske Fællesskabers  

 direktiv nr. 72/180 EØF, bilag I del A, anførte kendetegn for de enkelte  

 plantearter.
Yderligere kendetegn kan inddrages i afprøvningen.
Afprøvningen gennemføres efter de i direktivets bilag II fastsatte  

 retningslinier.
Afprøvningen omfatter normalt mindst 2 års undersøgelser.
b.
Undersøgelse af sortens dyrknings- og nytteværdi (værdiafprøvning).  

 Afprøvningen omfatter de i nævnte kommissionsdirektiv, bilag I, Del B anførte  

 kendetegn (egenskaber).
Afprøvningen gennemføres i dyrkningsforsøg på 3-7 forsøgssteder hvor der  

 foretages udbyttebestemmelse og bedømmelse af en række dyrkningsegenskaber.  

 Endvidere gennemføres forskellige undersøgelser og analyser til vurdering af  

 afgrødekvalitet, sygdomsresistens og andre egenskaber af betydning for  

 sortens dyrkningsværdi.
Afprøvningen omfatter for enårige arter normalt  

 mindst 3 års forsøg, for græsmarksplanter foretages 3 udlæg med  

 udbyttebestemmelse i 1-5 brugsår afhængig af arten.
 Påbegyndelse af værdiafprøvning kan efter aftale udsættes, indtil  

 resultater af s.e.s.-afprøvning helt eller delvis foreligger.
c.
Forsøgsvirksomheden fastsætter for hver art de nærmere retningslinier  

 for gennemførelse af s.e.s.-afprøvningen og værdiafprøvningen, herunder  

 undersøgelsesmetoder og bedømmelsen af kendetegn.
2. Anmeldelse af sorter til afprøvning sker på  

 skemaer, der rekvireres fra sekretariatet for sortsafprøvning, Tystofte, 4230  

 Skælskør, hvortil anmeldelsen indsendes.
De på anmeldelsesskemaet forudsete  

 oplysninger må tilstilles så fyldestgørende som muligt.
 Anmeldelsesfristen til kommende års afprøvning er for forårssåede arter 1.  

 februar, for efterårssåede arter af olieplanter 1. august og for vintersæd 1.  

 september.
3. Anmelderen må hvert år stille fornødent kvantum  

 udsæd til afprøvningen til rådighed (se bilag 2). Udsæden skal opfylde de i  

 landbrugsministeriets bekendtgørelse om handel med sædekorn, frø af foder-,  

 olie- og spindplanter samt læggekartofler foreskrevne kvalitetsbetingelser  

 for kategorien basisfrø eller -læggemateriale af pågældende art.
Udsæden  

 fremsendes til den for afprøvningen ansvarlige forsøgsstation (se bilag 1)  

 seneste 1. marts for forårssåede arter (læggekartofler dog først, når  

 forsendelsen kan ske uden fare for frostbeskadigelse) og senest 10 dage efter  

 anmeldelsesfristens udløb for efterårssåede arter.
4. For sorter, der er optaget på sortsliste,  

 gennemføres efterkontrol til undersøgelse af, om sorten fortsat svarer til  

 sin oprindelige beskrivelse og er tilstrækkelig ensartet.
Sortsejeren må  

 efter anmodning levere udsæd hertil i form af officielt udtaget prøve af  

 basisfrø eller -læggemateriale.
Udsædsmængde til efterkontrol er anført i  

 bilag 2.
5. For afprøvning og optagelse på sortsliste betales  

 de i bilag 3 anførte gebyrer.
Anmeldelsesgebyr for forårssåede arter  

 forfalder til betaling pr. 1. april og for efterårssåede arter pr. 1.  

 oktober.
Afprøvningsgebyr og sortslistegebyr opkræves pr. 1. januar.
Dersom en anmelder ønsker at trække en sort tilbage inden afprøvningens  

 afslutning, betales kun anmeldelsesgebyr og afprøvningsgebyr for udførte  

 afprøvninger.
Anmodning og tilbagetrækning må ske inden den i pkt. 2 anførte  

 frist for nyanmeldelse af pågældende art.
 Anmodning om tilbagetrækning af en sort fra kommende års sortsliste må ske  

 inden 1. december.
 6. Nærværende regler kan efter forhandling med de  

 interesserede parter og med landbrugsministeriets godkendelse ændres med  

 passende varsel.
 Statens Planteavlsudvalg, den 15.  

 oktober 1973.
A.
Hørlueck /Ingemann Jensen Bilag 1 Ansvarlig for afprøvning:
 Bilag 2.
 Udsædsmængde til afprøvning og efterkontrol:
Bilag 3 Gebyrer for afprøvning og optagelse på sortsliste:
