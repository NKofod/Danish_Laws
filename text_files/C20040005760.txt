Vejledning  

 om svangerskabsafbrydelse og fosterreduktion Denne vejledning er udstedt i tilknytning til lov om  

 svangerskabsafbrydelse og fosterreduktion, jf. lovbekendtgørelse nr. 541 af  

 16.  

 juni 2004. I medfør af loven er udstedt bekendtgørelse nr. 540 af 16. juni  

 2004  

 og cirkulære nr. 56 af 16. juni 2004 om behandling af sager om  

 svangerskabsafbrydelse  

 og fosterreduktion.
I.
Almindelige  

 bemærkninger Efter loven har en kvinde som udgangspunkt ret til  

 svangerskabsafbrydelse, hvis indgrebet kan foretages inden udløbet af 12.  

 svangerskabsuge, mens svangerskabsafbrydelse i andre tilfælde som  

 altovervejende hovedregel kræver tilladelse.
 Endvidere kan en kvinde, der er gravid med flere fostre, efter  

 loven uden særlig tilladelse få reduceret antallet af fostre inden udløbet af  

 12. svangerskabsuge, hvis indgrebet væsentlig formindsker en risiko for, at  

 kvinden spontant vil abortere alle fostre, at et eller flere fostre som følge  

 af for tidlig fødsel ikke vil være levedygtige eller vil få en alvorlig  

 legemlig  

 eller sjælelig lidelse, at der vil opstå fare for kvindens liv, eller at  

 kvindens legemlige eller sjælelige helbred vil blive væsentligt forringet.
A.
Tilladelse unødvendig Svangerskabsafbrydelse Efter lovens § 1 har kvinder efter modtagelse af vejledning  

 efter lovens § 8 fri adgang til svangerskabsafbrydelse, hvis indgrebet  

 kan  

 foretages inden udløbet af 12. svangerskabsuge.
Sam-  

  

 rådstilladelse er således ikke nødvendig i disse tilfælde, medmindre kvinden  

 er  

 omfattet af lovens § 5, stk. 2, eller § 6, stk. 2-3, jf.  

 herom nedenfor under B.
12-ugersfristen beregnes i almindelighed fra sidste  

 menstruations første dag, hvilket vil sige, at 12-ugersfristen normalt  

 overskrides ca. 10 uger efter den faktiske konception.
Graviditetens alder  

 kan  

 ikke alene bestemmes på grundlag af kvindens oplysning om sidste  

 menstruation,  

 men oplysningerne herom må sammenholdes med et lægeligt skøn på grundlag af  

 en  

 aktuel gynækologisk undersøgelse foretaget af en speciallæge i gynækologi og  

 obstetrik samt som hovedregel en ultralydsundersøgelse.
Det er en af  

 sygehusets  

 (sygehusafdelingens) speciallæger i gynækologi og obstetrik, der afgør, om  

 fristen er udløbet.
Skønnes dette at være tilfældet, skal denne læge straks  

 vejlede kvinden om hendes mulighed for at søge samrådstilladelse til  

 svangerskabsafbrydelse  

 og, hvis kvinden ønsker det, da straks forelægge ansøgningen for vedkommende  

 amtskommune (kommune). Lægen kan således ikke begrænse sig til at afvise at  

 foretage indgrebet.
Efter lovens § 2 kan en kvinde få sit svangerskab afbrudt  

 på medicinsk indikation uden tilladelse, selv om 12. svangerskabsuge er  

 udløbet, hvis indgrebet er nødvendigt for at afværge fare for hendes liv  

 eller  

 for en alvorlig forringelse af hendes legemlige eller sjælelige helbred, og  

 denne fare udelukkende eller ganske overvejende er lægeligt begrundet.
På  

 grund  

 af lovens § 1 får bestemmelsen normalt kun betydning efter udløbet af  

 12.  

 svangerskabsuge.
Fosterreduktion Efter lovens § 3 a, stk. 1, kan en kvinde, der er  

 gravid med flere fostre, efter modtagelse af vejledning efter lovens § 8  

 endvidere få reduceret antallet af fostre, hvis indgrebet kan foretages inden  

 udløbet af 12. svangerskabsuge og væsentligt formindsker en risiko for, at  

 kvinden spontant vil abortere alle fostre, at et eller flere fostre som følge  

 af for tidlig fødsel ikke vil være levedygtige eller vil få en alvorlig  

 legemlig eller sjælelig lidelse, at der vil opstå fare for kvindens liv,  

 eller  

 at kvindens legemlige eller sjælelige helbred vil blive væsentligt forringet.  

 Samrådstilladelse er således i disse tilfælde ikke nødvendig, medmindre  

 kvinden  

 er omfattet af lovens § 5, stk. 2, eller § 6, stk. 2 og  

 3.
Vurderingen af, om disse risici er til stede, foretages af en af  

 sygehusets speciallæger i gynækologi og obstetrik.
Det fremgår af lovens  

 forarbejder, at et flerfoldssvangerskab indebærer en væsentlig øget risiko  

 enten for spontan abort af alle fostre eller for, at fødslen finder sted så  

 meget for tidligt, at fostrene enten ikke er levedygtige, eller at de får  

 meget  

 alvorlige handicaps.
Et flerfoldssvangerskab indebærer endvidere en øget  

 belastning af kvinden, som i nogle tilfælde kan medføre fare for hendes liv  

 eller alvorlig forringelse af hendes helbred.
Fosterreduktion bør derfor  

 kunne  

 finde sted, hvor det vil medføre en væsentlig formindskelse af disse risici.  

 Formindskelse af disse risici vil som udgangspunkt kun tilsige, at der sker  

 reduktion til to fostre.
Medmindre der foreligger særlige omstændigheder, vil  

 der således ikke kunne ske reduktion til et foster.
Det må antages, at  

 betingelserne vil være opfyldt i alle tilfælde, hvor kvinden er gravid med  

 tre  

 eller flere fostre.
 Efter lovens § 3 b kan en kvinde få reduceret antallet af  

 fostre på medicinsk indikation uden tilladelse, selvom 12. svangerskabsuge er  

 udløbet, hvis indgrebet er nødvendigt for at afværge fare for hendes liv  

 eller  

 for en alvorlig forringelse af hendes legemlige eller sjælelige helbred og  

 denne fare udelukkende eller ganske overvejende er lægeligt begrundet.
B.
Tilladelse nødvendig Svangerskabsafbrydelse Er 12. svangerskabsuge udløbet, kan samrådet give tilladelse til  

 svangerskabsafbrydelse, hvis betingelserne i lovens § 3 er opfyldt.
 I lovens § 3, stk. 2, er det præciseret, at samrådet  

 skal lægge særlig vægt på, om det er berettiget at udsætte kvinden for den  

 forøgede helbredsmæssige risiko, som et indgreb efter udløbet af 12.  

 svangerskabsuge  

 medfører.
Der kan ikke gives tilladelse til svangerskabsafbrydelse, hvis  

 fosteret antages at være levedygtigt, medmindre de omstændigheder, der er  

 nævnt  

 i lovens § 3, stk. 1, nr. 3, med afgørende vægt taler for det.  

 Vurderingen af levedygtighed må ske i forhold til det enkelte foster.
Det  

 afgørende vil være, om der er en realistisk udsigt til, at fosteret vil kunne  

 overleve nogle uger, hvis det på tidspunktet for det påtænkte indgreb kommer  

 til  

 verden ved en naturlig fødsel.
I visse tilfælde kræves samrådstilladelse, selv om 12.  

 svangerskabsuge ikke er udløbet.
Det drejer sig om tilfælde, 1)  

 	  

    

 hvor kvinden på grund  

 af sindssygdom, hæmmet psykisk udvikling, alvorligt svækket helbred eller af  

 anden grund er ude af stand til at forstå betydningen af indgrebet, jf.  

 lovens  

 § 5, stk. 2. Samrådet kan da efter anmodning fra en særligt  

 beskikket  

 værge tillade svangerskabsafbrydelse, hvis det finder, at omstændighederne  

 taler for, at tilladelse gives, selv om kvinden er ude af stand til at forstå  

 betydningen af indgrebet.
For beskikkelsen af denne værge finder bestemmelsen  

 i  

 værgemålslovens § 50 tilsvarende anvendelse, eller 2)  

 	  

    

 hvor kvinden er under  

 18 år og ikke har indgået ægteskab, og samtykke fra forældremyndighedens  

 indehaver ikke foreligger, jf. lovens § 6, stk. 2-3.
Fosterreduktion Samrådet kan give tilladelse til fosterreduktion, hvis  

 betingelserne i lovens § 3 a, stk. 2-4, er opfyldt.
Tilladelse til fosterreduktion efter disse bestemmelser kan  

 gives, hvis 1)  

 	  

    

 12. svangerskabsuge  

 er udløbet, og indgrebet væsentligt formindsker en risiko for spontan abort  

 af  

 alle fostre, at et eller flere fostre som følge af for tidlig fødsel vil få  

 en  

 alvorlig legemlig eller sjælelig lidelse eller ikke vil være levedygtige,  

 eller  

 for alvorlig forringelse af kvindens legemlige eller sjælelige helbred eller  

 fare for hendes liv, og der foreligger særlige omstændigheder, jf. lovens  

 § 3 a, stk. 2, eller 2)  

 	  

    

 der er risiko for, at  

 fosteret på grund af arvelige anlæg eller beskadigelse eller sygdom i  

 fostertilstanden  

 vil få en alvorlig legemlig eller sjælelig lidelse, jf. lovens § 3 a,  

 stk. 3.
 Hvis fosteret må antages at være levedygtigt, kan tilladelse til  

 fosterreduktion kun gives, hvis de i lovens § 3 a, stk. 3, nævnte  

 omstændigheder med afgørende vægt taler for det.
Samrådets afgørelse Afgørelse om, hvorvidt tilladelse til svangerskabsafbrydelse  

 eller fosterreduktion skal gives, træffes af samrådene ved amtskommunerne  

 (kommunerne). Samrådets afgørelse kan indbringes for ankenævnet, jf. lovens  

 § 4, stk. 2, og § 6, i bekendtgørelse om  

 svangerskabsafbrydelse  

 og fosterreduktion.
Har samrådet efter lovens § 6, stk. 3, tilladt  

 svangerskabsafbrydelse eller fosterreduktion uanset protest fra  

 forældremyndighedens indehaver, kan denne indbringe afgørelsen for  

 ankenævnet.  

 Hvis samrådet efter lovens § 6, stk. 2 eller 3, træffer afgørelse  

 om  

 afslag på svangerskabsafbrydelse eller fosterreduktion, kan afgørelsen  

 ligeledes indbringes for ankenævnet af kvinden.
I § 9, stk. 3, i  

 cirkulære om behandling af sager om svangerskabsafbrydelse og fosterreduktion  

 er der fastsat regler, der skal sikre, at forældremyndighedens indehaver får  

 mulighed for at påklage afgørelsen, inden indgrebet foretages.
II.  

 Fremgangsmåden ved anmodning om svangerskabsafbrydelse eller fosterreduktion En kvinde, der ønsker sit svangerskab afbrudt eller ønsker at få  

 foretaget fosterreduktion, kan henvende sig enten til en læge eller en  

 amtskommune (kommune). Hvis kvinden ønsker det, kan hun rette henvendelse til  

 en anden læge end sin sædvanlige.
Efter § 1, stk. 2, i  

 bekendtgørelse  

 om svangerskabsafbrydelse og fosterreduktion skal den, der fremsætter  

 anmodningen om svangerskabsafbrydelse eller fosterreduktion, underskrive  

 anmodningen.
Det vil sige kvinden, jf. lovens § 5, stk. 1, eller en  

 særligt beskikket værge, jf. lovens § 5, stk. 2. Det samme gælder,  

 når forældremyndighedens indehaver afgiver samtykke efter lovens § 6,  

 stk. 1. Der er udarbejdet blanketter til brug for anmodning om  

 svangerskabsafbrydelse og fosterreduktion og til brug for afgivelse af  

 samtykke.
 Sker henvendelsen til en amtskommune (kommune) følges reglerne i  

 cirkulære om behandling af sager om svangerskabsafbrydelse og  

 fosterreduktion.
A.
Den praktiserende læge Fremsættes anmodningen om svangerskabsafbrydelse eller  

 fosterreduktion over for en læge, skal denne under en personlig samtale med  

 kvinden søge oplyst grunden til ønsket om svangerskabsafbrydelse eller  

 fosterreduktion og give den vejledning, som er nævnt i lovens § 8,  

 stk. 3 og 5.
 Lægen skal således efter lovens § 8, stk. 3, give  

 kvinden vejledning om indgrebets beskaffenhed og direkte følger samt om den  

 risiko, der må antages at være forbundet med indgrebet.
 Selv om kvinden opfylder betingelserne for at få  

 svangerskabsafbrydelse eller fosterreduktion uden tilladelse fra samrådet,  

 bør  

 lægen under samtalen generelt tilstræbe, at hun ikke beslutter sig uden  

 nærmere  

 overvejelser.
Bortset fra tilfælde, hvor et ønske om svangerskabsafbrydelse  

 skyldes hensynet til moderens eller barnets helbred, bør kvinden derfor gøres  

 bekendt med, at lovgivningen rummer muligheder for støtte til gennemførelse  

 af  

 svangerskabet og støtte efter barnets fødsel.
Endvidere kan hun gøres bekendt  

 med muligheden for at bortadoptere barnet.
Lægen skal gøre hende bekendt med,  

 at hun af amtskommunen (kommunen) kan få nærmere oplysninger og anden bistand  

 i  

 forbindelse med svangerskab og fødsel.
Lægen bør således opfordre kvinden til  

 at søge bistand i opholdskommunen, hvis lægen skønner, at personlige, sociale  

 eller økonomiske vanskeligheder er årsag til ønsket om  

 svangerskabsafbrydelse,  

 jf. § 4 i lov om svangerskabshygiejne og fødselshjælp.
Der henvises til  

 muligheden for støttesamtaler, jf. ovenfor og afsnit III.
Særligt om  

 afholdelse  

 af støttesamtaler.
Lægen og kvinden skal ved deres underskrift bekræfte, at  

 vejledningen har fundet sted.
Dette gælder også, når vejledning skal gives  

 til  

 forældremyndighedens indehaver eller en særligt beskikket værge, jf. lovens  

 § 8, stk. 3 og 5, og § 3 i bekendtgørelse om  

 svangerskabsafbrydelse og fosterreduktion.
Er kvinden omfattet af lovens  

 § 5, stk. 2, skal hun dog ikke bekræfte, at vejledning har fundet  

 sted.
 Efter § 4, stk. 3, i bekendtgørelse om  

 svangerskabsafbrydelse og fosterreduktion skal lægen endvidere vejlede  

 kvinden  

 om muligheden for støttesamtaler før og efter indgrebet, jf. lovens § 8,  

 stk. 5. Denne vejledning gives i forbindelse med vejledningen efter  

 lovens  

 § 8, stk. 3, om indgrebets beskaffenhed mv.
 Vejledningen om støttesamtale skal gives både mundtligt og  

 skriftligt, jf. bekendtgørelsens § 4, stk. 2.
Det bør af den mundtlige vejledning om støttesamtaler fremgå, -  

 	  

    

 at tilbudet om en  

  

 samtale før et  

 indgreb  

  

 har til formål at sikre, at kvinden ved anmodning om svangerskabsafbrydelse  

 kan få støtte til at træffe beslutning om at gennemføre eller afbryde  

 svangerskabet, og ved anmodning om fosterreduktion kan få støtte til at  

 træffe  

 beslutning om, hvorvidt hun ønsker at få foretaget fosterreduktion under  

 svangerskabet.
-  

 	  

    

 at tilbudet om en  

  

 samtale efter  

 et eventuelt indgreb  

  

 har til formål at afhjælpe mulige psykiske gener, -  

 	  

    

 hvor kvinden kan få støttesamtaler  

 (en oversigt over tilbud fremgår af pjecen »Hvis du overvejer abort«, der er  

 nærmere omtalt umiddelbart nedenfor i afsnittet om skriftlige vejledning om  

 støttesamtaler), -  

 	  

    

 at det er op til kvinden selv at  

 bestemme, hvilket rådgivningstilbud hun eventuelt ønsker at gøre brug af, og -  

 	  

    

 at det er op til kvinden selv at  

 opsøge rådgivningstilbudene.
Den  

  

 skriftlige vejledning  


  

 om støttesamtaler  

  

 gives  

 ved at udlevere pjecen »Hvis du overvejer abort«, der er udarbejdet af  

 Komiteen  

 for Sundhedsoplysning i samarbejde med Sundhedsstyrelsen.
Pjecen kan  

 bestilles  

 hos Komiteen for Sundhedsoplysning, Østbanegade 55, 5. sal, Postboks 2639,  

 2100  

 København Ø.
Efter bekendtgørelsens § 4, stk. 3, skal kvinden og  

 lægen ved deres  

  

 underskrifter  

  

 bekræfte, at vejledning om støttesamtaler  

 er givet.
Dette sker på de særlige blanketter, som også anvendes til at  

 bekræfte, at vejledning efter lovens § 8, stk. 3, er sket.
Der  

 henvises i øvrigt til afsnit III.
Særligt om afholdelse af støttesamtaler.
 Endvidere skal kvinden efter lovens § 8, stk. 6, og  

 bekendtgørelsens § 5 tilbydes oplysning om muligheden for supplerende  

 oplysning og rådgivning fra relevante handicaporganisationer, hvor  

 anmodningen  

 om svangerskabsafbrydelse eller fosterreduktion er fremsat i henhold til  

 lovens  

 § 3, stk. 1, nr. 3, eller § 3 a, stk. 3.
Oplysning om relevante  

 centrale patient- eller handicaporganisationer  

  

 vil blive gjort tilgængelige på  

 Sundhedsstyrelsens hjemmeside: www.sst.dk.
I Sundhedsstyrelsens  

 retningslinier  

 for fosterdiagnostik præciseres det, at den gravide skal oplyses om  

 muligheden  

 for at tage kontakt til en patient- eller handicaporganisation m.v. med  

 henblik  

 på information eller rådgivning uden for det sundhedsfaglige regi.  

 Det fremgår af Sundhedsstyrelsens retningslinier, at  

 en  

 autoriseret sundhedsperson, som oplyser om muligheden samt er behjælpelig med  

 at etablere en kontakt til en sådan patient- eller handicaporganisation m.v.,  

 ikke i denne forbindelse pådrager sig ansvar for indholdet af den  

 information/rådgivning,  

 som kvinden efterfølgende måtte modtage.
Hvis kvinden ikke har bopæl i Danmark, bør lægen endvidere  

 oplyse hende om, at hun som udgangspunkt selv skal afholde udgiften til  

 indgrebet, jf. nærmere nedenfor under D.
Betaling.
Ønsker kvinden fortsat svangerskabsafbrydelse eller  

 fosterreduktion efter at have modtaget vejledning, skal lægen henvise hende  

 til  

 et offentligt hospital.
Kvinden bør endvidere oplyses om, at  

 svangerskabsafbrydelse inden udløbet af 12. svangerskabsuge også kan  

 foretages  

 på private hospitaler eller klinikker.
 Der skal ikke indhentes en erklæring fra den eventuelle fader,  

 uanset om denne er kvindens ægtefælle.
Ved henvisningen til sygehuset bør det af den praktiserende  

 læges oplysninger fremgå, at kvinden opfylder betingelserne for  

 svangerskabsafbrydelse eller fosterreduktion uden tilladelse, samt at kravene  

 i  

 lovens § 5, stk. 1, § 6, stk. 1, og § 8,  

 stk. 2-3  

 og 5-6, jf. § 1, stk. 2, og § 5 i bekendtgørelse om  

 svangerskabsafbrydelse og fosterreduktion er opfyldt, således at det i  

 almindelighed ikke vil være nødvendigt for sygehuset at indhente yderligere  

 oplysninger med risiko for derved at forsinke tidspunktet for indgrebet.
Det  

 er  

 af afgørende betydning, at indgrebet af hensyn til kvinden og fristen kan  

 foretages hurtigt.
Det skal således sikres, at anmodningen er fremsat af  

 kvinden selv, og at forældremyndighedens indehaver har samtykket i  

 anmodningen,  

 hvis kvinden er under 18 år og ikke har indgået ægteskab.
Endvidere skal  

 kvinden være vejledt om muligheden for at få vejledning om støtte til  

 gennemførelse af svangerskabet, om indgrebets beskaffenhed, om følger og  

 risici  

 samt om muligheden for støttesamtaler før og efter indgrebet.
 Hvis lægen foretager henvisningen af kvinden til sygehuset  

 elektronisk, skal den underskrevne blanket opbevares af lægen efter  

 principperne i § 13 i lægeloven og § 10 i bekendtgørelse nr. 846 af  

 13. oktober 2003 om lægers pligt til at føre ordnede optegnelser  

 (journalføring).
I tilfælde, hvor svangerskabsafbrydelse eller fosterreduktion  

 kræver tilladelse fra samrådet, skal lægen, hvis kvinden ønsker det, straks  

 forelægge anmodningen for vedkommende amtskommune (kommune) sammen med en  

 udtalelse om sagen.
En læge, der modtager en anmodning om  

 svangerskabsafbrydelse  

 eller fosterreduktion, kan således ikke på egen hånd afvise denne.
 Det er af væsentlig betydning for amtskommunens (kommunens)  

 behandling af sagerne og for disses hurtige gennemførelse, at den  

 praktiserende  

 læge omgående henviser kvinden til amtskommunen (kommunen) og ved  

 henvisningen  

 giver så fyldige oplysninger som muligt såvel om de medicinske forhold som om  

 kvindens og hendes families sociale og økonomiske forhold og hendes  

 personlige  

 og familiemæssige vanskeligheder i det omfang, lægen måtte have kendskab  

 hertil.
Lægen bør således så vidt muligt ved alle henvisninger oplyse om -  

 	  

    

 kvindens fulde navn, bopæl og  

 personnummer, -  

 	  

    

 at anmodningen er fremsat af kvinden  

 selv, jf. lovens § 5, stk. 1, -  

 	  

    

 at der er samtykke fra  

 forældremyndighedens indehaver, hvis kvinden er under 18 år og ikke har  

 indgået  

 ægteskab, jf. lovens § 6, stk. 1, og -  

 	  

    

 at kvinden er vejledt om, at hun ved  

 henvendelse til amtskommunen (kommunen) kan få vejledning om de foreliggende  

 muligheder for støtte til gennemførelse af svangerskabet og for støtte efter  

 barnets fødsel, om indgrebets beskaffenhed og direkte følger samt om den  

 risiko, der må antages at være forbundet med indgrebet, samt om muligheden  

 for  

 støttesamtaler, jf. lovens § 8, stk. 2-3 og 5.
 -  

 	  

    

 at kvinden er tilbudt oplysning om  

 muligheden for supplerende oplysning og rådgivning fra relevante  

 handicaporganisationer, hvis anmodningen om svangerskabsafbrydelse eller  

 fosterreduktion er fremsat i henhold til lovens § 3, stk. 1, nr. 3,  

 eller § 3 a, stk. 3.
B.
Offentlige og private sygehuse og klinikker Den læge, der er ansvarlig for indgrebet, er i tilfælde, hvor  

 der ikke foreligger tilladelse efter lovens § 3, § 3 a, stk. 2  

 og 3, under strafansvar efter lovens § 14 forpligtet til at påse, at  

 betingelserne i lovens § 1, § 2, § 3 a, stk. 1, eller  

 § 3 b er opfyldt.
Lægen er endvidere under strafansvar forpligtet til at  

 sikre sig, at betingelserne i lovens § 5, § 6, § 8,  

 stk. 3,  

 og § 10, stk. 1, er opfyldt.
 I de tilfælde, hvor kvinden fremsætter anmodningen om  

 svangerskabsafbrydelse eller fosterreduktion over for en sygehuslæge på et  

 offentligt eller privat hospital eller klinik og således ikke har modtaget  

 vejledning fra en praktiserende læge, skal den pågældende læge sørge for at  

 give kvinden den vejledning, som er nævnt i lovens § 8, stk. 3 og  

 5-6. Vejledningen skal gives på samme måde som anført ovenfor i Afsnit A.
For så vidt angår den medicinske indikation, jf. lovens § 2  

 og § 3 b, vil lægen som regel ved sin egen undersøgelse kunne  

 konstatere,  

 om betingelserne for svangerskabsafbrydelse eller fosterreduktion er opfyldt.  

 Det  

 er ikke nødvendigt, at lægen selv har konstateret farens tilstedeværelse, men  

 han kan lægge en erklæring fra en anden læge, f.eks. en speciallæge i  

 psykiatri, til grund.
Hvis der til konstatering af, om betingelserne er  

 opfyldt, kræves andre specialundersøgelser, bør sådanne sædvanligvis  

 foretages  

 i samarbejde med sygehusvæsenets andre afdelinger og kun undtagelsesvis  

 gennem  

 amtskommunen (kommunen).
Hvis sygehusets læge finder, at en patient har behov for social  

 og juridisk bistand i forbindelse med graviditeten, bør kvinden opfordres til  

 at søge bistand i opholdskommunen.
I de tilfælde, hvor der er mulighed for,  

 at  

 tilbudet om hjælp kan få indflydelse på kvindens beslutning om at lade  

 indgrebet  

 gennemføre, bør henvendelsen til opholdskommunen foretages, før indgrebet  

 gennemføres, medmindre der herved opstår risiko for overskridelse af  

 12-ugersfristen.
C.
Særligt om sager, der er modtaget i en  

 amtskommune eller i en kommune, der ikke er omfattet af den amtskommunale  

 inddeling Amtskommunen (kommunen) skal i  

  

 sager om  

 svangerskabsafbrydelse og fosterreduktion uden tilladelse,  

  

 når der henvises  

 til et hospital, oplyse om kvindens bopæl, eventuelle telefonnummer og  

 personnummer, om anmodningen er fremsat af kvinden selv, om der eventuelt er  

 samtykke fra forældremyndighedens indehaver, og om der er givet vejledning om  

 støttesamtaler, jf. cirkulære om behandling af sager om  

 svangerskabsafbrydelse  

 og fosterreduktion § 1, stk. 2.
På samme måde skal amtskommunen (kommunen), inden  

  

 sager om  

 svangerskabsafbrydelse eller fosterreduktion efter tilladelse  

  

 forelægges  

 for samrådet, sikre sig, at der er givet vejledning om støttesamtaler.
De  

 betingelser, som er nævnt i cirkulæres § 3, skal tillige være opfyldt.  

 Det  

 skal således sikres, at anmodningen er fremsat af kvinden selv, og at  

 forældremyndighedens indehaver har samtykket i anmodningen, hvis kvinden er  

 under 18 år og ikke har indgået ægteskab.
Endvidere skal kvinden være vejledt  

 om muligheden for at få vejledning om støtte til gennemførelse af  

 svangerskabet,  

 om indgrebets beskaffenhed, om følger og risici samt om muligheden for  

 støttesamtaler før og efter indgrebet.
Endelig skal kvinden være tilbudt  

 oplysning om muligheden for supplerende oplysning og rådgivning fra relevante  

 handicaporganisationer, hvis anmodningen om svangerskabsafbrydelse eller  

 fosterreduktion er fremsat i henhold til lovens § 3, stk. 1, nr. 3,  

 eller § 3 a, stk. 3.
D.
Betaling Udgifterne i anledning af svangerskabsafbrydelse og  

 fosterreduktion afholdes efter bestemmelserne i kapitel 2 i lov om  

 sygehusvæsenet  

 eller lov om offentlig sygesikring af bopælsamtskommunen.
 For så vidt angår kvinder med bopæl i Danmark afholdes  

 udgifterne i anledning af svangerskabsafbrydelse eller fosterreduktion af  

 bopælsamtskommunen, jf. lov om sygehusvæsenet og lov om offentlig  

 sygesikring.
 Udgifterne i anledning af en svangerskabsafbrydelse, der  

 foretages på et privat hospital eller klinik uden overenskomst med den  

 offentlige sygesikring, afholdes af patienten, medmindre det amt (kommunen),  

 hvorunder patienten hører, har besluttet at benytte pågældende privathospital  

 eller klinik til denne opgave som en del af amtets sygehustilbud.
En kvinde bosat i udlandet skal som udgangspunkt selv afholde  

 udgiften til indgrebet, herunder udgifter til støttesamtaler og tolkebistand,  

 uanset om indgrebet bliver udført på et privat hospital eller klinik eller på  

 et offentligt hospital.
Endvidere må en kvinde, der ikke har bopæl her i  

 landet, selv fremskaffe eventuelt nødvendige dokumenter, ligesom oversættelse  

 af disse dokumenter må ske for kvindens regning.
III.
Særligt om  

 afholdelse af støttesamtaler Efter lovens § 8, stk. 5, skal kvinden forud for og  

 efter indgrebet tilbydes en støttesamtale.
A.
Formålet med og indholdet af støttesamtaler Ved anmodninger om svangerskabsafbrydelse er formålet med en  

  

 støttesamtale  

 forud for et indgreb  

  

 at give kvinden den nødvendige støtte til selv at  

 træffe sin beslutning om, hvorvidt hun ønsker svangerskabsafbrydelse eller at  

 gennemføre svangerskabet.
 Ved anmodninger om fosterreduktion er formålet med en støttesamtale  

 forud for indgrebet at give kvinden den nødvendige støtte til selv at træffe  

 sin beslutning om at få foretaget fosterreduktion under svangerskabet.
 Støttesamtalen må således hverken forsøge at påvirke kvinden i  

 retning af at gennemføre eller afbryde svangerskabet eller få foretaget  

 fosterreduktion, men alene søge at give kvinden et så fuldstændigt grundlag  

 som  

 muligt at træffe beslutningen på.
 Den, der foretager støttesamtalen, bør søge at klarlægge,  

 hvorfor kvinden eventuelt ønsker svangerskabsafbrydelse eller  

 fosterreduktion.  

 Også konsekvenserne af at henholdsvis gennemføre og afbryde svangerskabet/få  

 foretaget fosterreduktion bør drøftes med kvinden.
Der bør fokuseres på de psykiske og sociale aspekter af at  

 henholdsvis gennemføre og afbryde svangerskabet, uden at samtalen dog  

 nødvendigvis skal være begrænset hertil.
Samtalen bør således være orienteret  

 omkring kvindens aktuelle livssituation, og hvordan svangerskabet påvirker  

 denne.
 Formålet med en støttesamtale  

  

 efter et indgreb  

  

 er at give  

 kvinden støtte til at komme igennem eventuelle psykiske gener som følge af  

 indgrebet.
 Det bør overvejes at lade spørgsmålet om prævention indgå i  

 samtalen.
 Kvinder, som har fået foretaget svangerskabsafbrydelse efter 12.  

 graviditetsuge, bør orienteres om muligheden for under visse betingelser at  

 få  

 sygesikringstilskud til akut psykologhjælp i op til 12 konsultationer.
B.
Gennemførelse af støttesamtaler Støttesamtaler kan gennemføres som en konsultation hos egen læge  

 eller som rådgivning inden for eller uden for det etablerede sundhedssystem.  

 Rådgivere kan på www.abortnet.dk finde informationer til professionelle om  

 svangerskabsafbrydelse og fosterreduktion.
Der stilles ikke specifikke uddannelses- eller erfaringsmæssige  

 krav til den, der udfører rådgivningen.
Dette gælder også rådgivning uden for  

 det etablerede sundhedssystem.
Det eneste krav, der således stilles, er, at  

 rådgivningen ikke må have til hensigt at forsøge at formå kvinden til at  

 træffe  

 en bestemt beslutning.
Det er kvindens eget valg, hvor hun eventuelt ønsker rådgivning,  

 og det er op til hende selv at opsøge de enkelte tilbud.
Der henvises i denne  

 forbindelse til pjecen »Hvis du overvejer abort«.
 Det skal generelt tilstræbes, at støttesamtaler  

  

 før indgrebet  

  

 gennemføres så hurtigt som muligt, således at eventuelle frister kan  

 overholdes.
 Kvindens egen læge  

  

 har generelt gode forudsætninger for  

 at tilbyde støttesamtaler før og efter en svangerskabsafbrydelse, idet lægen  

 ofte vil have viden om kvindens familieforhold og sociale situation.  

 Endvidere  

 vil lægen ofte allerede være i kontakt med kvinden, og det vil derfor være  

 muligt at gennemføre en eventuel støttesamtale hurtigt.
 Tilsvarende vil den fertilitetsbehandlende læge kunne tilbyde  

 støttesamtaler i tilfælde, hvor en kvinde overvejer fosterreduktion.
 Ved rådgivning  

  

 i offentligt regi  

  

 må kvindens valg af  

 støttesamtale ske under hensyn til gældende henvisningsregler, hvis  

 rådgivningen skal finansieres helt eller delvist af sygehusene/sygesikringen.
En støttesamtale  

  

 efter indgrebet  

  

 kan f.eks. finde sted  

 hos en sygeplejerske i gynækologisk ambulatorium/afdeling på sygehuset eller  

 hos en jordemoder.
Samtalen vil imidlertid ikke kunne gennemføres umiddelbart  

 efter indgrebet på grund af kvindens påvirkning af narkose.
Et stigende antal svangerskabsafbrydelser udføres som en  

 medicinsk svangerskabsafbrydelse.
Efter en medicinsk svangerskabsafbrydelse  

 indkaldes kvinden til en kontrolundersøgelse på sygehuset, og en eventuel  

 støttesamtale vil f.eks. kunne finde sted ved samme lejlighed.
 Ved sene svangerskabsafbrydelser (efter 12. graviditetsuge) kan  

 den praktiserende læge både før og efter indgrebet henvise kvinder, der har  

 ansøgt om eller fået foretaget svangerskabsafbrydelse, til rådgivning hos  

 psykolog med tilskud fra den offentlige sygesikring, jf. § 1, nr. 8, i  

 bekendtgørelse om tilskud efter sygesikringsloven til psykologbehandling for  

 særligt udsatte grupper.
IV.
Afsluttende  

 bestemmelser Vejledning nr. 92 af 11. september 2002 bortfalder.
