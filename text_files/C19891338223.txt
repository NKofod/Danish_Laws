120. Kontrol af økologisk jordbrugsproduktion Retsgrundlag Lov nr. 363 af 10. juni 1987 om økologisk jordbrugsproduktion. (40.109.) Landbrugsministeriets bekendtgørelse nr. 830 af 15. december 1987 om  

 økologisk jordbrugsproduktion (autorisation af jordbrugsbedrifter. (40.97).
Statens Plantetilsyns regler af 1. juli 1988 for autorisation af  

 jordbrugsbedrifter til økologisk jordbrugsproduktion. (40.110.) Formularer:
 Nr. 105. Ansøgning om autorisation af jordbrugsbedrift til økologisk  

 jordbrugsproduktion.
 Nr. 106. Omlægningsplan husdyrhold.
 Nr. 107. Omlægningsplan planteavl 1.
 Nr. 108. Omlægningsplan planteavl 2.
 Nr. 109. Indkøb gødning og foder.
 Nr. 110. Forpagtningsforhold.
 Nr. 111. Husdyr logbog.
 Nr. 112. Drift af andre ejendomme.
 Nr. 113. Kontrolrapport for økologisk jordbrugsproduktion med tilhørende  

 skemaer 16, 17, 18, 19, 20, 24, 25 og 26.
 Nr. 114. Autorisation af jordbrugsbedrift til økologisk  

 jordbrugsproduktion (til bedrifter med husdyr).
 Nr. 115. Autorisation af jordbrugsbedrift til økologisk  

 jordbrugsproduktion (til bedrifter uden husdyr).
 Nr. 116. Rapport vedrørende økologisk jordbrugsproduktion 1989.
 Nr. 117. Meddelelse om kontrolbesøg.
120.1. Orientering om bekendtgørelsens bilag Statens Plantetilsyns orientering om bekendtgørelsens bilag 1989.
 Orientering om bekendtgørelsens bilag.
 Nedenstående punkter henviser til bilaget i landbrugsministeriets  

 bekendtgørelse nr. 830 af 15. december 1987 om økologisk jordbrugsproduktion.
Ad. 4. For jordbrugsbedrifter, der tidligere har været under kontrol af  

 Landsforeningen Økologisk Jordbrug eller Demeterforbundet, kan arealer  

 kontrolleret af disse foreninger i 1987 eller 1988 noteres som økologiske  

 arealer på autorisationstidspunktet.
Dette kræver, at dokumentation for  

 kontrollen medsendes ansøgningen.
Ad. 5. Ved samme afgrøde forstås sorter af samme art.
I øvrigt begrænses  

 anvendelsen af avlen som foder på bedriften af punkt 13. Heri står der, at  

 mindst 75 pct. af foderet til økologiske husdyr, beregnet på basis af  

 foderenheder, skal have oprindelse på et økologisk areal.
Ad. 6. Tilsynet dispenserer i 1989 fra kravet i de tilfælde, hvor der ikke  

 kan fremskaffes frø og planter med oprindelse på et økologisk areal.
Det  

 noteres på omlægningsplan-planteavl 1, hvis såsæden er ikke-økologisk og en  

 mærkeseddel eller sæk gemmes sammen med fakturaen som dokumentation.
Ved avl af lægge- og spisekartofler skal bestemmelserne i  

 landbrugsministeriets bekendtgørelser overholdes.
Statens Plantetilsyn  

 fremsender disse bekendtgørelser efter anmodning.
Ad. 7. Ved komposteret husdyrgødning og ajle forstås komposteret fast  

 husdyrgødning samt gylle og ajle.
Ved kompostering forstås omsætning under  

 ilttilgang.
De retningsgivende kvælstofmængder pr. arealenhed findes i hæftet  

 »Orientering fra Statens Plantetilsyn om: Sædskifteplaner,  

 gødningsplaner, grønne marker i Jordbruget.« Ad. 9. Betingelserne for bekæmpelse af planteskadegørere omfatter også  

 bekæmpelse på udyrkede arealer, gårdspladser, tørrerier, lagre m.m. samt  

 desinfektion af driftsanlæg, bygninger, lagerkasser m.m.
Ad. 10. Ved »økologisk husdyr« forstås et dyr, der har levet  

 hele sit liv under økologiske produktionsforhold, dog mindst 30 dage.
Ved  

 økologiske produktionsforhold forstås, at dyret lever under forhold, der  

 opfylder punkterne 11-15 i bekendtgørelsens bilag.
Ved »økologisk  

 husdyr« forstås også et dyr af ikke-økologisk oprindelse, der har levet  

 en bestemt periode under økologiske produktionsforhold.
Der gælder således  

 følgende regler:
 ved produktion af mælk og æg, skal dyret have levet 30 dage under  

 økologiske produktionsforhold, inden det kaldes »økologisk husdyr«  

 og inden produkterne kan kaldes økologiske.
 ved produktion af kød skal dyret have levet 1 år under økologiske  

 produktionsforhold, inden det kaldes »økologisk husdyr« og inden  

 produkterne kan kaldes økologiske.
For jordbrugsbedrifter, hvor husdyrproduktion hidtil har været  

 kontrolleret og godkendt af Demeterforbundet eller Landsforeningen Økologisk  

 Jordbrug, kan produktionen godkendes som økologisk på  

 autorisationstidspunktet.
Dette kræver, at dokumentation for kontrol i 1988  

 medsendes ansøgningen.
 Ad. 12. Foderstoffer med indhold af konserveringsmidler må ikke anvendes,  

 eks. ammoniakbehandlet halm.
Ad. 14. Efter udløbet af den tilbageholdelsestid Veterinærdirektoratet har  

 fastsat gælder følgende for produktion af I logbogen noteres, hvornår det enkelte dyr og dermed produktet igen er  

 økologisk.
 Ad. 15. Ved opstaldning samt røgt og pleje af de enkelte husdyrarter  

 gælder følgende:
 Malkekvæg:
Opstaldning i bindestald, løsdriftstald eller lignende.
Dyrene skal  

 jævnligt have adgang til at motionere samt have adgang til et rent, strøet  

 leje med fast gulv.
 Ved opstaldning i bindestald skal dyrene på græs i mindst 150 dage om  

 året, medens der ved opstaldning i løsdriftsfald eller lignende ikke findes  

 krav om græsning.
 Kødkvæg:
 Udendørs hele året eller opstaldning om vinteren i bindestald,  

 løsdriftstald eller lignende.
 Hvor dyrene går ude hele året, skal de have adgang til et læskur med et  

 rent, strøet leje.
 Ved opstaldning om vinteren skal dyrene jævnligt have adgang til at  

 motionere og de skal have adgang til et rent, strøet leje med fast gulv.
 Får:
 Som kødkvæg.
 Søer:
Må ikke fixeres.
Søerne skal have et leje- og et gødeareal, der er  

 tilstrækkeligt til, at dyrenes naturlige bevægelsesmønster tilgodeses.  

 Lejearealet skal være strøet.
 Smågrise skal fravænnes kuldvis, tidligst 8 uger efter faringstidspunktet.  

 Haleklipning af smågrise er ikke tilladt.
 Slagtesvin:
Skal have et leje- og et gødeareal, der er tilstrækkeligt til, at dyrenes  

 naturlige bevægelsesmønster tilgodeses.
Lejearealet skal være strøet.
 Høns:
Må ikke gå på net-gulv.
Gulvarealet skal være tilstrækkeligt stort til at  

 dyrenes naturlige bevægelsesmønster tilgodeses.
Hønsene skal have mulighed for at søge føde ved hak og skraben og for at  

 hvile ved at sidde på pind.
Desuden skal de have adgang til det fri.
120.2. Ansøgning om autorisation 120.2.1. Ansøgning Avlere der ønsker deres bedrift autoriseret, tilsendes ansøgningsskema med  

 bilag. (bilag 2) Ansøgningen skal være indgivet til Center for Landbrug senest den 1.  

 april, det år hvor produktionen gennemføres efter økologiske principper.
Ansøgningen skal indeholde de relevante skemaer (formular 105-110) samt  

 skitse over alle arealer der drives af ansøgeren.
Ansøgningen skal være  

 underskrevet af den driftsansvarlige og lægningsplanerne attesteret af en  

 konsulent angivet i adresselisten (se bilag 2).
 Bedriften autoriseres efter gennemført kontrol omkring august.
120.2.2 Registrering EDB-registrering foretages ved modtagelse af ansøgning.
 På Center for Landbrug oprettes sagsmappe til brug ved arkivering af  

 ansøgning, kontrolrapporter og skrivelser vedrørende sagen.
 Ved første kontrol af bedriften oprettes sagsmappe på lokalkontoret,  

 indeholdende skitser samt kopi af omlægningsplaner, skrivelser m.v.
120.3 Supplerende materiale 120.3.1 Udsendelse af supplerende materiale Skemamateriale angående supplerende oplysninger vedrørende driften det  

 pågældende år udsendes til alle autoriserede bedrifter fra Center for  

 Landbrug (bilag 3).
120.3.2 Indsendelse af supplerende materiale Supplerende oplysninger vedrørende driften det pågældende år skal være  

 Center for Landbrug i hænde senest 20. april.
 I øvrigt er ansøgeren pligtig til omgående at meddele ændringer af arealer  

 eller husdyrarter som anført i autorisationsskrivelsen (formular 114 eller  

 115).
120.4 Kontrol af bedrifter 120.4.1 Udsendelse af kontrolanmodning til lokalkontorer Til brug ved kontrol på bedrifterne udskrives fra Center for Landbrug  

 liste over autoriserede bedrifter samt nye ansøgere.
Samtidig udsendes  

 kontrolrapport (formular 113, udfyldt med reg.nr. samt afkrydsning af, hvad  

 der ønskes kontrolleret), samt kopi af kortskitse, omlægningsplan husdyrhold,  

 omlægningsplan planteavl 1 og andre relevante skemaer og breve.
 Kontroltidspunkt meddeles til avler på formular 117 eller ved telefon.
120.4.2 Vejledning til kontrollens gennemførelse Fremgår af bilag 4: Vejledning til kontrolrapport.
120.4.3 Kontrolbesøg 2. kvartal Alle bedrifter kontrolleres i maj-juni måned.
Sædskifte- og gødningsplaner gennemgåes, og afgrøderne på de enkelte  

 marker samt antal og art af husdyr kontrolleres.
I øvrigt kontrolleres  

 forhold af betydning for den økologiske produktion (gødskning, kemikalier  

 m.m.).
120.4.4 Kontrolbesøg 4. kvartal Alle bedrifter med husdyr, der overgår til økologiske produktionsforhold  

 inden 01.12. indeværende år, kontrolleres.
 Kontrollen omfatter:
 Udbytte af foderafgrøder.
 Indkøb af foder siden 01.07. samme år.
 Foderbeholdning.
 Staldforhold.
 Medicinforbrug (logbog formular 111).
120.4.5 Registrering af kontrolresultater Udfyldte kontrolrapporter med tilhørende skemaer og eventuelt ændrede  

  kortskitser indsendes løbende til Center for Landbrug.
De øvrige  

 udsendte kopier, avlers ansøgning og breve opbevares på lokalkontoret til  

 senere brug.
 Oplysningerne registreres løbende på Center for Landbrug.
120.5 Autorisation af bedrifter 120.5.1 Autorisation Efter sommerens kontrol tages stilling til, hvorvidt en bedrift kan  

 autoriseres.
I bekræftende fald meddeles autorisation til avleren (formular  

 114 eller 115) sammen med rapport vedrørende økologisk jordbrugsproduktion  

 (formular 116) se 120.5.2.
 Autorisation meddeles, såfremt kontrol ikke afslører uoverensstemmelse med  

 bekendtgørelse og regler.
120.5.2 Rapport vedrørende økologisk jordbrugsproduktion Hvert år udsendes fra Center for Landbrug en rapport vedrørende økologisk  

 jordbrugsproduktion (formular 116) til samtlige bedrifter, hvor  

 bekendtgørelse og regler overholdes.
120.5.3 Meddelelse til avler ved overtrædelser Såfremt produktionen foregår i strid med bekendtgørelsen, tilbagekalder  

 tilsynet autorisationen efter at sagen har været forelagt det Økologiske  

 Jordbrugsråd til udtalelse.
 Ved mindre overtrædelser vil påtale tilsendes avleren fra Center for  

 Landbrug, hurtigst muligt efter kontrollens afslutning.
120.5.4 Omlægningsstøtte I henhold til bekendtgørelse nr. 16 af 12. januar 1989 kan  

 omlægningsstøtte søges til bedrifter som er kontrolleret og autoriseret af  

 SPT.
Kopi af autorisationsskrivelser og rapporter vedrørende den økologiske  

 jordbrugsproduktion det pågældende år fremsendes til Jordbrugsdirektoratet,  

 som administrerer omlægningsstøtten.
120.5.5 Dispensations- og ankemulighed Dispensation til autorisation i særlige tilfælde og på særlige vilkår samt  

 dispensation til i et nærmere fastsat tidsrum at fravige betingelserne i  

 bekendtgørelsens bilag, kan meddeles efter udtalelse fra det Økologiske  

 Jordbrugsråd.
 I 1989 er givet generel dispensation til anvendelse af ikke-økologisk  

ubejdset udsæd, hvis økologisk udsæd ikke kan skaffes.
 Afgørelser truffet af tilsynet kan ankes til Landbrugsministeren.
120.6 Udførsel af økologiske produkter Efter anmodning kan tilsynet udstede erklæring om, at et parti økologiske  

 produkter er produceret på en autoriseret jordbrugsbedrift.
Denne anmodning  

 skal stiles til Center for Landbrug.
120.7 Rapport Ultimo september udarbejdes rapport med tilhørende statistik over kontrol  

 af de økologiske jordbrugsbedrifter for indeværende år.
