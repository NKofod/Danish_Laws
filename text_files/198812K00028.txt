Nr LSF 28 Forslag til Lov om tilskud til jordbrugets konsulentvirksomhed Fremsat af landbrugsministeren (Tørnæs) den 6. oktober 1988 Vedtaget ved tredjebehandling den 16. december 1988 Lov nr. 813 af 21/12/1988 § 1. Statstilskud kan ydes til delvis dækning af udgifter, som afholdes til konsulentvirksomhed af sammenslutninger for faglig oplysningsvirksomhed inden for jordbruget på de faglige områder, der er angivet i § 5.
 Stk. 2. Landbrugsministeren fastsætter, hvilke sammenslutninger der kan  

 ydes tilskud til efter loven.
 Stk. 3. Landbrugsministeren godkender tilskudsmidlernes anvendelse og kan  

 fastsætte nærmere regler herom.
 § 2. Tilskuddet kan ydes inden for en beløbsramme, der fastsættes på de  

 årlige finanslove.
 § 3. Tilskud til den enkelte sammenslutning ydes inden for en beløbsramme,  

 der fastsættes af landbrugsministeren.
 Stk. 2. Landbrugsministeren fastsætter endvidere, hvilke udgifter til  

 konsulentvirksomhed der er tilskudsberettiget.
 § 4. Landbrugsministeren fastsætter, hvilke uddannelsesmæssige,  

 efteruddannelsesmæssige og beskæftigelsesmæssige krav rådgivningspersonale  

 skal opfylde, for at tilskud kan ydes til delvis dækning af udgifter ved  

 rådgivningen.
 Stk. 2. Personer, der er beskæftiget med rådgivningsvirksomhed, hvortil  

 der ydes tilskud, må ikke i deres vejledning tage andre hensyn end de rent  

 faglige eller anbefale bestemte handelsforbindelser.
 § 5. Statstilskud kan ydes til konsulentvirksomhed inden for følgende  

 faglige områder:
 1) Planteavl.
 2) Husdyrbrug.
 3) Landøkonomisk ungdomsarbejde.
 4) Redskabs- og maskinbrug.
 5) Husholdning.
 6) Driftsøkonomi.
 7) Landbrugsbyggeri.
 8) Erhvervs- og samfundsmæssig vejledning.
 Stk. 2. Landbrugsministeren kan foretage ændringer i listen over faglige  

 områder i stk. 1.
 Stk. 3. Med virkning fra finansåret 1991 udgår stk. 1, nr. 5, som  

 tilskudsberettiget fagligt område.
 § 6. Tilskud til godkendte udgifter ydes med højst 70 pct.
 Stk. 2. Landbrugsministeren kan dog i tilfælde, hvor konsulentvirksomheden  

 udøves under særlig vanskelige forhold, eller hvor særlige aktiviteter ønskes  

 fremmet, fastsætte, at tilskud til godkendte udgifter ydes med en højere pct.  

 end 70.
 § 7. Landbrugsministeren kan bestemme, at tilskuddet til de  

 sammenslutninger, der er nævnt i § 1, stk. 2, nedsættes med en vis procentdel  

 årligt med henblik på at etablere en pulje til omfordeling og fremme af  

 rådgivningen på særlige områder.
 Stk. 2. Landbrugsministeren træffer afgørelse om anvendelse af den pulje,  

 der er nævnt i stk. 1.
 § 8. Såfremt et konsulentfællesskab mellem godkendte sammenslutninger  

 ophører, fordeler landbrugsministeren tilskuddet mellem de sammenslutninger,  

 der deltager i fællesskabet.
§ 9. Tilskud efter denne lov bortfalder, 1) hvis tilskudsmodtageren har givet urigtige eller vildledende  

 oplysninger eller har fortiet oplysninger af betydning for ydelse af  

 tilskuddet, eller 2) hvis betingelserne for støtte ikke længere er opfyldt.
 Stk. 2. I de tilfælde, der er nævnt i stk. 1, kan landbrugsministeren  

 bestemme, at ydede beløb skal tilbagebetales helt eller delvis.
 Stk. 3. Når forholdene taler derfor, kan landbrugsministeren gøre  

 undtagelse fra bestemmelserne i stk. 1.
 § 10. Landbrugsministeren kan fastsætte nærmere regler for  

 tilskudsordningens gennemførelse og administration.
 § 11. Henlægger landbrugsministeren sine beføjelser efter loven til  

 Jordbrugsdirektoratet eller andre institutioner under Landbrugsministeriet,  

 kan ministeren fastsætte regler om adgangen til at klage over disse  

 myndigheders afgørelse, herunder om at klage ikke skal kunne indbringes for  

 højere administrativ myndighed.
 § 12. Tidspunktet for lovens ikrafttræden fastsættes af  

 landbrugsministeren.
 § 13. Lov om tilskud til den landøkonomiske konsulentvirksomhed, jf.  

 lovbekendtgørelse nr. 896 af 28. december 1987, ophæves.
 § 14. Loven gælder ikke for Færøerne og Grønland.
Oprindeligt fremsat forslag § 1. Statstilskud kan ydes til delvis dækning af udgifter, som afholdes til konsulentvirksomhed af sammenslutninger for faglig oplysningsvirksomhed inden for jordbruget på de faglige områder, der er angivet i § 5.
 Stk. 2. Landbrugsministeren fastsætter, hvilke sammenslutninger der kan  

 ydes tilskud til efter loven.
 Stk. 3. Landbrugsministeren godkender tilskudsmidlernes anvendelse og kan  

 fastsætte nærmere regler herom.
 § 2. Tilskuddet kan ydes indenfor en beløbsramme, der fastsættes på de  

 årlige finanslove.
 § 3. Tilskud til den enkelte sammenslutning ydes inden for en beløbsramme,  

 der fastsættes af landbrugsministeren.
 Stk. 2. Landbrugsministeren fastsætter endvidere, hvilke udgifter til  

 konsulentvirksomhed der er tilskudsberettiget.
 § 4. Landbrugsministeren fastsætter, hvilke uddannelsesmæssige,  

 efteruddannelsesmæssige og beskæftigelsesmæssige krav rådgivningspersonale  

 skal opfylde, for at tilskud kan ydes til delvis dækning af udgifter ved  

 rådgivningen.
 Stk. 2. Personer, der er beskæftiget med rådgivningsvirksomhed, hvortil  

 der ydes tilskud, må ikke i deres vejledning tage andre hensyn end de rent  

 faglige eller anbefale bestemte handelsforbindelser.
 § 5. Statstilskud kan ydes til konsulentvirksomhed inden for følgende  

 faglige områder:
 1) Planteavl.
 2) Husdyrbrug.
 3) Landøkonomisk ungdomsarbejde.
 4) Redskabs- og maskinbrug.
 5) Husholdning.
 6) Driftsøkonomi.
 7) Landbrugsbyggeri.
 8) Erhvervs- og samfundsmæssig vejledning.
 Stk. 2. Landbrugsministeren kan foretage ændringer i listen over faglige  

 områder i stk. 1.
 § 6. Tilskud til godkendte udgifter ydes med højst 70 pct.
 Stk. 2. Landbrugsministeren kan dog i tilfælde, hvor konsulentvirksomheden  

 udøves under særligt vanskelige forhold, eller hvor særlige aktiviteter  

 ønskes fremmet, fastsætte, at tilskud til godkendte udgifter ydes med en  

 højere pct. end 70.
 § 7. Landbrugsministeren kan bestemme, at tilskuddet til de  

 sammenslutninger, der er nævnt i § 1, stk. 2, nedsættes med en vis procentdel  

 årligt med henblik på at etablere en pulje til omfordeling og fremme af  

 rådgivningen på særlige områder.
 Stk. 2. Landbrugsministeren træffer afgørelse om anvendelse af den pulje,  

 der er nævnt i stk. 1.
§ 8. Såfremt et konsulentfællesskab mellem godkendte sammenslutninger  

 ophører, fordeler landbrugsministeren tilskuddet mellem de sammenslutninger,  

 der deltager i fællesskabet. § 9. Tilskud efter denne lov bortfalder 1) hvis tilskudsmodtageren har givet urigtige eller vildledende  

 oplysninger eller har fortiet oplysninger af betydning for ydelse af  

 tilskuddet, eller 2) hvis betingelserne for støtte ikke længere er opfyldt.
 Stk. 2. I de tilfælde, der er nævnt i stk. 1, kan landbrugsministeren  

 bestemme, at ydede beløb skal tilbagebetales helt eller delvist.
 Stk. 3. Når forholdene taler derfor, kan landbrugsministeren gøre  

 undtagelse fra bestemmelserne i stk. 1.
 § 10. Landbrugsministeren kan fastsætte nærmere regler for  

 tilskudsordningens gennemførelse og administration.
 § 11. Henlægger landbrugsministeren sine beføjelser efter loven til  

 Jordbrugsdirektoratet eller andre institutioner under Landbrugsministeriet,  

 kan ministeren fastsætte regler om adgangen til at klage over disse  

 myndigheders afgørelse, herunder om at klage ikke skal kunne indbringes for  

 højere administrativ myndighed.
 § 12. Tidspunktet for lovens ikrafttræden fastsættes af  

 landbrugsministeren.
 § 13. Lov om tilskud til den landøkonomiske konsulentvirksomhed, jf.  

 lovbekendtgørelse nr. 489 af 4. september 1975, ophæves.
 § 14. Loven gælder ikke for Færøerne og Grønland.
Bemærkninger til lovforslaget Almindelige bemærkninger Lovforslaget er i det væsentligste en genfremsættelse af lovforslag nr.
L  

 74 som blev fremsat af landbrugsministeren den 18. november 1987 og  

 førstebehandlet den 3. december 1987, jf.
Folketingstidende 1987-88(1.  

 samling) sp. 2001-2002 og 3269-3282. Lovforslaget blev ikke færdigbehandlet,  

 inden folketingsvalget den 10. maj 1988 blev udskrevet.
 Den tidligere foreslåede mulighed for at begrænse tilskuddet ved opløsning  

 af konsulentfællesskaber er udeladt.
 Med hensyn til puljeordningen, jf. lovforslagets § 7, er det hensigten at  

 fastsætte puljebeløbet til 2 pct. de første år, nyordningen er i kraft.
 1. Baggrund.
 Fremtidens jordbrug vil stille stadig større krav til jordbrugerens  

 faglige dygtighed og evner som driftsleder.
 Nye produktionsmetoder som følge af ny teknologi, de etiske og  

 sundhedsmæssige krav til husdyrenes behandling, samt de miljømæssige  

 aspekter, er eksempler på krav, som må indgå som selvstændige og væsentlige  

 hensyn i den moderne jordbrugsproduktion.
 Udviklingen vil således i stigende grad stille krav til jordbrugeren om  

 specialviden om nye produktioner, om økonomistyring og om ny teknologi (EDB,  

 mekanisering og automatisering).
 De øjeblikkelige vanskelige produktions- og afsætningsvilkår og den deraf  

 følgende tilpasning i EF's markedspolitik stiller herudover den enkelte  

 jordbruger overfor generelt øgede krav til udvikling og omstilling af  

 produktionen, som svarer til markedets behov.
Alle disse forhold vil indebære øgede krav til jordbrugerens uddannelse og  

 efteruddannelse, ligesom det i stigende grad vil være nødvendigt, at den  

 jordbrugsfaglige rådgivning er så kvalificeret som muligt, og indrettes så  

 fleksibelt, at den til stadighed kan yde jordbrugeren netop den rådgivning,  

 han/hun har brug for.
For at rådgivningen kan fungere effektivt, må  

 konsulenttjenesten tilpasse sig ændringer i jordbrugets vilkår rimeligt  

 hurtigt og må kunne formidle de nyeste forskningsresultater på  

 jordbrugsområdet ud til den enkelte bedrift på en så god måde som muligt.
 Det er en generel erfaring, at desto mere viden og erfaring den enkelte  

 jordbruger besidder, desto større udbytte har han/hun af samarbejdet med  

 konsulenttjenesten.
 Uddannelse, efteruddannelse, forskning og rådgivning er derfor vigtige  

 elementer i den landbrugspolitiske strategi, jf. landbrugsministerens  

 redegørelse herom i november 1986.
 Den landbrugspolitiske strategi koncentrerer sig om følgende  

 indsatsområder:
- Forædling, produktudvikling og markedsføring, - øget produktivitet og effektivitet, - omstilling og udnyttelse af nicher og biprodukter.
 Som opfølgning af den landbrugspolitiske strategi, har Folketinget  

 allerede vedtaget en styrkelse af efteruddannelsen inden for  

 jordbrugserhvervene med lov nr. 17 af 14. januar 1987, og på finanslov 1988  

 indgår en styrkelse af jordbrugsforskningen med sigte på en øget indsats på  

 områderne for den landbrugspolitiske strategi.
 Endvidere har en arbejdsgruppe under Landbrugsministeriet analyseret  

 behovet for en styrket landmandsuddannelse.
I forbindelse med Landbrugsministeriets landbrugspolitiske strategiarbejde  

 blev i juni 1986 nedsat en arbejdsgruppe til at undersøge og vurdere den  

 statslige tilskudsordning til jordbrugets konsulenttjeneste.
Arbejdsgruppen  

 fik følgende kommissorium:
»Arbejdsgruppen skal undersøge og nærmere konkretisere mulighederne  

 for at ændre tilskudssystemet med henblik på, at konsulentordningen kan  

 fungere så effektivt som muligt.
Det er i denne forbindelse et vigtigt mål at  

 opnå, at tilskudsordningen kan medvirke til at lette den tilpasning og  

 fleksibilitet i rådgivningstjenesten, som nødvendiggøres af de store  

 ændringer, der sker inden for landbruget i disse år (struktur, nye  

 produktioner, ny teknik m.v.).
 I overvejelserne skal inddrages spørgsmålet om finansiering i form af  

 bloktilskud«.
 Arbejdsgruppen, hvori deltog repræsentanter for jordbrugets  

 organisationer, afgav sin rapport i december 1986 med en række forslag til  

 ændringer af det eksisterende tilskudssystem.
 Nærværende lovforslag er baseret herpå.
 Rigsrevisionens beretning om konsulentordningerne inden for landbruget og  

 byerhvervene, som blev offentliggjort i juni 1987, har ligeledes været  

 inddraget i overvejelserne under forberedelsen af lovforslaget.
 2. Den nuværende tilskudsordning.
 Siden slutningen af forrige århundrede har staten ydet tilskud til den  

 landøkonomiske konsulentvirksomhed.
 De gældende regler for tilskud til konsulentvirksomhed inden for  

 landbruget er fastsat i lov nr. 182 af 28. april 1971 om tilskud til den  

 landøkonomiske konsulentvirksomhed med senere ændringer, jf.  

 lovbekendtgørelse nr. 489 af 4. september 1975 samt lov nr. 131 af 27. marts  

 1985.
Efter loven kan der ydes tilskud til delvis dækning af udgifter, som  

 afholdes til konsulentvirksomhed af sammenslutninger for faglig  

 oplysningsvirksomhed inden for landbrug, herunder landbrugets bierhverv,  

 skovbrug, gartneri, frugtavl, økonomisk havebrug og husholdning.
Der ydes for  

 tiden tilskud til følgende organisationer:
- De danske Landboforeninger, - Danske Husmandsforeninger, - De samvirkende danske Frøavlerforeninger, - Dansk Erhvervsgartnerforening, - Dansk Erhvervsfrugtavl, - Østifternes Haveselskab, - Det jydske Haveselskab, - Landsudvalget for Fjerkræ, - Dansk Pelsdyravlerforening, - Dansk Skovforening, - Det kgl. danske Landhusholdningsselskab.
 Tilskuddene ydes i dag inden for følgende faglige områder:
 1) Planteavl i landbrug, gartneri, økonomisk havebrug samt frugtavl.
 2) Alm. husdyrbrug, herunder pelsdyravl.
 3) Landøkonomisk ungdomsarbejde.
 4) Redskabs- og maskinbrug i land- og skovbrug, havebrug, gartneri og  

 frugtavl.
 5) Husholdning.
 6) Driftsøkonomi i landbrug, skovbrug, gartneri og frugtavl.
 7) Landbrugsbyggeri.
 8) Erhvervs- og samfundsmæssig vejledning.
9) Dyrkning af pyntegrønt og juletræer, jf.
Akt nr. 200/1987.
 Tilskud til konsulentordningen ydes som refusion med højst 70 pct. af  

 følgende på forhånd definerede udgifter:
- løn til agronomer eller tilsvarende (heltidsbeskæftigede), teknikere og  

 assistenter, - pensionspræmier, 12,75 pct. af den pensionsgivende løn til agronomer og  

 andre med tilsvarende uddannelse, - kørselsudgifter og efteruddannelse for agronomer og andre med  

 tilsvarende uddannelse samt assistenter med en af Undervisningsministeriet  

 godkendt særlig uddannelse (mellemteknikere).
 Landbrugsministeren kan dog med finansudvalgets tilslutning fastsætte, at  

 tilskuddet forhøjes til 85 pct. af de tilskudsberettigede udgifter i  

 tilfælde, hvor konsulentvirksomhed udøves under særligt vanskelige forhold.  

 Der gives i dag forhøjet tilskud til de såkaldte ø-konsulenter på Læsø, Ærø  

 og Samsø.
En tekstanmærkning på finansloven for 1988 (tekstanmærkning nr. 67 ad §  

 11.05.11.52.01) bemyndiger landbrugsministeren til at yde tilskud med en  

 lavere procentsats.
Tekstanmærkningen er begrundet i hensynet til muligheden  

 for løbende at foretage omprioriteringer inden for konsulenttjenesten.
På  

 forslag til finansloven for 1989 er der foreslået en tilsvarende  

 tekstanmærkning, der endvidere giver mulighed for at tilpasse  

 tilskudsniveauet til bevillingsrammen.
 I 1986 blev ydet tilskud til 976 konsulenter og dermed ligestillede, til  

 489 teknikere og til 345 assistenter.
 Ved Akt nr. 200/1987 blev der som et led i den landbrugspolitiske strategi  

 bevilget yderligere 35 konsulentnumre.
Tilskud til lønninger til konsulenter, teknikere og assistenter udgør  

 langt den største udgiftspost svarende til ca. 90 pct. af det samlede  

 statstilskud.
Andre større enkeltposter er tilskud til pensions- og  

 kørselsudgifter.
De forskellige tilskudsberettigede organisationer har hver for sig  

 etableret en konsulenttjeneste, hvoraf landbo- og husmandsforeningernes er  

 langt den største og samlet beslaglægger mere end 90 pct. af det samlede  

 tilskud.
Resten anvendes til konsulenttjenesten i de 9 andre organisationer,  

 hvoraf den største tilskudsmodtager er Dansk Erhvervsgartnerforening med et  

 tilskud på 3,4 pct. af det samlede statstilskud under ordningen.
 I landbo- og husmandsforeningerne er det, bortset fra den del af  

 tilskuddet, som går til den centrale fælleskonsulenttjeneste, de lokale  

 foreninger, der står som modtagere af statstilskuddet.
 I hovedparten af de øvrige tilskudsberettigede organisationer gælder, at  

 hovedorganisationerne står som modtagere af statstilskuddet.
 De tilskudsmodtagende foreninger har ofte, udover det  

 rådgivningspersonale, hvortil der ydes statstilskud, ansat  

 rådgivningspersonale uden statstilskud.
For landbo- og husmandsforeningernes vedkommende gælder det således, at  

 disse organisationers samlede rådgivningsvirksomhed omfatter ca. 3.500  

 personer, hvoraf staten yder tilskud til aflønning m.v. af ca. 1.700  

 personer.
Ansættelse af personale uden statstilskud sker især på  

 driftsøkonomiområdet.
 De samlede omkostninger ved gennemførelsen af landbo- og  

 husmandsforeningernes konsulenttjeneste er af organisationerne anslået til  

 ca. 1 mia. i 1987. Statstilskuddet udgør efter denne vurdering ca. 20 pct. af  

 foreningernes samlede udgifter til konsulentvirksomhed.
Målsætningen for landbo- og husmandsforeningernes konsulenttjeneste er at  

 yde en omfattende og dybtgående vejledning inden for alle bedriftstyper både  

 i etablerings-, drifts- og afhændelsesfasen.
Denne brede målsætning, at  

 skulle kunne rådgive enhver landmand i enhver situation, bevirker, at  

 konsulenttjenestens arbejdsopgaver bliver meget omfattende.
Det drejer sig om  

 følgende opgaver:
 - at formidle viden om produktionsmetoder og økonomi, miljø- og  

 ressourceforvaltning.
- at give direkte vejledning i konkrete valgsituationer vedrørende  

 bedrifternes fremtidsmuligheder, herunder vedrørende ændring af driftsform,  

 investeringer, erhvervsfremme- og erhvervsstøtteordninger, - løbende at registrere og kontrollere tekniske og økonomiske data om den  

 enkelte bedrift, - at gennemføre analyser, afprøvninger m.v., under praktiske forhold, - at fungere som bindeled mellem det praktiske erhvervs udøvere og  

 forsknings- og forsøgsvirksomhederne, - at formidle viden om ernærings- og forbrugsmæssige samt sociale forhold,  

 samt - at tilrettelægge uddannelsestilbud.
 Af det samlede rådgivningspersonale på ca. 1.700 personer inden for  

 landbo- og husmandsforeningerne, hvortil der ydes statstilskud, er ca. 150  

 ansat til varetagelse af specialrådgivning og udviklingsarbejde på landsplan.  

 Af de lokalt ansatte godt 1.500 personer er godt 80 pct. ansat via  

 landboforeningerne og knap 20 pct. via husmandsforeningerne.
 Rammen for landboorganisationernes konsulenttjeneste på landsplan er  

 Landbrugets Rådgivningscenter ved Århus, hvor landbo- og husmandsforeningerne  

 i fællesskab har oprettet landskontorer inden for alle fagområder bortset fra  

 driftsøkonomi og husholdning, hvor foreningerne har hver deres landskontor.  

 Der arbejder ialt ca. 122 konsulenter og 111 assistenter på centret  

 (personale med og uden statstilskud).
Landbrugets Rådgivningscenter varetager den landsdækkende  

 konsulentvirksomhed ved at støtte de lokale konsulenter med viden og  

 specialrådgivning, særlig i forbindelse med formidling af viden om forskning  

 og forsøg.
Endvidere varetages alle opgaver, der bedst løses centralt, af  

 rådgivningscentret.
Det drejer sig bl.a. om udvikling af nye metoder og  

 materialer til det faglige arbejde, herunder udvikling af edb-systemer, samt  

 koordinering af faglig virksomhed mellem organisationerne.
 Tilskudsordningen administreres på Landbrugsministeriets vegne af  

 Jordbrugsdirektoratet.
 3. Vurdering af det nuværende tilskudssystem.
 Det nuværende statslige tilskudssystem rummer en række principper og  

 fordele, som det er værd at holde fast ved og forbedre.
Det bygger for det første på en høj grad af selvforvaltning og  

 medfinansiering fra brugernes side.
Dette giver mulighed for, at rådgivningen  

 tilpasses i takt med ændringerne i jordbrugets behov.
 Endvidere er det gældende system kendetegnet ved relativ administrativ  

 enkelhed.
Det er vigtigt for den optimale udnyttelse af de samlede ressourcer, at  

 der er et så tæt samarbejde mellem tilskudsmodtagerne, som muligt.  

 Samarbejdet har da også været stigende i de senere år.
Således benyttes godt  

 1/3 af rådgivningspersonalet af landbo- og husmandsforeningerne i fællesskab.  

 Det vil fremover være nødvendigt, at tilskudsmodtagerne i stadig større  

 omfang arbejder sammen, idet også skovdrift, frugtavl m.v. bliver en  

 integreret del af landbrugsproduktionen.
 Det er derfor vigtigt, at tilskudsordningen tilskynder til et sådan  

 samarbejde.
 For at opnå det størst mulige udbytte af ordningen er det vigtigt, at en  

 række ulemper i den nuværende ordning rettes, hvis rådgivningstjenesten skal  

 blive i stand til at tilpasse sig fremtidens behov:
- det eksisterende system med tilskudsberettigede personalenumre har  

 bidraget til at give en fordeling af konsulenter med statstilskud mellem  

 fagområder og geografiske områder, som muligvis ikke svarer til det nuværende  

 rådgivningsbehov, - den nuværende konsulentordning rummer et for ringe incitament til at  

 tilgodese vækstområder og nye områder som f.eks. miljøforanstaltninger,  

 økologi, alternative produktioner, nicher etc., - landbo- og husmandsforeningerne har inden for de nuværende rammer  

 vanskeligt ved at løse tilpasningsproblemerne gennem omprioritering af de  

 bestående personalenumre.
Disse ulemper har sammenhæng med, at tilskudsgivningen for agronomer og  

 dermed ligestillede foregår i hele numre.
Det er altså ikke muligt at dele et  

 løntilskud mellem flere konsulenter, eller anvende løntilskuddet til andre  

 tilskudsberettigede aktiviteter.
 4. Forslag til ændringer.
 Det er af afgørende vigtighed, at landmanden får en så specialiseret og  

 kvalificeret rådgivning som muligt.
Regeringen har overvejet, om midlerne til den statslige del af  

 konsulenttjenesten bedre udnyttedes, hvis midlerne blev givet som kontant  

 tilskud til landmanden, som så kunne købe sin rådgivning.
Da en sådan ordning  

 imidlertid ville betyde drastisk ændring af det nuværende statslige  

 tilskudssystem, og da regeringen ikke finder, at en sådan ændring skal ske  

 nu, hvor landbruget i forvejen står overfor store omstillingskrav, foreslår  

 regeringen, at konsulentordningen smidiggøres ved, at refusionsydelserne til  

 et fast antal konsulenter afløses af økonomiske rammetilskud til  

 organisationerne/foreningerne.
Forslaget om tildeling af økonomiske rammer indebærer, at de tilskud, de  

 lokale foreninger i landbo- og husmandsforeningerne samt de øvrige  

 tilskudsberettigede organisationer, hjemtager i dag som løntilskud m.v. til  

 konsulenter, teknikere og assistenter, som udgangspunkt vil udgøre deres  

 samlede maksimale tilskudsramme.
Inden for denne ramme kan den enkelte  

 tilskudsberettigede forening/organisation få tilskud til en andel af sine  

 udgifter til tilskudsberettigede aktiviteter, der dog normalt ikke må  

 overstige 70 pct.
Dette sker, for at det som hidtil kan sikres, at  

 organisationerne/foreningerne og dermed brugerne selv betaler en del af den  

 rådgivning, der ydes.
 Det foreslåede system vil indebære en væsentlig frihed for  

 organisationerne/foreningerne i forhold til den nuværende ordning med faste  

 konsulentnumre.
Der vil som hidtil skulle defineres en række tilskudsberettigede  

 fagområder og udgiftsarter.
Det er hensigten i startfasen at definere disse i  

 lighed med, hvad der er gældende under det nuværende tilskudssystem, men  

 loven åbner mulighed for, at der senere, hvis det skønnes hensigsmæssigt i  

 forhold til lovens formål, kan fastsættes andre tilskudsberettigede  

 fagområder og udgiftsarter.
Prioriteringen af midler mellem lokalforeninger/regioner/afdelinger og  

 mellem fagområder vil som udgangspunkt ske på grundlag af kriterier, som  

 indstilles fra de enkelte organisationer og godkendes af landbrugsministeren.  

 De enkelte organisationer skal årligt udarbejde oplæg om fordeling af  

 tilskudsmidler mellem de lokale foreninger og mellem fagområder til  

 godkendelse i Landbrugsministeriet/Jordbrugsdirektoratet.
Ved udarbejdelse af  

 organisationernes oplæg kan der således ske geografisk og faglig  

 omprioritering inden for den enkelte hovedorganisation.
 Endvidere kan der, som et incitament til øget samarbejde, lægges vægt på  

 graden af samarbejde mellem de tilskudsmodtagende organisationer/foreninger.
 Da tilskuddet ikke længere vil være bundet til ansættelse af bestemte  

 konsulenter, teknikere og assistenter, vil der blive skabt mulighed for  

 glidende at udvide aktiviteten på de forskellige fagområder samt for at tage  

 rådgivning op på nye områder.
Mulighed for nytildelinger og omfordeling tilgodeses ved, at det samlede  

 tilskud (hvert år) beskæres med en vis procentdel.
Det resulterende beløb  

 skal indgå i en pulje, som fordeles af Landbrugsministeriet.
 Ved anvendelse af puljen til nytildelinger og/eller omfordeling mellem  

 organisationer og produktionsområder, kunne kriterierne for en sådan  

 fordeling være, at man ønsker at støtte særlige rådgivningsaktiviteter, eller  

 at en organisations rådgivningsbehov er i så kraftig vækst set i forhold til  

 de øvrige tilskudsberettigede organisationers rådgivningsbehov, at det  

 skønnes hensigtsmæssigt at tildele denne organisation relativt flere  

 tilskudsmidler.
 Som tidligere nævnt er det hensigten at fastsætte puljebeløbet til 2 pct.  

 de første år nyordningen er i kraft.
Inden for den gældende lovs rammer er der med hjemmel i en tekstanmærkning  

 (jf. herved bemærkningerne side 4 spalte 2) med virkning fra finansåret 1988  

 forsøgsvist etableret en puljeordning.
Denne pulje udgør 2 pct. af den del af  

 konsulenttilskuddet, der vedrører aktiviteter i 1988.
Efter den gældende konsulentordning ydes i et vist omfang tilskud til  

 konsulenter, der har en anden højere uddannelse end agronomuddannelse, især  

 indenfor driftsøkonomiområdet.
Det er indtrykket, at landboorganisationerne  

 også fremover vil inddrage andre faglige grupper end agronomer i  

 rådgivningsarbejdet, når dette findes hensigtsmæssigt.
 5. Lovforslagets økonomiske og administrative konsekvenser.
 5.1. Udgifter til tilskud.
Udgiften til tilskud til den landøkonomiske konsulentvirksomhed  

 (finanslovsparagraf 11.05.11.52.01. Lønning af foreningskonsulenter inden for  

 landbruget) har udvist en jævn stigning i forbindelse med lønudviklingen og  

 har i 1987 udgjort 238 mill. kr.
På finansloven 1988 er optaget et beløb på  

 257,9 mill. kr.
På forslag til finansloven for 1989 er der optaget et beløb  

 på 231,6 mill. kr.
 Nærværende lovforslag indebærer ingen ændringer i det samlede tilskuds  

 størrelse.
 5.2. Administrative konsekvenser.
 Administrationen af den foreslåede lov vil totalt set ikke være dyrere  

 eller mere personalekrævende end den eksisterende lov, men den statslige  

 administration vil være mere rettet mod opnåelse af lovens formål, dvs.  

 rådgivning indenfor jordbrugssektoren, i modsætning til nu, hvor meget af  

 kontrollen er af mere formel lønkontrolmæssig karakter.
Det overvejes at udvikle et nyt edb-styringssystem til afløsning af det  

 nuværende lønrefusionssystem m.v.
Det nye system skal bl.a. bruges til  

 analyser af rådgivningsmæssige tilbud/muligheder og aktiviteter, samt i  

 forbindelse med tilsynsmyndighedens funktioner.
Udviklingen af et nyt  

 styresystem til brug ved ovennævnte opgaver vil medføre udgifter, der skønnes  

 ikke at overstige 500.000 kr.
Den årlige driftsudgift vedrørende systemet  

 skønnes at være under 300.000 kr.
 Ovennævnte udgifter vil blive afholdt af de til ordningen bevilgede  

 midler.
 Lovforslaget vil ikke have administrative konsekvenser for amtskommuner  

 eller kommuner.
 Jordbrugsdirektoratet vil følge og årligt udarbejde en rapport om  

 udviklingen i konsulentordningen.
 6. Notifikation for EF-Kommissionen.
 Forslaget er notificeret for EF-Kommissionen.
 7. Høring.
 Følgende organisationer er hørt over det tidligere fremsatte lovforslag:  

 Landbrugsrådet, De danske Landboforeninger, Danske Husmandsforeninger, Dansk  

 Erhvervsgartnerforening, Dansk Erhvervsfrugtavl, Østifternes Haveselskab, Det  

 jydske Haveselskab, Det kgl. danske Landhusholdningsselskab, De samvirkende  

 danske Frøavlerforeninger, Dansk Pelsdyravlerforening, Landsudvalget for  

 Fjerkræ, Dansk Skovforening samt Foreningen af danske Landbrugskonsulenter.
Bemærkninger til lovforslagets enkelte bestemmelser Til § 1 Ved jordbruget forstås landbruget, herunder økologisk jordbrug og  

 landbrugets bierhverv, samt gartneri, specialafgrøder, frugtavl,  

 planteskolevirksomhed, skovbrug og havebrug.
Det er fortsat hensigten, at  

 havebrug efterhånden skal udgå af tilskudsordningen, hvorfor tilskuddet til  

 haveselskaberne forudsættes aftrappet med en fast procentsats årligt.
 Formuleringen i stk. 2 svarer til den hidtil gældende, jf.  

 Landbrugsministeriets lovbekendtgørelse nr. 489/75, med den ændring, at  

 landbrugsminsteren ved bekendtgørelse eller ved konkret afgørelse kan  

 fastsætte, hvilke sammenslutninger der kan ydes tilskud til.
Bestemmelsen i stk. 3 indebærer, at landbrugsministeren skal godkende den  

 prioritering af tilskudsmidler, som de i stk. 2 nævnte sammenslutninger  

 årligt foretager mellem faglige eller geografiske enheder, og at  

 landbrugsministeren har mulighed for at fastlægge kriterier for fordelingen  

 af det tilskud, som de enkelte sammenslutninger modtager, mellem faglige og  

 geografiske enheder.
Der henvises i øvrigt til de almindelige bemærkninger.
Til § 2 Denne bestemmelse giver landbrugsministeren mulighed for at tilpasse de  

 tilskud, der ydes, til den eksisterende bevilling, f.eks. ved fastlæggelsen  

 af de tilskudsberettigede udgifter, jf. § 3 og ved fastsættelsen af  

 tilskudsprocenten, jf. § 6.
Til § 3 Ifølge de nye regler vil de tilskudsberettigede organisationer og  

 foreninger ikke længere få refunderet deres udgifter til lønninger,  

 kørselsudgifter, pensionsordninger og efteruddannelse med en på forhånd  

 fastsat procentsats, men de vil derimod få økonomiske rammer, indenfor hvilke  

 de vil kunne få refunderet en del af deres udgifter til  

 rådgivningsvirksomhed.
Det vil dog som hidtil være nødvendigt at definere,  

 hvilke udgiftsarter der er tilskudsberettigede.
Det er fundet hensigtsmæssigt  

 i startfasen at definere de tilskudsberettigede udgifter under den nye  

 tilskudsordning i lighed med, hvad der er tilskudsberettiget under det  

 nuværende system.
Det må senere overvejes om andre udgiftskategorier end de  

 hidtidige bør blive tilskudsberettigede, f.eks. visse edb-udgifter.
Også en  

 begrænsning i de nuværende tilskudsberettigede udgifter kan komme på tale.
Tilskud til lønninger har hidtil været ydet med højst 70 pct. af den  

 overenskomstsmæssige løn for rådgivningspersonalet.
Det er fortsat nødvendigt  

 at fastsætte, inden for hvilke grænser staten vil yde tilskud med højst 70  

 pct. af lønudgifterne. Ønsker en organisation eller forening at ansætte  

 personale med lønninger, der ligger ud over gældende overenskomster med  

 Finansministeriet, skal denne merudgift fuldt ud finansieres af  

 organisationen eller foreningen selv.
 For tilskud til efteruddannelse og kørseludgifter påregnes der fortsat  

 fastsat visse grænser.
Til § 4 Bestemmelsen i stk. 1 skal tilsikre, at det faglige niveau opretholdes i  

 konsulenttjenesten, samt at rådgivningspersonalet ikke har anden  

 beskæftigelse, der kan antages at være i strid med uvildig rådgivning.
 Opretholdelse af det faglige niveau kan bl.a. sikres gennem effektiv  

 formidling og udvikling af efteruddannelsestilbud.
 Ved rådgivningspersonale forstås:
1) konsulenter og konsulentassistenter, 2) teknikere, 3) assistenter.
 Formuleringen i stk. 2 svarer til den hidtil gældende, jf.  

 Landbrugsministeriets lovbekendtgørelse nr. 489/75, § 3, stk. 2.
Til § 5 I stk. 1 angives hvilke faglige områder inden for jordbruget, der kan ydes  

 tilskud til.
I forhold til gældende lov er der den ændring, at tilskud kan  

 ydes til de i § 5 nævnte faglige områder indenfor hele jordbrugssektoren,  

 således som denne er defineret i bemærkningerne til § 1.
Herunder vil der kunne ydes tilskud til konsulentvirksomhed indenfor  

 økologisk og biodynamisk jordbrug under loven.
Der er endvidere ved lov nr.  

 363 af 10. juni 1987 om økologisk jordbrugsproduktion åbnet mulighed for  

 tilskud til en udbygning af rådgivningsindsatsen på det økologiske område.  

 Det er sikret, at der sker koordinering af den samlede rådgivningsindsats på  

 dette område.
På skovbrugsområdet ydes i dag under den gældende lov om tilskud til den  

 landøkonomiske konsulentvirksomhed tilskud til rådgivning vedrørende  

 redskaber og maskinbrug, driftsøkonomi samt dyrkning af pyntegrønt og  

 juletræer (jf.
Akt nr. 200/1987). Lovforslaget åbner mulighed for at yde  

 tilskud også på andre faglige områder.
Om muligheden skal udnyttes, beror på  

 nærmere overvejelser om udformning af en fælles konsulentstøtteordning på  

 skovbrugsområdet, der tillige omfatter den rådgivningsstøtte, der i dag ydes  

 til skovdyrkerforeninger og til Det danske Hedeselskab.
 Bestemmelsen i stk. 2 skal tilsikre, at der kan inddrages nye  

 tilskudsberettigede faglige områder i rådgivningstjenesten, efterhånden som  

 nye rådgivningsbehov opstår, og at faglige områder, der ikke længere anses  

 for tilskudsberettiget, kan udgå.
Til § 6 Ifølge de tidligere regler blev tilskud til godkendte udgifter ydet med  

 højst 70 pct.
Bestemmelsen i stk. 1 indebærer, at tilskudsberettigede  

 organisationer og foreninger kan vælge af afholde flere tilskudsberettigede  

 udgifter end hidtil, men inden for samme økonomiske ramme, hvilket vil  

 indebære en nedsættelse af tilskudsprocenten.
Tilskudsprocenten er sat til  

 maksimalt 70 pct., fordi det er et væsentligt led i konsulentsystemet og dets  

 løbende tilpasning, at det hviler på en høj grad af medfinansiering fra  

 erhvervets side.
I visse tilfælde kan det dog være hensigtsmæssigt at tillade en højere  

 tilskudsprocent end 70. Dette gælder som hidtil, hvor konsulentvirksomhed  

 udøves under særligt vanskelige forhold, som f.eks. på små øer, men det kan  

 også tænkes, at man ønsker at fremme rådgivningen på særlige områder, som  

 f.eks. økologisk og biodynamisk jordbrug.
Bestemmelsen i stk. 2 giver  

 mulighed herfor.
Til § 7 Reduktionen af det samlede tilskud skal som udgangspunkt fordeles  

 forholdsmæssigt mellem de tilskudsmodtagende organisationer.
Bestemmelsen i stk. 2 giver landbrugsministeren beføjelse til at bestemme  

 hvilke særlige rådgivningsaktiviteter, der bør støttes, eller hvilken  

 omfordeling, der bør finde sted.
Der kan herunder fastsættes tilskud til nye  

 rådgivningsaktiviteter inden for de faglige områder, der er nævnt i § 5, stk.  

 1 eller tilføjes efter § 5, stk. 2, ligesom der kan ske omfordeling af det  

 samlede tilskud mellem de tilskudsberettigede organisationer og fagområder,  

 alt i takt med ændringerne i rådgivningsbehovene.
 Der henvises i øvrigt til de almindelige bemærkninger.
Til § 8 Et særligt problem ved det nye tilskudssystem er, at en del af den  

 beløbsramme, der som udgangspunkt placeres i landboforeningerne eller i  

 husmandsforeningerne, lokalt vil tilflyde foreninger, hvis konsulenter  

 benyttes af begge organisationers medlemmer.
Dette kunne tilskynde de  

 foreninger, der hjemtager statstilskuddet, til at opløse samarbejdet med det  

 formål at forbeholde tilskuddet for deres egne medlemmer.
Da øget fællesskab om konsulenterne anses for hensigtsmæssigt, bør  

 tilskudssystemet ikke indebære fordele ved opløsning af etablerede  

 konsulentfællesskaber.
Bestemmelsen indebærer således, at der skal foretages  

 en deling af det hidtil modtagne tilskud i forhold til de lokale foreningers  

 hidtidige benyttelse/finansiering af konsulenten, hvis samarbejdet afbrydes.
 Det vil endvidere blive overvejet, om der ved fastlæggelsen af kriterierne  

 for fordelingen af tilskudsmidlerne, jf. § 1, stk. 3 og de almindelige  

 bemærkninger, kan indbygges en præmiering af øget samarbejde.
Til § 9 I tillæg til den almindelige bestemmelse i stk. 1, nr. 1, om at tilskuddet  

 kan bortfalde, hvis der gives urigtige eller vildledende oplysninger eller  

 forties oplysninger, er der i stk. 1, nr. 2 indsat en bestemmelse om, at  

 tilskuddet kan bortfalde, hvis betingelserne for støtte ikke længere er  

 opfyldt.
Der tænkes herved særligt på tilfælde, hvor en planlagt  

 rådgivningsaktivitet ikke gennemføres som forudsat.
 Bestemmelsen i stk. 3 giver landbrugsministeren mulighed for i  

 undtagelsestilfælde at fravige bestemmelserne efter stk. 1, f.eks. hvis det  

 pågældende forhold ikke er af væsentlig betydning for tilskuddet.
Til § 10 Der vil blive nedsat et rådgivende udvalg til at bistå  

 Landbrugsministeriet/Jordbrugsdirektoratet med administrationen af loven.
Til § 12 Det forudsættes, at loven sættes i kraft umiddelbart efter vedtagelsen i  

 Folketinget.
