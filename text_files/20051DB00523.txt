Betænkning afgivet af Sundhedsudvalget den 10. maj 2006 Betænkning over Forslag til folketingsbeslutning om en  

 national strategi for bekæmpelse af uligheden i sundheden [af Charlotte Fischer (RV) m.fl.] 1. Udvalgsarbejdet Beslutningsforslaget blev fremsat den 16. november 2005 og var  

 til 1. behandling den 24. januar 2006. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 4 møder.
Spørgsmål Udvalget har stillet 8 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller beslutningsforslaget til  

  

 forkastelse.
 Dansk Folkepartis medlemmer af udvalget bemærker, at Dansk Folkeparti  

 mener, det er vigtigt, at det offentlige løser sundhedsopgaverne over for  

 alle  

 grupper i det danske samfund.
 Dansk Folkeparti mener også, det er vigtigt, at sundhedsvæsenet  

 betaler for alle basale ydelser, og at disse dækkes ind kollektivt over  

 skattebilletten.  

 Det bør der ikke ændres på.
 Danmark har en model, hvor alle borgere har samme rettigheder.  

 Det er samfundet, som tilbyder og sikrer behandling, såfremt en borger bliver  

 syg, men det er tillige vigtigt, at den forebyggende sundhedsindsats også  

 tager  

 udgangspunkt i det enkelte menneskes fysiske og sociale dimension.
Dansk Folkeparti ønsker, at de økonomiske ressourcer skal bruges  

 på aktive sundhedstilbud i stedet for, at der skal satses yderligere på flere  

 rapporter og kommissioner.
Derfor kan Dansk Folkeparti ikke støtte  

 beslutningsforslaget.
 Et  

  

 mindretal  

  

 i  

 udvalget (S, RV, SF og EL) indstiller beslutningsforslaget til  

  

 vedtagelse uændret.
Socialdemokratiets medlemmer af udvalget bemærker, at  

 Socialdemokratiet kan støtte forslaget om at nedsætte en kommission, der skal  

 udarbejde forslag til en national strategi for bekæmpelse af uligheden i  

 sundheden.
Socialdemokratiet mener, at sundhedsproblemerne i Danmark skal ses  

 i  

 sammenhæng med de generelle levevilkår.
Alles sundhed er i høj grad betinget  

 af  

 det samfund, man lever i.
Et godt arbejdsmiljø, sunde fødevarer, ordentlige  

 boliger, sikker trafik og en ren natur er alt sammen med til at mindske  

 uligheden i sundheden, såfremt disse forhold er tilgængelige for hele  

 befolkningen.  

 Som det er i dag, udsættes mange for stress og fysisk nedslidning eller  

 udvikler allergier og kroniske lidelser.
De nødvendige ændringer i  

 levevilkårene  

 må derfor ske i et samspil med ændringer i de samfundsmæssige forhold, f.eks.  

 gennem arbejdsmarkeds-, bolig- og uddannelsespolitikken.
Hvordan og med  

 hvilke  

 midler dette kan ske, kan kommissionens arbejde være med til at udrede.
Det danske sundhedsvæsen skal bygge på fri og lige adgang til  

 behandling for alle borgere i Danmark, men det ser ud, som om der er opstået  

 nogle barrierer for visse befolkningsgrupper, der gør, at man de facto ikke  

 har  

 fri og lige adgang til behandlingstilbuddene.
Sådanne forhold trænger til at  

 blive analyseret.
Socialdemokratiet vil støtte ethvert tiltag, der kan  

 bekæmpe  

 den sociale ulighed inden for folkesundheden og sundhedsvæsenet i dagens  

 Danmark.
 Socialdemokratiet kan desuden støtte, at en kommende kommission  

 analyserer de problemer, der særlig gør sig gældende inden for den  

 psykiatriske  

 behandling, specielt inden for ungdoms- og børnepsykiatrien, ligesom der også  

 bør anlægges en kønspolitisk vinkel på analyserne.
Det Radikale Venstres medlemmer af udvalget bemærker følgende: Sundhed  

 er i stigende grad et ulige fordelt gode.
Institut for Folkesundhed har i  

 flere  

 sammenhænge dokumenteret, at uligheden, når det gælder et sundt liv, er i  

 kraftig vækst både i absolutte og i relative tal (Københavnernes Sundhed  

 2005).  

 Dette blev ikke på noget tidspunkt modsagt under førstebehandlingen af  

 beslutningsforslaget,  

 hverken af indenrigs- og sundhedsministeren eller af de øvrige partiers  

 ordførere.
Den voksende ulighed er derfor en kendsgerning, ingen bestrider.
Udviklingen er på alle måder en uhørt falliterklæring   

 menneskeligt, samfundsmæssigt og økonomisk.
Det Radikale Venstre finder det  

 ubegribeligt, at en regering, der siger den vil mindske uligheden, accepterer  

 denne nedslående udvikling.
Det Radikale Venstre mener, der er behov for langt mere  

 målrettet at sætte ind på at vende udviklingen  og det gøres kun ved  

 hjælp af  

 en samlet strategisk indsats og ikke ved plukvise initiativer hist og pist,  

 hvilket hidtil har været regeringens foretrukne metode.
Det skal være en  

 strategi, der omfatter både den patient- og borgerrettede forebyggelse.
Den  

 skal opstille konkrete, realistiske mål for en mere ligeligt fordelt sundhed  

 med bud på, hvor vi først og fremmest skal sætte ind for at knække den  

 uacceptable udvikling.
Det er på den baggrund, Det Radikale Venstre foreslår  

 at  

 nedsætte en kommission, der kan udarbejde et forslag til en national  

 strategi.
Indenrigs- og sundhedsministeren forsvarer sig med, at  

 regeringen gør en masse, og henviser navnlig til regeringens sundhedsprogram  

 »Sund  

 hele livet«.
Men programmet har ikke virket.
Grundene er flere.
For det  

 første  

 er det helt og aldeles uforpligtende lagt op  uden kontante mål for,  

 hvad der  

 skal opnås på hvilke områder.
Regeringen har heller aldrig fulgt op på  

 programmet  

 som lovet.
I programmet loves der f.eks. »et samlet overblik over indsatsen  

 med  

 henblik på dens fremtidige tilrettelæggelse«, men det er aldrig sket.  

 Regeringen  

 har heller ikke holdt sit løfte om løbende at følge op på indikatorprogrammet  

 endsige foretaget de årlige afrapporteringer, der var stillet i udsigt.  

 Dertil  

 kommer, at regeringen ikke har knyttet midler til programmets implementering.  

 Alt sammen gør, at programmet fremstår vingeskudt og i det store billede uden  

 effekt.
En svaghed er også, at programmet er tænkt for snævert, når det  

 gælder uligheden i sundheden.
Regeringen har valgt at lade uligheden i  

 sundheden være primært et spørgsmål om de udsatte befolkningsgrupper, bl.a.  

 hjemløse, narkomaner, alkoholmisbrugere og psykisk syge.
Hvor vigtigt det end  

 er at hjælpe disse grupper til et sundere liv, er det nødvendigt at brede  

 perspektivet langt mere ud.
Problemet med ulighed i sundheden handler om at  

 bryde den systematiske sammenhæng, der er mellem socialt tilhørsforhold og  

 helbred, dvs. den logik, der tilsiger, at lavtuddannede og lavtlønnede i snit  

 har dårligere helbred end mennesker med højere uddannelse og løn.
Derfor skal  

 en strategi til bekæmpelse af den sociale ulighed i sundheden sigte langt  

 bredere end kun til at omfatte de udsatte grupper.
Sammenfattende er regeringens hidtidige indsats med hensyn til  

 folkesundheden udtryk for et helt utilstrækkeligt ambitionsniveau.
Og her  

 hjælper det ikke, at indenrigs- og sundhedsministeren igen og igen henviser  

 til  

 kommunernes nye ansvar for forebyggelse og sundhedsfremme, for her er der  

 heller ikke fulgt de nødvendige midler med.
 Ministeren medgiver i et svar til udvalget, at det »at reducere  

 den sociale ulighed i sundhed er en kompleks og langsigtet opgave«, ligesom  

 ministeren konstaterer: »Vores viden om, hvilke tiltag der virker i forhold  

 til  

 social ulighed i sundhed er desværre mangelfuld.« Det understreger i Det  

 Radikale  

 Venstres øjne kun behovet for en samlet, gennemtænkt strategi.
Uligheden i sundheden handler også om brugerbetaling.
Det  

 Radikale Venstre mener, at den eksisterende brugerbetaling på 16 mia. kr. i  

 sundhedsvæsenet har massive skavanker, ikke mindst set med de sociale briller  

 på.
Systemet er ulogisk og skævt.
Sårpatienter i den kommunale  

 hjemmesygepleje  

 må f.eks. selv betale for bandager og andet medicinsk udstyr, og patienter,  

 hvor der er baggrund for at søge om enkelttilskud til et lægemiddel, skal  

 direkte af egen lomme betale lægen for ansøgningen.
Ingen kan forklare  

 logikken  

 bag disse eksempler.
Al brugerbetaling i sundhedsvæsenet, inklusive den kommunale  

 del, bør kulegraves med henblik på at skabe et mere retfærdigt system, hvor  

 den  

 offentlige støtte navnlig går til dem, der er mest syge, og dem, der har  

 færrest midler at gøre godt med.
I dag sker ingen af delene.
I Danmark er al  

 brugerbetaling uafhængig af indtægt.
Det vil sige, at pædagogmedhjælperen må  

 betale det samme som direktøren.
Det handler ikke om at øge, men blot om at  

 skabe en bedre fordeling af de 16 mia. kr., som allerede i dag kommer ind  

 årligt i brugerbetaling.
Men regeringspartierne vil end ikke gå  

 brugerbetalingen efter i sømmene, til trods for at heller ikke de på noget  

 tidspunkt har forsvaret det nuværende system.
Den sociale ulighed i sundheden handler også om det frie  

 sygehusvalg.
Regeringen medgiver selv, at det formentlig fortrinsvis er de  

 ressourcestærke, der benytter sig af tilbuddene.
Samme forhold dokumenterede  

 SR-regeringens Middellevetidsudvalg.
Alligevel afviser indenrigs- og  

 sundhedsministeren  

 at undersøge problemets omfang nærmere  eller i øvrigt at gøre noget  

 ved det.  

 Det er så meget mere uholdbart, som regeringen samtidig gør alt for at udvide  

 det frie sygehusvalg.
Fra 2007 skal det frie valg træde i kraft allerede  

 efter  

 en måneds ventetid.
Det Radikale Venstre støtter det frie sygehusvalg, men  

 vil  

 sikre, at det er en reel valgmulighed for alle, også dem, der ikke lige kan  

 klikke ind på nettet selv eller i øvrigt overskue valgmulighederne.
Debatten har efterladt et billede af en regering, der ikke  

 ønsker at gøre kampen mod mindre ulighed i sundheden til sin.
Regeringen er  

 end  

 ikke interesseret i at vide, hvilke muligheder der er for at indrette det  

 danske sundhedsvæsen således, at det giver en bedre social profil end i dag.  

 Det Radikale Venstre vil med konkrete politiske initiativer fortsætte presset  

 for at mindske uligheden i sundheden  ud fra den erkendelse, at gør vi  

 som  

 hidtil, vil uligheden fortsætte med at vokse.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Lone Møller (S)   

 Karen Hækkerup (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Morten Østergaard (RV)   

 Kamal Qureshi (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit Ataqatigiit  

 havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 36 Bilagsnr.
Titel 1 Tidsplan for udvalgets behandling af beslutningsforslaget 2 1. udkast til betænkning 3 2. udkast til betænkning 4 Nyt tidspunkt for betænkningsafgivelse 5 3. udkast til betænkning Oversigt over spørgsmål og svar vedrørende B 36 Spm.nr.
