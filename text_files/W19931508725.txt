En 72-årig kvinde med rygproblemer i mange år fik et knæk i ryggen og  

 blev dårlig, hun havde mange smerter og kastede op.
Vagtlægen mente det var  

 de tilbagevendende rygsmerter og indtelefonerede smertestillende stikpiller.  

 Kvinden død kort efter, obduktion viste udrift i den store legenmspulsåre.
 Patientklagenævnet fandt grundlag for kritik af, at lægen ikke i  

 telefonkonsultationen havde sikret sig bedre sygehistorie, der kunne medføre  

 et besøg.
 En 72-årig kvinde havde haft rygproblemer i mange år, men fik ikke dagligt  

 smertestillende medicin derfor.
Under afhentning af tøj i et udhus gav det et knæk i ryggen.
Kvinden blev  

 samtidig meget dårlig og måtte lægge sig ned på gulvet.
Senere kom hun ind i  

 sin seng, hvor ægtefællen fandt hende med stærke smerter fra den øverste del  

 af ryggen til underste del af nakken.
Smerterne var særdeles voldsomme, og  

 hun havde kastet op flere gange i løbet af formiddagen.
 Vagtlægen, der blev kontaktet telefonisk, mente, at det drejede sig om  

 kendte, tilbagevendende rygsmerter med baggrund i afkalkning, og fandt ikke  

 anledning til et besøg, men indtelefonerede 10 stærke smertestillende  

 stikpiller.
Ved hjemkomsten fra apotek fandt ægtefællen hustruen livløs.
Hun blev  

 indlagt akut og døde umiddelbart efter på sygehuset.
Obduktionen viste en 3  

 cm lodret forløbende udrift i den store legemspulsåre.
 Såvel Sundhedsstyrelsen som Patientklagenævnet fandt, at det  

 var udtryk for manglende omhu og samvittighedsfuldhed, jf. lægelovens § 6,  

 stk. 1, at lægen ikke ved telefonkonsultationen havde sikret sig en bedre  

 sygdomshistorie, der kunne medføre et besøg og i stedet udskrev  

 ketogantabletter for rygsmerter.
