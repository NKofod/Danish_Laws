Nr LSF 231 Forslag til Lov om ændring af lov om en garantiordning for udlån til  

 nyetablerede virksomheder og nye aktiviteter i mindre og mellemstore  

 virksomheder Fremsat af industriministeren (Trøjborg) den 17. marts 1993 Vedtaget ved tredjebehandling den 29. april 1993 Lov nr. 258 af 06/05/1993 § 1 I lov nr. 1007 af 19. december 1992 om en garantiordning for udlån til  

 nyetablerede virksomheder og nye aktiviteter i mindre og mellemstore  

 virksomheder foretages følgende ændringer:
 1. Lovens titel affattes således:
 »Lov om en garantiordning for udlån til nye aktiviteter i mindre  

 virksomheder«.
 2. § 1, stk. 1, affattes således:
»Med henblik på at lette mulighederne for finansiering af nye  

 aktiviteter i mindre virksomheder opretter industriministeren en statslig  

 garantiordning for at nedsætte tabsrisici i forbindelse med pengeinstitutters  

 og visse kreditinstitutters nyudlån i sådanne virksomheder.« 3. I § 1, stk. 2, ophæves 1. pkt.
 4. I § 1, stk. 2, udgår i 2. pkt., der bliver 1.  

 pkt., ordene »og mellemstor«.
5. I § 2 udgår ordene »for nyetablerede virksomheder  

 og« samt »og mellemstore«.
Endvidere indsættes efter  

 »fremstillingsvirksomhed« ordene: »service, handel«.
 6. § 3, stk. 2, affattes således:
»Stk. 2. Kaution kan stilles for 50 pct. af det ydede lån til  

 mindre virksomheder.
Kautionen kan maksimalt udgøre 400.000 kr. pr.  

 virksomhed.
Minimum for udlån er 25.000 kr.« 7. I § 3, stk. 3, ændres »maksimalt 11/2 pct.«  

 til: »1 pct.« Endvidere ophæves 2. pkt.
 8. I § 6 ændres »Dansk Erhvervsudviklingsfond«  

 til: »VækstFonden«.
§ 2 Industriministeren fastsætter tidspunktet for lovens ikrafttræden.
Oprindeligt fremsat forslag § 1 I lov nr. 937 af 27. december 1991 om Dansk Erhvervsudviklingsfond  

 foretages følgende ændringer:
 1. I titlen, i § 1 og i § 11, ændres »Dansk  

 Erhvervsudviklingsfond« til »VækstFonden«.
 3. I § 2, ændres »Erhvervsudviklingsfondens« til  

 »VækstFondens«.
 3. I § 3, indsættes efter stk. 4, som nyt stykke:
»Stk. 5. Bestyrelsen skal i forvaltningen af fondens midler  

 sigte mod, at indskudskapitalen som minimum bevares intakt.
En del af  

 indskudskapitalen kan anvendes aktivt i medfinansieringen.« Stk. 5. bliver herefter stk. 6.
 4. § 6, stk. 1, affattes således:
»Den del af indskudskapitalen, der ikke anvendes aktivt i  

 medfinansieringen, placeres i værdipapirer m.v. til højest mulig forrentning  

 kombineret med en betryggende sikkerhed.« 5. § 6, stk. 2, ophæves.
 6. § 6, stk. 3, der bliver stk. 2, affattes således:
»Afkastet af VækstFondens midler, tilbagebetalte ydelser,  

 renteindtægter og lignende indgår i fonden.« Stk. 4. bliver herefter stk. 3.
§ 2 Industriministeren fastsætter tidspunktet for lovens ikrafttræden.
Bemærkninger til lovforslaget Almindelige bemærkninger Dette lovforslag er et blandt flere, der sigter på en forbedring af  

 finansieringsvilkårene for virksomhederne.
Dansk Erhvervsudviklingsfond har en indskudskapital på 2 mia. kr., som er  

 indskudt af staten.
Den gældende lov giver kun fonden mulighed for at anvende  

 dele af indskudskapitalen i de første fire år til aktiv medfinansiering af  

 projekter.
Fonden har trods sin korte levetid oplevet en overordentlig stor  

 interesse fra de danske virksomheder, og der forventes at ophobe sig flere  

 kvalificerede og støtteegnede projekter, end fonden med sit nuværende  

 grundlag vil kunne finansiere.
 Dertil kommer, at situationen generelt med hensyn til virksomhedernes  

 mulighed for at skaffe finansiering til risikobetonede udviklingsprojekter er  

 blevet væsentligt forværret i løbet af 1993.
 Det er på den baggrund, at forslaget om en aktiv lempelse af  

 restriktionerne på fondens anvendelse af indskudskapitalen skal ses.  

 Forslaget vil skabe mulighed for en umiddelbar forøgelse af virksomhedernes  

 udviklingsaktiviteter.
Fonden forventes i 1993, på det oprindelige lovgrundlag, at kunne deltage  

 i projekter med omkring 200 mio. kr.
Med ændringsforslaget skabes der  

 mulighed for næsten en fordobling af aktivitetsniveauet, og det antages  

 således, at fonden herefter kan give tilsagn i en størrelsesorden op mod 400  

 mio. kr.
Det forudsættes, at fondens kapital forvaltes på en sådan måde, at der  

 ikke er behov for yderligere kapitaltilførsel til fonden.
Fomdens  

 nettoforpligtelser må derfor aldrig overstige dens egenkapital.
Bemærkninger til lovforslagets enkelte bestemmelser Til § 1 Til nr. 1 og 2 Da Dansk Erhvervsudviklingsfond i daglig tale omtales som VækstFonden  

 ændres lovteksten i overensstemmelse hermed.
Til nr. 3 Bestemmelsen pålægger fondens bestyrelse at forvalte fondens midler  

 således, at der ud fra et rimeligt skøn over risikoen ved de enkelte  

 projekter vil være en vis sikkerhedsmargin i forhold til opretholdelse af  

 indskudskapitalen.
Adgangen til at anvende indskudskapitalen aktivt betyder,  

 at fonden umiddelbart kan øge sin aktivitet.
Fondens nettoforpligtelse må dog  

 aldrig overstige dens egenkapital.
Til nr. 4 Bestemmelsen skal sikre en betryggende forvaltning af den del af fondens  

 indskudskapital, der ikke anvendes til aktiv medfinansiering.
Til nr. 5 For umiddelbart at øge fondens muligheder for at yde medfinansiering til  

 projekter ophæves bestemmelsen om, at fonden kun i de fire første år må  

 anvende indskudskapitalen aktivt i medfinansieringen.
Til nr. 6 Ændringen er en konsekvens af ophævelsen af restriktionerne på at anvende  

 grundkapitalen aktivt.
Til § 2 Da de foreslåede ændringer indebærer, at fondens medfinansiering  

 umiddelbart kan øges skal ændringen notificeres i henhold til EØF-Traktatens  

 regler om statsstøtte.
Lovændringen vil blive sat i kraft når Kommissionens  

 godkendelse foreligger.
