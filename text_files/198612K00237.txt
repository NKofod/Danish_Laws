Nr LSF 237 Forslag til Lov om ændring af lov om en realrenteafgift af visse  

 pensionskapitaler m.v. (Ændring af satsberegning) Fremsat af ministeren for skatter afgifter (Foighel) den 5. maj 1987 Vedtaget ved tredjebehandling den 22. maj 1987 Lov nr 305 af 25/05/1987 § 1 I lov om en realrenteafgift af visse pensionskapitaler m.v., jf.
lovbekendtgørelse nr. 573 af 29. august 1986, som ændret ved § 5 i lov nr. 767 af 12. november 1986, foretages følgende ændringer:
 1. I § 10, stk. 2, indsættes efter 3. pkt.:
»Afgiftssatsen kan dog ikke overstige 56 pct.« 2. I § 10, stk. 6, indsættes som nyt litra a:
 »a) den procent, hvormed det gennemsnitlige nettoprisindeks for 1.
halvår af året 3 år forud for afgiftsåret er steget i forhold til det gennemsnitlige nettoprisindeks for 1. halvår af året 4 år forud for afgiftsåret,».
 Litra a og b bliver herefter litra b og c.
§ 2 Loven har virkning fra og med afgiftsåret 1988.
Oprindeligt fremsat lovforslag Blad nr 792 § 1 I lov om en realrenteafgift af visse pensionskapitaler m.v., jf.
lovbekendtgørelse nr. 573 af 29. august 1986, som ændret ved § 5 i lov nr. 767 af 12. november 1986, foretages følgende ændringer:
1. I § 10, stk. 2, indsættes efter 3. pkt.: »Afgiftssatsen kan dog ikke overstige 56 pct.«.
 2. I § 10, stk. 6, indsættes som nyt litra a:
 »a) den procent, hvormed det gennemsnitlige nettoprisindeks for 1.
halvår af året 3 år forud for afgiftsåret er steget i forhold til det gennemsnitlige nettoprisindeks for 1. halvår af året 4 år forud for afgiftsåret,».
 Litra a og b bliver herefter litra b og c.
§ 2 Loven har virkning fra og med afgiftsåret 1988.
BEMÆRKNINGER TIL LOVFORSLAGET 1. Lovforslaget går dels ud på at indsætte et loft over realrenteafgiftssatsen dels at ændre den referenceperiode, der indgår ved beregningen af prisstigningstakten.
2. Med lovforslaget sikres det, at realrenteafgiftssatsen ikke kan komme op over de ca. 56 pct., som svarer til den maksimale indkomstbeskatning af kapitalafkast.
3. Efter realrenteafgiftsloven beregnes prisstigningsprocenten som et gennemsnit af de foregående 2 års ændringer i nettoprisindekset.
Denne periode ændres ved lovforslaget til 3 år.
Herved opnås, at markante ændringer i inflationstakten ikke slår så hurtigt igennem på realrenteafgiftssatsen som efter den gældende regel.
Endvidere indebærer tidsforlængelsen, at udsvingene i realrenteafgiftssatsen udjævnes.
4. Afgiftsprovenuet for 1987 skønnes til 17,5 mia. kr., og forventes med uændret lovgivning at stige til ca. 23 mia. kr. i 1988.
Gennemførelsen af forslaget skønnes at nedbringe afgiftsprovenuet i 1988 til ca. 20 mia. kr.
 Forslaget vil ikke have administrative konsekvenser.
 5. Det foreslås, at loven får virkning fra og med afgiftsåret 1988.
Lov om en realrenteafgift af visse pensionskapitaler m.v. er ændret senest ved § 5 i lov nr. 767 af 12. november 1986, jf.
 Folketingstidende 1986-87, sp. 79, 607, 1817, 1938; tillæg A, 173.
BILAG »I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1§ I lov om en realrenteafgift af visse pensionskapitaler m.v., jf.
lovbekendtgørelse nr. 573 af 29. august 1986, som ændret ved § 5 i lov nr. 767 af 12. november 1986, foretages følgende ændringer:
1. I § 10, stk. 2, indsættes efter 3. pkt.: »Afgiftssatsen kan dog ikke overstige 56 pct.«.
--/ § 10. - - Stk. 2. Afgiftssatsen findes ved først at beregne forskellen mellem på den  

 ene side afkastprocenten efter stk. 3-5 og på den anden side  

 prisstigningsprocenten efter stk. 6 ganget med 1,035 og med tillæg af 3,5  

 procentpoints.
Denne forskel udtrykkes i procent af afkastprocenten, og den  

 således beregnede procentsats ganges med 0,99. Herved fremkommer  

 afgiftssatsen.
/-- 2. I § 10, stk. 6, indsættes som nyt litra a: »a) den procent, hvormed det gennemsnitlige nettoprisindeks for 1. halvår af året 3 år forud for afgiftsåret er steget i forhold til det gennemsnitlige nettoprisindeks for 1. halvår af året 4 år forud for afgiftsåret,».
 Litra a og b bliver herefter litra b og c.
--/ § 10. - - Stk. 6. Den i stk. 2 nævnte prisstigningsprocent beregnes som  

 gennemsnittet af: a) den procent, hvormed det gennemsnitlige nettoprisindeks  

 for 1. halvår af året 2 år forud for afgiftsåret er steget i forhold til det  

 gennemsnitlige nettoprisindeks for 1. halvår af året 3 år forud for  

 afgiftsåret, og b) den procent, hvormed det gennemsnitlige nettoprisindeks  

 for 1. halvår af året 1 år forud for afgiftsåret er steget i forhold til det  

 gennemsnitlige nettoprisindeks for 1. halvår af året 2 år forud for  

 afgiftsåret.
