 (Til de skattelignende myndigheder og  

 kommunalbestyrelserne).
 Hermed fremsendes eksemplarer af finansministeriets bekendtgørelse nr. 21  

 af 21. januar 1969 om skattenedsættelse m.v. ved væsentlig indtægtsnedgang  

 som følge af erhvervsophør på grund af alder, sygdom, svangerskab og fødsel.  

 Efter reglerne i §§ 5-7 i lov nr. 397 af 9. december 1968 om ændring af  

 ligningsloven og den i henhold hertil udstedte bekendtgørelse gælder der  

 følgende retningslinjer for skattenedsættelse m.v.:
Nedsættelse af skattepligtig indkomst ved  

 indtægtsnedgang som følge 1. Ved væsentlig indtægtsnedgang som følge af endelig  

 opgivelse af stilling eller erhverv på grund af alder, alvorlig sygdom,  

 svangerskab og fødsel kan der efter andragende bevilges nedsættelse af den  

 skattepligtige indkomst, når de i pkt. 2-6 nævnte betingelser er til stede.
 2. Nedsættelse på grund af alder kan finde sted, når  

 den skattepligtige eller hans ægtefælle, der sambeskattes med ham, har nået  

 en så fremskreden alder, at det er af denne grund, stillingen eller erhvervet  

 opgives.
 Nedsættelse på grund af sygdom forudsættes, at der foreligger en så  

 alvorlig sygdom, at erhvervsevnen derved er væsentlig nedsat, jfr.  

 bekendtgørelsens § 2, f.eks. i forbindelse med, at der er tilkendt den  

 pågældende invalidepension.
 3. Det er en forudsætning for nedsættelse, at der  

 foreligger endelig opgivelse af lønnet hovedstilling eller af et  

 hovederhverv.
 4. Ved bedømmelsen af om indtægtsnedgangen er  

 væsentlig, jfr. bekendtgørelsens § 1 og pkt. 5 nedenfor, sammenlignes den  

 skattepligtiges og den eventuelt sambeskattede hustrus indtægt i indkomståret  

 med den forventede indtægt i skatteåret.
Ved sammenligningen opgøres indtægten i indkomståret og i skatteåret efter  

 reglerne for opgørelse af skattepligtig indkomst, men uden fradrag for  

 pensions- og forsikringsbidrag og lignende indbetalinger til frivillige  

 opsparingsordninger samt overført underskud og reguleringsfradrag.
Sådanne  

 fradrag er i selvangivelsen for skatteåret 1969-70 opført under rubrikkerne  

 20, 21, 22, 24 og 29.
Indgår der i indtægtsopgørelsen for indkomståret indtægter, der er  

 unormalt store i forhold til indtægten i tidligere år, tages sådanne  

 indtægter ikke i betragtning ved beregning af indtægtsnedgangen.
Dette gælder  

 f.eks. for erhvervsdrivende, der er ophørt med erhvervet i indkomståret, og  

 hvor indtægten i dette år kan være påvirket af særlige forhold i forbindelse  

 med ophøret.
Det kan bl.a. skyldes, at der er foretaget realisation af et til  

 en erhvervsvirksomhed henhørende varelager.
Der kan være foretaget  

 opskrivning af varelageret i forhold til den opgørelse, der er anvendt ved  

 årets begyndelse, således at realisationsavancen er opgjort i forhold til den  

 opskrevne værdi, eller der kan være opgjort en realisationsavance på grundlag  

 af den ved årets begyndelse anvendte opgørelsesmåde.
Som et andet eksempel  

 kan nævnes avance, som opnås ved realisation af landbrugsbesætninger i  

 tilfælde af erhvervsophør, og som et tredje eksempel, at en lønmodtager på  

 grund af ekstraarbejde har haft en unormal stor indtægt i det sidste år før  

 erhvervsophøret.
Endvidere må særlig indkomst, der i henhold til lov om  

 særlig indkomstskat er henregnet til den almindelige indkomst over en periode  

 af tre indkomstår, holdes uden for den beregnede indtægt.
 5. En indtægtsnedgang anses for væsentlig, hvis den  

 skattepligtiges og den med ham eventuelt sambeskattede ægtefælles indtægt i  

 skatteåret er mindst 20 pct. lavere end indtægten i indkomståret, jfr.  

 bekendtgørelsens § 1.
6. Hvor indtægtsnedgangen berettiger til nedsættelse,  

 ansættes den skattepligtige på grundlag af indtægten i skatteåret opgjort som  

 i pkt. 4, stk. 2 anført.
Har den skattepligtige og/eller hans sambeskattede  

 hustru haft unormalt store indtægter af den ovenfor i pkt. 4, stk. 3 nævnte  

 art, skal der ved ansættelsen ske tillæg af disse indtægter.
 Opfylder den skattepligtige eller hans ægtefælle, der sambeskattes med  

 ham, betingelserne for særlige nedslag i den skattepligtige indkomst, f.eks.  

 i lov om nedslag i skatteansættelsen for folkepensionister m.fl. eller i lov  

 om nedslag for renteindtægter m.v., gives sådanne nedslag ud over  

 nedsættelsen som følge af erhvervsophøret, jfr. bekendtgørelsens § 3. Dette  

 gælder dog ikke reguleringsfradrag efter § 3 i lov nr. 397 af 9. december  

 1968 om ændring af ligningsloven.
7. Efter skatteårets udløb foretages der en regulering  

 af nedsættelsen på grundlag af de da foreliggende oplysninger om den  

 virkelige indtægt i skatteåret, opgjort efter reglerne i pkt. 4, og der må  

 ved meddelelsen om nedsættelsen tages forbehold herom.
Pristalsregulering af  

 den pågældendes pensionsindtægt eller anden indtægtsændring af tilsvarende  

 størrelse medfører dog ikke regulering af nedsættelsen.
8. Nedsættelse af den skattepligtige indkomst bevilges  

 af skatterådene.
Sådan nedsættelse kan kun ske for skatteåret 1969-70 og kun,  

 hvor skatterådene i henhold til skattelovgivningens regler kan ændre  

 skatteansættelsen for dette skatteår.
 Det bemærkes herved, at nedsættelse kan finde sted, såvel hvor  

 indtægtsnedgangen er sket efter den 1. januar 1969 som før dette tidspunkt.
 Andragender om nedsættelse modtages af den kommunale ligningsmyndighed,  

 der indsender dem til skatterådet med dens erklæring.
 Klager over, at skatterådet ikke har indrømmet nedsættelse af den  

 skattepligtige indkomst, betragtes som andragender om nedsættelse af pålignet  

 skat og behandles af de i pkt. 9, stk. 5 nævnte myndigheder.
Nedsættelse af pålignede indkomstskatter  

 m.v. ved indtægtsnedgang som 9. I de i pkt. 1 nævnte tilfælde af indtægtsnedgang  

 som følge af endelig opgivelse af stilling eller erhverv kan der bevilges  

 nedsættelse af pålignede indkomstskatter til stat og kommune samt kirkelige  

 afgifter og folkepensionsbidrag.
Reglerne i pkt. 2-7 finder da tilsvarende  

 anvendelse.
 Vedrører indtægtsnedgangen kun en del af et skatteår, beregnes  

 indtægtsnedgangen, jfr. pkt. 4, ved at sammenholde indtægten i indkomståret  

 med den forventede indtægt i resten af skatteåret, regnet fra tidspunktet for  

 indtægtsnedgangen, idet denne indtægt afpasses således, at den svarer til et  

 fuldt års indtægt.
 Skat m.v. af den forventede indtægt beregnes efter udskrivningsreglerne  

 for det skatteår, for hvilket nedsættelse søges.
 Nedsættelsen består i, at den skattepligtige svarer skat af den forventede  

 indtægt fra og med den skattetermin, hvis sidste rettidige betalingsdag  

 falder efter udløbet af den måned, hvori indtægtsnedgangen er indtrådt.  

 Indtægtsnedgang, der indtræder med udgangen af en måned, anses for indtrådt i  

 denne.
Nedsættelse af pålignet skat m.v., herunder kommuneskat, bevilges af  

 vedkommende amtsligningsinspektorat, i København dog af skatterådet og i  

 Frederiksberg og Gentofte af kommunalbestyrelsen.
Reglerne for nedsættelse af  

 de pålignede skatter m.v. har virkning for 2. halvår af skatteåret 1968-69 og  

 1. halvår af skatteåret 1969-70, dog tidligst fra den i foranstående stykke  

 nævnte skattetermin.
 Militærtjeneste m.v.
 10. Er den skattepligtige i året 1969 eller en del af  

 dette indkaldt til militærtjeneste, civilforsvarstjeneste eller civilt  

 arbejde, skal der ikke tages hensyn til hans formueforhold ved afgørelsen af  

 spørgsmålet om nedsættelse af den ansatte indkomst efter § 28, jfr. § 23 i  

 statsskatteloven, eller af pålignet indkomstskat m.v. efter den nævnte lovs §  

 37 og kommuneskattelovens § 39.
 I øvrigt opretholdes reglerne i skattedepartementets cirkulære nr. 96 af  

 12. april 1949, jfr. cirkulære nr. 45 af 17. marts 1959, hvorefter man i  

 almindelighed eftergiver den del af de pålignede skatter, der svarer til  

 indtægtsnedgangen for det tidsrum, som indkaldelsen varer.
 Andragender om nedsættelse af den ansatte indkomst afgøres af skatterådene  

 og om nedsættelse af de pålignede skatter m.v. af kommunalbestyrelserne.
 Klager over skatterådenes afgørelser behandles som anført i pkt. 8, stk.  

 4. Klager over kommunalbestyrelsernes afgørelser kan indbringes for  

 skattedepartementet, bortset fra spørgsmål om nedsættelse af pålignet  

 kommuneskat, hvor kommunalbestyrelsernes afgørelser er endelige.
 Reglerne i pkt. 8, stk. 1, 2. punktum og pkt. 9, stk. 5, 2. punktum om  

 perioderne for nedsættelse finder tilsvarende anvendelse.
------- Skattedepartementets cirkulærer nr. 16 og 17 af 17. januar 1968 om  

 retningslinjer for lempelse i henhold til statsskattelovens § 28, jfr. § 23  

 og § 37 ved indtægtsnedgang som følge af opgivelse af stilling eller erhverv  

 på grund af alder m.v. er bortfaldet.
------- Til vejledning ved anvendelsen af foranstående regler anføres følgende  

 eksempler vedrørende afsnit I:
 Eksempel 1.
 Eksempel 2.
 Nedslag for renteindtægter m.v. og for folkepensionister m.fl.
 Opfylder den pågældende betingelserne i lov om nedslag i skatteansættelsen  

 for renteindtægter m.v., herunder at den pågældende er fyldt 67 år, og at  

 begæring er fremsat senest samtidig med indgivelsen af selvangivelsen,  

 overføres det nedslag for renteindtægter m.v., som den pågældende er  

 berettiget til ved den almindelige skatteansættelse, uændret til beregning af  

 nedsættelse efter cirkulæret.
 Hvis den pågældende ved den almindelige skatteansættelse ved skatteårets  

 begyndelse er berettiget til et nedslag f.eks. på 300 kr. for renteindtægter  

 og samtidig ved skatteårets begyndelse opfylder aldersbetingelserne for  

 nedslag for folkepensionister m.fl., vil nedsættelsen - såfremt det i forslag  

 til lov om ændring af lov om nedslag for folkepensionister m.fl. anførte  

 maksimumsbeløb på 20.000 kr. bliver det for skatteåret 1969-70 gældende - med  

 en forventet indtægt på f.eks. 16.000 kr. være at beregne således:
 Eksempel 3.
 Skattedepartementet, den 22. januar  

 1969.
Hans P.
Gøtrik.
 / Uffe Thau.
