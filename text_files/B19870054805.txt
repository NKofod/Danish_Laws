 I medfør af skattekontrollovens § 3, jfr. lovbekendtgørelse nr. 401 af 6.  

 juli 1984 som senest ændret ved lov nr. 924 af 19. december 1986 og lov nr.  

 308 af 25. maj 1987, fastsættes efter indstilling fra Ligningsrådet følgende:
 § 1.  Reglerne i denne bekendtgørelse finder  

 anvendelse for skattepligtige, der omfattes af lov nr. 145 af 19. marts 1986  

 om beskatning af fonde, visse foreninger og institutter m.v.
 Stk. 2.  Den skattepligtige skal endvidere opfylde  

 bestemmelserne i bekendtgørelse nr. 461 af 8. september 1976 om mindstekrav  

 til årsregnskaber, der vedlægges selvangivelsen, og om krav til det  

 regnskabsmæssige grundlag som ændret ved bekendtgørelse af 13. august 1987.
§ 2.  Oplysninger i henhold til denne bekendtgørelse  

 kan afgives enten i det regnskab, der vedlægges selvangivelsen, eller sammen  

 med de oplysninger, som afgives i henhold til bekendtgørelse nr. 971 af 18.  

 december 1986 (virksomhedsskemaet), eller som supplerende oplysninger og  

 specifikationer.
Oplysningerne skal udarbejdes på en sådan måde, at det er  

 muligt at konstatere sammenhængen med det foregående års skattemæssige  

 opgørelser.
 § 3.  Oplysninger om foretagne hensættelser til  

 almenvelgørende eller på anden måde almennyttige formål skal opfylde kravene  

 i bekendtgørelse nr. 802 af 1. december 1986 om fondsbeskatningsloven.
§ 4.  Beregningsgrundlaget for hensættelser til  

 konsolidering af fondskapitalen, som anført i fondsbeskatningslovens § 5,  

 stk. 1, skal anføres med angivelse af indkomstårets samlede foretagne  

 uddelinger og de samlede uddelte beløb af tidligere indkomstårs hensættelser  

 til almenvelgørende eller på anden måde almennyttige formål.
I  

 beregningsgrundlaget indgår således uddelinger i henhold til  

 fondsbeskatningslovens § 4, stk. 1, og uddelinger af tidligere hensatte  

 beløb, jfr. fondsbeskatningslovens § 4, stk. 3. Den anvendte procent til  

 beregning af konsolideringshensættelsen skal anføres.
 Stk. 2.  Beregningsgrundlaget for  

 konsolideringshensættelser som anført i fondsbeskatningslovens § 5, stk. 3,  

 skal opgøres på grundlag af værdien af foreningsformuen opgjort efter  

 skattelovgivningens almindelige regler, jfr. fondsbeskatningslovens § 5, stk.  

 4. Endvidere skal de anvendte pristal oplyses.
 § 5.  Størrelsen af uddelinger som nævnt i  

 fondsbeskatningslovens § 4 skal oplyses, og der skal vises en afstemning med  

 de oplysninger, der er indberettet til skattemyndighederne efter  

 skattekontrollovens § 7 B.
 Stk. 2.  Anvendes et fra kalenderåret afvigende  

 regnskabsår, skal der indsendes en opgørelse, der viser, hvorledes de i  

 regnskabet anførte uddelinger fordeler sig på de dele af kalenderåret, der  

 udgør regnskabsperioden.
 § 6.  Bekendtgørelsen træder i kraft dagen efter  

 bekendtgørelsen i Lovtidende og finder anvendelse fra og med indkomståret  

 1987.
 Stk. 2.  For fonde og foreninger m.v., der ikke hidtil  

 har været omfattet af reglerne i bekendtgørelse nr. 461 af 8. september 1976,  

 finder § 1, stk. 2, i nærværende bekendtgørelse først anvendelse fra og med  

 indkomståret 1988. De nævnte fonde og foreninger m.v. kan dog for  

 indkomståret 1988 undlade at afgive oplysninger, som kræves i den nævnte  

 bekendtgørelse, hvis det godtgøres, at deres regnskabssystem er indrettet  

 således, at oplysningerne kun kan udfindes ved et uforholdsmæssigt stort  

 ekstraarbejde.
