Nr LSF 229 Forslag til Lov om ændring af lov om Københavns Kommunes styrelse  

 (Bydelsråd) Fremsat af Agerschou (SF) Carsten Andersen (SF) Margrete Auken (SF) Ole  

 Henriksen (SF) Rahbæk Møller (SF) Gert Petersen (SF) Bjørn Poulsen (SF) Ebba  

 Strange (SF) Pelle Voigt (SF) den 12. april 1989 § 1 I lov om Københavns Kommunes styrelse, jf. lovbekendtgørelse nr. 314 af  

 20. juni 1984, foretages følgende ændringer:
 Efter § 50 indsættes som ny paragraf:
» § 50 a.
Der kan i et regulativ, der vedtages af  

 Borgerrepræsentationen og stadfæstes af indenrigsministeren, optages  

 bestemmelser om oprettelse af bydelsråd, deres valgmåde og funktioner.« § 2 Loven træder i kraft den 1. januar 1990.
Bemærkninger til lovforslaget Forslaget til den gældende københavnske styrelseslov, der blev fremsat i  

 Folketinget i 1977, indeholdt en bestemmelse, der gav mulighed for, at der  

 blev oprettet bydelsråd.
Bestemmelsen var indsat i lovforslaget efter forslag  

 fra Borgerrepræsentationen i København.
Imidlertid blev loven vedtaget uden  

 bestemmelsen om bydelsråd.
 Der henvises til Folketingstidende 1976-77, 2. samling, forhandlingerne  

 sp. 286, 1309, 4875 og 5040, tillæg A sp. 917, tillæg B sp. 565 og tillæg C  

 sp. 327.
I 1985 nedsatte den daværende indenrigsminister et embedsmandsudvalg, der  

 fik følgende kommissorium: »udvalget har til opgave at tilvejebringe et  

 materiale, der kan belyse behovet for ændringer i styrelsesordningen for  

 Københavns Kommune og fordele og ulemper ved sådanne ændringer . . .« I udvalgets overvejelser skulle bl.a. indgå fordele og ulemper ved  

 indførelse af udvalgsstyre efter den kommunale styrelseslov og eventuel  

 henlæggelse af beslutningsmyndighed til lokalråd.
Embedsmandsudvalget afgav betænkning sommeren 1987 (Betænkning nr. 1114)  

 og foreslog her, at den eksisterende styrelseslov ophæves, og at København  

 inddrages under lov om kommunernes styrelse.
Udvalget udarbejdede endvidere  

 forslag til et nyt kapitel om bydelsråd i Københavns Kommune.
 Af delbetænkning af 11. november 1987 afgivet af et ad hoc-udvalg under  

 Borgerrepræsentationen fremgår, at et flertal »anså tilvejebringelse af  

 hjemmelen for nedsættelse af bydelsråd for en påtrængende opgave«.
Imidlertid meddelte indenrigsministeren, at han ikke havde i sinde at  

 fremsætte lovforslag om ændring af styrelsesloven for København - heller ikke  

 hvad angik muligheden for bydelsråd.
Det er et synspunkt, der nok kan undre,  

 når man husker Venstrepolitikeres indlæg om decentralisering, lokalt  

 selvstyre m.v. ved højtidelige lejligheder.
Den 21. juni 1988 behandlede Folketinget SF's lovforslag om ændring af lov  

 om Københavns Kommunes styrelse (Bydelsråd), se Folketingstidende 1987-88, 2.  

 samling, forhandlingerne sp. 298 og 731 samt tillæg A sp. 609. Lovforslaget  

 fik en blandet modtagelse.
Socialdemokratiet var lidt kryptisk, men gik  

 vistnok ind for det, mens andre partier angav en række problemer ved den  

 udformning, SF havde givet ordningen.
Det Radikale Venstre gav tilslutning  

 til bestræbelserne på at demokratisere styret i København, men havde også en  

 række konkrete indvendinger.
SF har derfor overvejet situationen.
Vi finder, at det ubetinget er  

 nødvendigt at få decentraliseret beslutningsprocesserne i Københavns Kommune,  

 så byens borgere kan få en oplevelse af at være meddeltagere i, hvad der  

 foregår.
I stedet for det tidligere detaljerede forslag har SF derfor valgt at  

 foreslå indført en hjemmel til at indføre bydelsråd.
Det nærmere arbejde med  

 at konkretisere bydelsrådstanken skal derefter foregå i København.
Det vil  

 sige, at man med dette lovforslag har taget højde for de problemer, en række  

 ordførere omtalte under behandlingen af SF's tidligere forslag.
