Betænkning afgivet af Arbejdsmarkedsudvalget den 7. februar  

 2007 Betænkning over Forslag  

 til lov om ændring af lov om arbejdsgiverens pligt til at underrette  

 lønmodtageren om vilkårene for ansættelsesforholdet (Ændring af godtgørelsesniveauet) [af beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 15. november 2006 og var til 1.  

 behandling den 28. november 2006. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 6. november 2006 dette udkast  

 til udvalget, jf. alm. del  

  

  

 bilag 51.  

 Den 15. november 2006 sendte beskæftigelsesministeren de indkomne høringssvar  

 og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra PROSA.
Den ene henvendelse er optrykt i bilag 2  

 til  

 betænkningen.
Beskæftigelsesministeren har over for udvalget kommenteret den  

 skriftlige henvendelse.
Deputationer Endvidere har PROSA mundtligt over for udvalget redegjort for sin  

 holdning til lovforslaget.
Spørgsmål Udvalget har stillet 8 spørgsmål til beskæftigelsesministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse  

  

 med det stillede ændringsforslag.
 Et  

  

 mindretal  

  

 i  

 udvalget (S, SF og EL) indstiller lovforslaget til  

  

 forkastelse  

  

 ved 3. behandling.
 Socialdemokratiets, Socialistisk Folkepartis og Enhedslistens  

 medlemmer af udvalget konstaterer, at regeringen med oversendelse af en række  

 sager, som angiveligt skulle dokumentere, at der gives urimeligt høje  

 godtgørelser i sager om bagatelagtige fejl i ansættelsesbeviser, på ingen  

 måde har  

 dokumenteret sin påstand.
Henvendelsen fra Prosa, som er optrykt som bilag 2 til  

 betænkningen, godtgør, at der ikke er hold i regeringens argumenter for at  

 nedsætte eller fjerne godtgørelser for mangelfulde ansættelsesbeviser.
De  

 fremlagte sager dokumenterer på ingen måde, at lønmodtagere skulle have fået  

 tilkendt store godtgørelser for uvæsentlige mangler i ansættelsesbeviserne.
Der er kort og godt tale om, at regeringen har valgt at  

 efterkomme et ønske fra Dansk Arbejdsgiverforening, og at regeringen med  

 lovforslaget  

 ønsker at lovliggøre de to bekendtgørelser, som beskæftigelsesministeren i  

 Højesteret  

 fik dom for var klart ulovlige og i modstrid med gældende lov.
Med vedtagelse  

 af lovforslaget skaber regeringen og dens flertal et misforhold imellem de  

 erstatninger, man kan få på det ikkeoverenskomstdækkede og på det  

 overenskomstdækkede  

 arbejdsmarked.
Partierne stemmer imod regeringens lovforslag og stemmer  

 for lovforslag L 70, der har til formål at fratage ministeren  

 bemyndigelsen til at udstede bekendtgørelser, men ophøjer gældende regler til  

 lov.
Desværre må partierne konstatere, at der er et flertal imod den gode  

 tradition om, at lovgivningen på arbejdsmarkedsområdet følger de hovedregler  

 og  

 aftaler, som aftales af parterne i aftalesystemet.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 beskæftigelsesministeren,  

  

 tiltrådt af et  

  

 flertal  

  

 i udvalget (V, DF, KF og RV):
Til § 2 1)  

  

 Datoen »1. januar« ændres til: »1.  

 marts«.
[Ændret ikrafttræden] Bemærkninger Til nr. 1 Det foreslås at udskyde ikrafttrædelsestidspunktet til den 1.  

 marts 2007 for derved at sikre, at Folketingets Arbejdsmarkedsudvalg får den  

 fornødne tid til at behandle lovforslaget.
Charlotte Antonsen (V)   

 Ulrik Kragh (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Lars Barfoed (KF)   

  

 Jakob Axel Nielsen (KF)   

 Thomas Adelskov (S)   

 Kirsten Brosbøl (S)   

 Jytte Andersen (S)  

  

  nfmd.  

  

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 75 Bilagsnr.
Titel 1 Høringssvar og høringsnotat fra beskæftigelsesministeren.
2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Henvendelse af 1/12-06 fra PROSA 5 Revideret tidsplan for udvalgets behandling af  

 lovforslaget 6 Henvendelse af 18/1-07 fra PROSA 7 Ændringsforslag fra beskæftigelsesministeren 8 1. udkast til betænkning Oversigt over spørgsmål og svar vedrørende L 75 Spm.nr.
Titel 1 Spm. om, hvorfor lovforslaget skal hastes igennem inden  

 jul, så udvalget kun har 1 uge til behandlingen, når forslaget ikke er del af  

 finanslovsaftalen, til beskæftigelsesministeren, og ministerens svar herpå 2 Spm. om at oversende opgørelse over antallet af sager,  

 hvor mangelen i ansættelsesbeviset har medført urimeligt store erstatninger,  

 til beskæftigelsesministeren, og ministerens svar herpå 3 Spm. om hemmelige non-solicitationsaftaler mellem to  

 virksomheder, som ikke er nævnt i medarbejdernes ansættelsesbeviser, til  

 beskæftigelsesministeren, og ministerens svar herpå 4 Spm. om kommentar til henvendelse af 1/12-06 fra PROSA,  

 til beskæftigelsesministeren, og ministerens svar herpå 5 Spm. om opgørelse over antal sager vedr. manglende  

 ansættelsesbeviser, der er blevet afgjort i hhv. det fagretlige og det  

 civilretlige system i 2004 og 2005, samt om at fremvise sager med ikendt  

 godtgørelse på 5.000 kr. og derover, til beskæftigelsesministeren, og  

 ministerens svar herpå 6 Spm. om, hvornår krav på godtgørelse i henhold til loven  

 er rejst, til beskæftigelsesministeren, og ministerens svar herpå 7 Spm. om ministerens kommentar til ændringsforslag af  

 lovforslagets § 6, stk. 2, til beskæftigelsesministeren, og ministerens svar  

 herpå 8 Spm. om kommentar til henvendelse af 18/1-07 fra PROSA,  

 til beskæftigelsesministeren, og ministerens svar herpå Bilag 2 Henvendelse af 18. januar 2007 fra PROSA er  

 optrykt efter ønske fra S, SF og EL Arbejdsmarkedsudvalget Folketinget Christiansborg 1240 København K København den 18. januar  

 2007 Vedr. behandling af L75  beskæftigelsesministeriet svar på  

 spørgsmål 2.
 Undertegnede har den 17. januar 2007 afhentet materiale vedr.  

 svar på spørgsmål 2 i Beskæftigelsesministeriet.
 Spørgsmål 2:
 Ministeren anmodes om at udarbejde en opgørelse over antallet af  

 sager, hvor manglen i ansættelsesbeviset har været af bagatelagtig karakter,  

 som har medført urimeligt store erstatninger.
 Jeg har fået udleveret 160 sider med 23 domme.
 Jeg har med interesse gennemgået disse domme og har udarbejdet  

 er resumé af indholdet heraf samt mine kommentarer hertil, som jeg hermed  

 fremsender til Arbejdsmarkedsudvalget.
 Lad mig blot henlede opmærksomheden på, at formålet med loven  

 er, at lønmodtagere skal oplyses ordentligt om deres arbejdsvilkår, dels for  

 at  

 sikre deres retsstilling i ansættelsesforholdet, dels for at undgå tvister  

 med  

 baggrund i uafklarede forhold og modsætningsfyldte forventninger.
Jeg har ved gennemgangen af materialet ikke fundet eksempler på  

 fejl og mangler af bagatelagtig karakter.
Det er min opfattelse at de af  

 ministeriet fremlagte sager alle klart dokumenterer, hvorfor det er af stor  

 vigtighed for både arbejdsgivere og lønmodtagere, at ansættelsesbeviserne er  

 i  

 orden og dokumenterer de aftalte forhold.
Med venlig hilsen Hanne Lykke Jespersen Faglig sekretær PROSA Retsinstans Beskrivelse af fejlen i  

 ansættelsesbeviset Idømt beløb Kommentar 1 Retten i Tårnby Ansættelsesbeviset  

 fratager medarbejderen bonus, hvis medarbejderen siger op inden 1. december  

 eller opsiges i prøveperioden.
Der er desuden fejl i vedr. arbejdsgiverens  

 navn 5.000 kr.
Arbejdsgiveren forsøger  

 her i ansættelsesbeviset at omgå funktionærlovens bestemmelser om, at man  

 ikke kan aftale sig fra bonus, som er en del af lønnen.
Et af de eksempler,  

 hvor det er meget billigt at slippe med 5.000 kr.
Hvis medarbejderen ikke går  

 til sin fagforening, risikerer medarbejderen at miste et meget større beløb.  

 Når medarbejderen går til fagforeningen koster det blot 5.000 kr.
2 Retten i Århus Stilling som  

 servicemedarbejder i engageringskontrakten er forkert  Retten tager  

 stilling  

 til, at der ikke er tale om en undskyldelig vildfarelse 5.000 kr.
Stillingsbetegnelsen er  

 ikke ligegyldig.
Den har meget stor betydning i sager, hvor der opstår  

 uenighed  

 om hvorvidt medarbejderen er i stand til at udføre det arbejde han er ansat  

 til.
Den er også væsentlig i de  

 situationer, hvor arbejdsgiver vil ændre ansættelsesvilkårene samt ved  

 virksomhedsoverdragelse og ved konkurs.
Hvis ikke stillingsbetegnelsen er  

 korrekt, kan den ansatte måske ikke dokumentere, hvad han var ansat til.
3 Retten i Aalborg Der er ikke angivet  

 opsigelsesvarsel i ansættelsesaftalen  der er henvisning til  

 overenskomst,  

 men denne er ikke udleveret.
Der er desuden angivet en arbejdstid på under 8  

 timer pr. uge, selv om der er tildelt vagter, som klart giver mere end 8  

 timers arbejde pr. uge.
 10.000 kr.
Det er selvfølgelig meget  

 væsentligt, at den ansatte ikke er i tvivl om sit opsigelsesvarsel.
Det er en  

 nødvendighed for at medarbejderen kan reagere, når der afgives for kort  

 opsigelsesvarsel.
Hvis dette undlades, betyder det ud over fortabelse af  

 opsigelsesvarslet, at der også gives karantæne i dagpengesystemet, idet det  

 fortolkes sådan, at medarbejderen har accepteret et for kort  

 opsigelsesvarsel.
Det er selvfølgelig også væsentligt, at den ansatte har  

 adgang til de dokumenter, hvoraf diverse bestemmelser fremgår.
Vedr. de 8  

 timer  

 pr. uge, der er angivet i ansættelsesbeviset, er det netop grænsen for, om en  

 ansat er omfattet af Funktionærloven.
Arbejdsgiveren forsøger altså ved at  

 angive et timetal på under 8 timer pr. uge at undgå, at ansættelsesforholdet  

 bliver omfattet af Funktionærloven og derved fratage medarbejderen  

 rettigheder,  

 som følger af denne lov.
4 Retten i Holsted Utilstrækkelig formulering  

 vedr. arbejdstid Formulering: Under 15 timer pr. uge med henvisning til  

 gældende vagtplan 5.000 kr.
Det er væsentligt at  

 arbejdstiden er specificeret præcist , da det ellers giver arbejdsgiver  

 mulighed for at ændre på de aftalte vilkår, uden at lønmodtageren kan  

 dokumentere,  

 hvad der er aftalt.
Hvis der f.eks. er en forpligtelse til at arbejde aften,  

 nat eller weekender, skal det selvfølgelig fremgå af ansættelsesaftalen.
Det  

 skal selvfølgelig ikke blot kunne ændres ved en ny vagtplan.
5 Københavns Byret Bonusaftale ikke forklaret  

 i ansættelsesbeviset.
Der tilkendtes ikke bonus, da det ikke var påregneligt.
 10.000 kr.
Bonusaftaler dokumenteres  

 ofte ikke i ansættelsesbeviset  heller ikke selv om det kan udgøre en  

 ikke  

 ubetydelig del af lønnen.
Samtidigt sker det ofte, at arbejdsgiver forsøger  

 at  

 undgå bonusbetaling til afskedigede medarbejdere.
Det er derfor vigtigt for  

 medarbejderens retsstilling, at det aftalte er dokumenteret.
 6.
Højesteret Ingen underretning om  

 ændret arbejdssted og ændret ugentlig arbejdstid.
 5.000 kr.
Det er selvfølgelig en  

 væsentlig del af en ansættelsesaftale,  

 at den ansatte kender det aftalte arbejdssted og arbejdstid.  

 Den ansatte er jo netop forpligtet til at  

 møde på arbejdsstedet og være der i arbejdstiden  hvis han ikke møder  

 kan  

 han bortvises eller trækkes i løn.
Arbejdsstedet kan have betydelig  

 indflydelse på den daglige transporttid til arbejdet.
7 Østre Landsret Stadfæstelse af  

 nedenstående sag fra Glostrup Byret.
 5.000 kr.
 Se bemærkninger under nr.  

 8.
8 Glostrup Byret Der er uenighed om, der er  

 udarbejdet nyt ansættelsesbevis ved overflytning til anden undervirksomhed.  

 Retten finder ikke at arbejdsgiver har dokumenteret dette.
 5.000 kr.
Det er væsentligt for  

 medarbejderen at have fyldestgørende oplysninger om sin ansættelse.
Det er  

 meget vigtigt i forbindelse med ændring af ansættelsesvilkår,  

 virksomhedsoverdragelse  

 og konkurs.
 Når der er aftalt nyt  

 arbejdssted, skal det selvfølgelig fremgå af ansættelsesbeviset  ellers  

 kan  

 arbejdsgiveren f.eks. uden varsel sætte medarbejderen ned i tid igen og påstå  

 at den forlængede arbejdstid, blot var aftalt for en kortere periode.
9 Retten i Grindsted Først udarbejdet efter 2  

 år.
Kravet om godtgørelse er først rejst 1½ år  2 år efter  

 ansættelsesbeviset  

 blev udstedt.
 5.000 kr.
Det er i mange tilfælde  

 længe at vente 1 måned på et nyt ansættelsesbevis. 2 år er helt uacceptabelt.  

 Man skal igen huske, at den risiko medarbejderen har ved ikke at få et  

 ansættelsesbevis langt overstiger de 5-10.000 kr., som gives i godtgørelse.  

 Det er derfor vigtigt at motivere arbejdsgiveren til, at ansættelsesbeviset  

 udstedes rettidigt.
HVIS man finder denne fejl bagatelagtig, vil jeg bemærke,  

 at det alene kan handle om forældelsesregler  formentligt ikke om,  

 hvorvidt,  

 det skal koste, at undlade at lave et ansættelsesbevis.
Forældelsesreglerne  

 følger almindelig dansk ret.
10 Retten i Odense Ingen meddelelse om  

 virksomhedsoverdragelse i ansættelsesbeviset.
 5.000 kr.
Det er medarbejderen der  

 skal dokumentere overfor arbejdsgiver eller Lønmodtagernes Garantifond, at  

 der er tale om et ubrudt ansættelsesforhold, f.eks. for at få det korrekte  

 opsigelsesvarsel, godtgørelse for mangeårig ansættelse osv.
Et korrekt  

 ansættelsesbevis er den sikre måde at levere denne dokumentation på.
11 Retten i Brøndbyerne Kort ansættelsesforhold  

 uden ansættelsesbevis.
Arbejdsgiver hævder, at ansættelsesforholdet er  

 tidsbegrænset  men det er ikke den ansattes opfattelse.
 10.000 kr.
Det bør være klart, at et  

 tidsbegrænset ansættelsesforhold skal være dokumenteret aftalt.
Ellers kan en  

 arbejdsgiver altid bare påstå, at det var en aftale, at der er tale om en  

 tidsbegrænset ansættelse og derved .
12 Retten i Vejle Manglende  

 ansættelsesbevis.
Overenskomst siger, at den ansatte ikke har noget  

 opsigelsesvarsel.
Arbejdsgiver siger, at der er aftalt 14 dages varsel  

 gensidigt.
Arbejdsgiver tilbageholder løn, fordi den ansatte efter 12 dages  

 ansættelse opsiger ansættelsesforholdet uden varsel.
 10.000 kr.
Det er her oplagt, at  

 arbejdsgiveren skal være forpligtet til  og selv have interesse i - at  

 sørge  

 for at vilkår og aftaler for ansættelsen er klart dokumenteret.
Konflikten  

 opstår netop på grund af den manglende dokumentation.
13 Tvistighedsnævnet Intet nyt ansættelsesbevis  

 i forbindelse med virksomhedsoverdragelse 5.000 kr.
Se bemærkninger under nr.  

 10 14 Østre Landsret Anke af dom nævnt under  

 pkt. 15.
 Ansættelsesforhold  

 tidsubegrænset  afsluttet inden 1 måned. Ændring af Lyngby rets  

 afgørelse.
 10.000 kr.
Denne dom angiver blot, at  

 arbejdsgiveren er forpligtet til at udarbejde et ansættelsesbevis.
Dvs. det  

 at arbejdsgiveren har en måned til at udarbejde ansættelsesbeviset, ikke  

 betyder, at det kan undlades, hvis ansættelsesforholdet afbrydes, inden der  

 er gået en måned, med mindre det hele tiden var hensigten, at det skulle vare  

 under 1 måned.
15 Lyngby Ret Ingen erstatning, fordi  

 ansættelsesforholdet varede under 1 måned 0 kr.
 Se bemærkninger under nr.  

 14.
16 Retten i Århus En almindelig henvisning  

 til Funktionærloven er ikke nok til at angive opsigelsesvarslet.
Der skal  

 være specifik henvisning til den relevante paragraf.
 10.000 kr.
Bemærkninger jf. sag nr. 3 17 Højesteret Sagen vedr.  

 virksomhedsoverdragelsesloven.
Medarbejderens ret til partshøring som  

 offentlig  

 ansat følger ikke med som individuelt vilkår ved virksomhedsoverdragelse til  

 privat virksomhed.
Det fremgår ikke, hvorfor denne sag er medtaget, da den  

 ikke ses at omhandle ansættelsesbevisloven, men det er en anke af sag nr. 18.  

 Spørgsmålet om ansættelsesbevis ser dog ikke ud til at være anket.
 Se bemærkninger under nr.  

 18.
18 Sø- og Handelsretten Når overenskomsten  

 frasiges, kan arbejdsgiver ikke samtidigt have ret til overenskomstens  

 bestemmelse  

 reklamationsfrist på 15 dage.
Kun de individuelle rettigheder videreføres.  

 Derfor skulle der have været udarbejdet et nyt ansættelsesbevis på  

 arbejdsgivers foranledning.
 10.000 kr.
Det er klart, at når man  

 fraskriver sig overenskomsten, kan man ikke samtidigt have den fordel, der  

 følger af at have den.
Arbejdsgiver må antages at være enig heri, idet det  

 ellers ville være oplagt at anke spørgsmålet, når modparten har anket og  

 sagen således alligevel skulle for Højesteret.
Her er det klart, at et nyt  

 ansættelsesbevis ville have været af stor betydning for at fastslå hvilke  

 arbejdsvilkår der faktisk var gældende.
19 Østre Landsret Forkert  

 stillingsangivelse.
Der er angivet sælger og ikke servicemedarbejder, som  

 svarede til fakta.
Anke af sag nr. 20 fra Hillerød byret -  

 stadfæstelse.
 5.000 kr.
Se sag nr. 2 20 Hillerød Byret Dommen ses ikke, men  

 svarer til sag nr. 19.
 5.000 kr.
21 Retten i Maribo Forkert ansættelsestidspunkt 5.000 kr.
Ansættelsestidspunktet er  

 meget vigtigt.
Selv små unøjagtigheder kan have betydning for  

 opsigelsesvarslets  

 længde, erstatningsniveau ved usaglig afskedigelse og godtgørelse for  

 ansættelse over 12 år.
22 Københavns Byret Midlertidig ansættelse kan  

 kun indgås ved aftale.
Medarbejderen skal derfor underskrive aftalen.
Det er  

 ikke sket og er derfor ikke gældende 10.000 kr.
Sagen vedr. i  

 virkeligheden ikke først og fremmest ansættelsesbevisloven, men  

 Funktionærlovens krav om gensidighed for at lave en aftale om midlertidig  

 ansættelse.
Men det betyder så heldigvis, at arbejdsgiveren ikke bare kan  

 skrive det ind i ansættelsesbeviset.
Det er nødvendigt, at medarbejderen  

 tiltræder det med sin underskrift.
 23.
Retten i Odense Efter skift af arbejdssted  

 og øget arbejdstid er der ikke givet nyt ansættelsesbevis eller tillæg til  

 den eksisterende.
 5.000 kr.
Det er kommenteret i flere  

 af ovenstående sager, at det naturligvis er vigtigt, at ansættelsesbeviset  

 afspejler de faktiske forhold, idet det i mange tilfælde er den ansattes  

 eneste dokumentation af de aftalte forhold.
Dermed er det også den ansattes  

 mulighed for at fastholde de aftalte vilkår eller kræve varsel, hvis  

 arbejdsgiveren vil ændre på vilkårene.
