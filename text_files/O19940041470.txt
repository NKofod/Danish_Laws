Resumé  


  

 A klagede over at  

 Trafikministeriet (TM) efter offentlighedslovens § 13, stk. 1, nr. 5, havde  

 afslået aktindsigt i dokumenter om Ringsted Sikringsanlæg.
A havde i 1987  

 indgået en kontrakt med DSB om levering af et sikringsanlæg til Ringsted  

 Station.  

 Til brug ved en retssag, som A havde anlagt mod DSB i anledning af denne  

 levering, bad A om aktindsigt.
De dokumenter, som A ønskede aktindsigt i, var  

 udarbejdet af DSB og sendt til "Bernstein-udvalget" til brug ved  

 dette udvalgs undersøgelse af bl.a. forholdene omkring Ringsted  

 Sikringsanlæg.  

 Dokumenterne indeholdt DSB's interne vurderinger af de dispositioner som DSB  

 og  

 A foretog under kontraktforholdets forløb.
Ombudsmanden udtalte  

 at en nærmere bedømmelse af den konkrete væsentlighed af DSB's interesse i at  

 nægte aktindsigt forudsatte indgående kendskab til den verserende retssag.
Et  

 sådant kendskab havde ombudsmanden ikke nogen mulighed for at få.
 Ombudsmanden udtalte  

 at han under disse omstændigheder og efter en gennemgang af de pågældende  

 dokumenter ikke havde tilstrækkeligt grundlag for at kritisere TM's afslag på  

 aktindsigt efter offentlighedslovens § 13, stk. 1, nr. 5. Ombudsmanden  

 bemærkede at han ikke i udtalelsen havde taget stilling, til om A på baggrund  

 af andre regler (retsplejelovens kapitel 28) ville have mulighed for at blive  

 bekendt med dokumenterne. (J. nr. 1994-979-501).
Aktindsigt i  

 dokumenter om Ringsted Sikringsanlæg.
Verserende retssag.
Offentlighedslovens  

 §  

 13, stk. 1, nr. 5.
 A klagede over at Trafikministeriet efter  

 offentlighedslovens § 13, stk. 1, nr. 5, nægtet A aktindsigt i dokumenter  

 vedrørende  

 Ringsted Sikringsanlæg.
 Sagens nærmere omstændigheder var følgende:
Den 18. marts 1994 bad advokat B på sin klient A's vegne om  

 aktindsigt i "en rapport eller redegørelse udarbejdet af DSB om en  

 kontrakt af 31. marts 1987 om levering af et sikringsanlæg til jernbanen på  

 Ringsted Station og om det efterfølgende forløb efter indgåelsen af  

 kontrakten". B oplyste at redegørelsen/rapporten efter de for ham  

 foreliggende oplysninger var udarbejdet til brug for  

 "Bernstein-udvalget". Udarbejdelsen af rapporten var sket som led i  

 undersøgelse af DSB's anvendelse af tildelte bevillinger eller lignende.
B  

 ønskede aktindsigten til brug for sine overvejelser i forbindelse med en  

 retssag som han på A's vegne havde anlagt mod DSB i anledning af den nævnte  

 levering af sikringsanlægget på Ringsted Station.
 Efter den 30. marts 1994 at have underrettet B om at han i  

 løbet af den kommende uge kunne forvente Trafikministeriets svar, sendte  

 Trafikministeriet B sin afgørelse i et brev af 8. april 1994. Ministeriet  

 anførte følgende:
 "...
Det såkaldte Bernsteinudvalg er en arbejdsgruppe der blev  

 nedsat, efter at Trafikministeren den 29. august 1993 besluttede at  

 gennemføre  

 et udredningsarbejde om forskellige spørgsmål indenfor DSB.
På grundlag af  

 dette udredningsarbejde offentliggjorde arbejdsgruppen den 24. marts 1994 tre  

 redegørelser, hvoraf den ene omhandlede de bevillingsmæssige og  

 forretningsmæssige forhold vedrørende igangværende større anlægsinvesteringer  

 og materialanskaffelser, herunder sikringsanlæg.
 Arbejdsgruppen har udarbejdet notater for hver af de  

 omhandlede projekter, idet der bl.a. er taget udgangspunkt i redegørelser for  

 de enkelte projekters baggrund og forløb, udarbejdet af DSB.
 For så vidt angår Ringsted sikringsanlæg, foreligger der dog  

 ikke en egentlig redegørelse, men alene et tosiders dokument dateret den 3.  

 november 1993, med titlen: "Ringsted Sikringsanlæg - et resumé".
 Adgangen til aktindsigt i dette dokument kan imidlertid  

 begrænses efter Offentlighedslovens § 13, stk. 1, nr. 5, idet det er  

 nødvendigt  

 til beskyttelse af væsentlige hensyn til det offentliges økonomiske  

 interesser  

 herunder udførelsen af det offentliges forretningsvirksomhed.
I dokumentet gøres der således rede for DSB's beslutninger  

 og vurderinger om projektet og om (C) undervejs i forløbet efter kontraktens  

 indgåelse.
Offentliggørelsen af disse oplysninger vil imidlertid kunne få  

 indflydelse på udfaldet af den af (A) anlagte sag og måske skade DSB  

 økonomisk,  

 hvorfor aktindsigt heri ikke kan gives.
Herudover indeholder dokumentet rent faktuelle oplysninger  

 om kontraktens vilkår, og om hændelsesforløbet vedrørende projektet, som (A)  

 og  

 (C) som aftaleparter naturligvis er bekendt med." Den 11. april 1994 skrev B igen til Trafikministeriet.
Af  

 ministeriets brev af 8. april 1994 fremgik at der også forelå arbejdsgruppens  

 ("Bernstein-udvalgets") notat om Ringsted Sikringsanlæg.
B bad om  

 at  

 få oplyst om ministeriets afslag også omfattede dette notat.
 Trafikministeriet besvarede den 14. april 1994 dette  

 spørgsmål således:
 "...
 Hertil kan jeg anføre, at Trafikministeriet ikke har taget  

 stilling til om der skulle gives aktindsigt i dette dokument, idet Deres  

 anmodning af 18. marts 1994, specifikt omhandler et dokument udarbejdet af  

  

 DSB  

  

 ("..en rapport eller  

 redegørelse udarbejdet af DSB..").
Med hensyn til det notat som arbejdsgruppen har udarbejdet  

 med udgangspunkt i DSB's dokument af 3. november 1993, fremgår det af  

 Arbejdsgruppens offentliggjorte redegørelse nr. 3 ("Visse større  

 anlægsinvesteringer og materialanskaffelser i DSB"), s. 97, at  

 arbejdsgruppens vurderinger særligt om projektet Ringsted Sikringsanlæg, ikke  

 offentliggøres.
Dette begrundes med at der i forbindelse med dom i den af (A)  

 anlagte sag, vil foreligge en nærmere afklaring af kontraktsforholdet.
Notatet der ikke er endeligt og som ikke er tilgået andre  

 end arbejdsgruppens medlemmer, er således et internt arbejdsdokument, der kan  

 undtages fra aktindsigt efter offentlighedslovens § 7, stk. 1." Den 22. april 1994 klagede B til mig.
Han anførte bl.a.:
 "På vegne af (A) skal jeg hermed påklage  

 Trafikministeriets afgørelse af 8. april 1994 ..., idet jeg gør gældende, at  

 bestemmelsen  

 i Offentlighedslovens § 13, stk. 1, nr. 5, som Trafikministeriet har angivet  

 som begrundelse for afslaget, ikke kan føre til, at der ikke bør indrømmes  

 min  

 klient aktindsigt.
 Klagen angår således alene afslaget på aktindsigt i  

 dokumentet dateret den 3. november 1993 med titlen "Ringsted  

 Sikringsanlæg  

 - et resumé", idet jeg på grundlag af de af Trafikministeriet meddelte  

 oplysninger må erkende, at notatet udarbejdet af arbejdsgruppen under  

 Trafikministeriet, omhandlet i Trafikministeriets afgørelse af 14. april  

 1994..., formentlig er undtaget fra aktindsigt.
 3. Som nærmere baggrund for anmodningen om aktindsigt kan  

 jeg oplyse, at min klient i august måned 1993 har anlagt sag mod DSB ved Sø-  

 og  

 Handelsretten i København i anledning af en tvist mellem min klient og DSB  

 angående min klients levering af et sikringsanlæg til jernbanen på Ringsted  

 Station til DSB som køber.
 Retssagen er særdeles kompliceret, og det falder uden for  

 nærværende klages rammer at redegøre nærmere for sagens faktum og parternes  

 synspunkter.
Ganske kort  

  

 kan jeg dog anføre, at min klients  

 standpunkt er, at DSB uberettiget har annulleret kontrakten om levering af  

 sikringsanlægget, idet min klient har gjort gældende at have opfyldt eller  

 have søgt at opfylde alle forpligtelser i henhold til kontrakten.
I den  

 forbindelse har min klient hævdet, at en indtruffen forsinkelse af leveringen  

 alene skyldes sagsøgtes forhold.
 Heroverfor har DSB i et svarskrift fremlagt i februar måned  

 1994 anført, at DSB's ophævelse af aftalen med min klient har været  

 berettiget  

 som følge af min klients hævdede væsentlige misligholdelse af aftalen,  

 navnlig  

 i form af manglende evne eller vilje til at opfylde aftalen, hvilket har  

 resulteret i en væsentlig forsinkelse af arbejdet med udførelsen af  

 sikringsanlægget.
 Min klients påstand i stævningen er betaling af kr.  

 10.489.622,00 med tillæg af renter fra den 3. september 1992. Heroverfor har  

 DSB påstået frifindelse og nedlagt selvstændig påstand om betaling af kr.  

 14.922.754,92 med tillæg af renter fra den 24. juli 1992, udgørende krav om  

 tilbagebetaling af nogle ekstrabetalinger, som DSB har betalt undervejs i  

 forløbet.
4. I en meddelelse til offentligheden har Trafikministeriet  

 fundet anledning til at udtale bl.a., at "Bernsteinudvalget peger i redegørelserne  

 på, at DSB's ledelse har haft vanskeligheder ved at håndtere en række større  

 anlægsarbejder bl.a. på grund af manglende projektstyring." Til belysning heraf vedlægger jeg ... Trafikministeriets  

 pressemeddelelse af 24. marts 1994.
 Som det fremgår af pressemeddelelsen, har Trafikministeriet  

 offentliggjort tre redegørelser om visse forhold i DSB, og disse redegørelser  

 er udarbejdet af et udvalg under ledelse af departementschef Nils Bernstein.
 Det fremgår af Trafikministeriets afgørelse vedrørende  

 aktindsigt ..., at Bernsteinudvalgets stillingtagen til Ringsted  

 Sikringsanlæg  

 er baseret på dokumentet dateret den 3. november 1993, som jeg søger  

 aktindsigt  

 i.
Det er et centralt element i min klients standpunkt under  

 retssagen, at DSB's ledelse har haft vanskeligheder ved at håndtere  

 anlægsarbejdet  

 på Ringsted Station bl.a. på grund af manglende projektstyring.
Som det vil  

 ses, er dette standpunkt i overensstemmelse med Trafikministeriets generelle  

 konklusion vedrørende de analyserede anlægsarbejder, og det er derfor af  

 interesse for min klient - eventuelt med henblik på fremlæggelse i retssagen  

 -  

 at undersøge Trafikministeriets grundlag for at kunne nå frem til denne  

 konklusion.
I afgørelsen af 8. april 1994 henviser Trafikministeriet  

 til, at der i dokumentet gøres rede for DSB's beslutninger og vurderinger om  

 projektet og om (C) (min klients underleverandør) undervejs i forløbet efter  

 kontraktens indgåelse.
Det anføres endvidere, at offentliggørelsen af disse  

 oplysninger vil kunne få indflydelse på udfaldet af den af min klient anlagte  

 sag og måske skade DSB økonomisk, hvilket er begrundelsen for, at aktindsigt  

 ikke kan gives.
 Efter min opfattelse understreger begrundelsen min klients  

 interesse i at få adgang til dokumentet, idet Trafikministeriet skønner, at  

 dokumentet vil kunne få indflydelse på udfaldet af sagen, således at DSB  

 stilles ringere økonomisk, hvilket jo må betyde, at min klient stilles bedre  

 økonomisk.
 Jeg gør gældende, at det ikke er en anerkendelsesværdig  

 interesse hos en offentlig myndighed at tilbageholde oplysninger, som vil  

 kunne  

 føre til et mere fyldestgørende beslutningsgrundlag for en domstol med den  

 begrundelse, at dette mere fyldestgørende grundlag vil kunne være til gunst  

 for  

 borgeren og dermed til skade for den offentlige myndighed i en tvist mellem  

 myndigheden og borgeren.
 Hertil kommer, at Trafikministeriet tilsyneladende selv har  

 fundet anledning til at påpege fejl hos DSB, men samtidig i sin begrundelse  

 indirekte tilkendegiver, at min klient skal bære tabet af disse fejl.
 Endvidere gør jeg gældende, at der ikke er hjemmel i  

 Offentlighedslovens § 13, stk. 1, nr. 5, til at undtage den begærede  

 aktindsigt.
 Denne undtagelse tjener alene til at beskytte det  

 offentliges  

  

 aktuelle eller fremtidige  

  

 position som forhandlingspartner over for en borger.
 Undtagelsen omfatter ikke beskyttelse af det offentliges  

  

 fortidige  

  

 forhandlingspositioner.
 Som anført i Trafikministeriets begrundelse handler det  

 pågældende dokument da også om DSB's beslutninger og vurderinger  

  

 efter kontraktens indgåelse  

  

 , og det  

 følger i øvrigt klart af sagens omstændigheder, at parternes kontraktsmæssige  

 positioner for længst er afsluttede, der resterer jo alene rettens pådømmelse  

 af konsekvenserne af kontraktsindgåelsen og det efterfølgende forløb.
Jeg finder ikke, at der i Offentlighedslovens § 13, stk. 1,  

 nr. 5, er hjemmel til den generelle begrundelse, som angives af  

 Trafikministeriet,  

 - at offentliggørelsen måske vil kunne skade DSB økonomisk." I anledning af B's klage udtalte Trafikministeriet i et brev  

 af 11. maj 1994 følgende:
 "Den 22. april 1994 har advokatfirmaet (B) på vegne af  

 (A) klaget til Ombudsmanden over Trafikministeriets afgørelse af 8. april  

 1994, hvor der meddeltes afslag på aktindsigt i et dokument udarbejdet af DSB  

 til brug for Bernsteinudvalget om Ringsted sikringsanlæg.
Afslaget begrundedes med at offentliggørelsen af  

 oplysningerne i dokumentet vil kunne få indflydelse på udfaldet af den af (A)  

 anlagte sag og måske skade DSB økonomisk.
Hjemmelen hertil findes efter  

 Trafikministeriets mening i Offentlighedslovens § 13, stk. 1, nr. 5, idet  

 begrænsningen i adgang til aktindsigt er nødvendig til beskyttelse af  

 væsentlige hensyn til det offentliges økonomiske interesser herunder  

 udførelsen  

 af det offentliges forretningsvirksomhed.
 Hertil anfører advokaten i sin klage, "at det ikke er  

 en anerkendelsesværdig interesse hos en offentlig myndighed at tilbageholde  

 oplysninger, som vil kunne føre til et mere fyldestgørende  

 beslutningsgrundlag  

 for en domstol med den begrundelse, at dette mere fyldestgørende grundlag vil  

 kunne være til gunst for borgeren og dermed til skade for den offentlige  

 myndighed i en tvist mellem myndigheden og borgeren.".
I denne forbindelse kan det nævnes at en civil retssag som  

 den heromhandlede, må skulle afgøres efter dispositions- og  

 forhandlingsmaksimen, hvilket indebærer at grundlaget for rettens afgørelse  

 af  

 sagen er, hvad hver part oplyser og gør gældende under sagen.
At DSB er en  

 forvaltningsmyndighed ændrer ikke ved dette forhold, eftersom der er tale om  

 et  

 privatretligt mellemværende.
DSB kan ikke på sin side regne med, at (A) vil redegøre for  

 alle forhold, der vedrører (A) eller tilvejebringe materiale herom.
Det ville  

 derfor være urimeligt hvis (A) med hjemmel i Offentlighedsloven kunne få  

 adgang  

 til særlige oplysninger, blot fordi DSB er en offentlig myndighed, når det  

 omvendte ikke er tilfældet fordi Offentlighedsloven ikke gælder for (A) som  

 et  

 privatretligt selskab.
Dokumentet ville i øvrigt ikke have eksisteret eller i  

 hvertfald ikke have været eksternt hvis ikke Bernsteinudvalget skulle  

 undersøge  

 forholdene omkring Ringsted sikringsanlæg.
Advokaten anfører endvidere at Trafikministeriet i afslaget  

 understreger (A's) interesse i adgang til dokumentet, idet dette skønnes at  

 kunne få indflydelse på sagens udfald.
Hermed har Trafikministeriet dog ikke  

 foretaget en vurdering af DSB's retsstilling og spørgsmålet om eventuelle  

 fejl  

 hos DSB.
Det konstateres blot, at med den frie bevisbedømmelse i dansk ret,  

 er  

 det svært at bedømme hvilken vægt der vil blive lagt på oplysningerne i det  

 pågældende dokument.
For ikke at risikere direkte at forværre DSB's sag, har  

 Trafikministeriet derfor valgt ikke at offentliggøre dokumentet.
På samme  

 måde  

 må DSB selv og (A) formodes ikke at ville inddrage forhold i sagen, som man  

 ikke sikkert kan vurdere konsekvensen af.
 Advokaten gør endvidere gældende at der ikke i  

 Offentlighedslovens § 13, stk. 1, nr. 5, er hjemmel til at undtage den  

 begærede  

 aktindsigt idet denne undtagelse alene tjener "til at beskytte det  

 offentliges  

  

 aktuelle eller fremtidige  

  

 position  

 som forhandlingspartner over for en borger.". I følge advokaten omfatter  

 undtagelsen ikke beskyttelse af det offentliges  

  

 fortidige  

  

 forhandlingspositioner.
Det kan dog ikke afvises at offentliggørelse af  

 oplysningerne vil kunne få betydning for DSB's  

  

 fremtidige  

  

 position som forhandlingspartner, idet nogle af DSB's  

 potentielle forretningspartnere på grundlag af dokumentet vil danne sig en  

 særlig mening om DSB, som vil kunne påvirke forhandlingerne og en eventuel  

 aftale mellem parterne.
Iøvrigt er det ikke alene DSB's forhandlingsposition,  

 som Trafikministeriet forsøger at beskytte, men først og fremmest den  

 økonomiske interesse der ligger i at vinde den pågældende retssag.
 Bestemmelsen i § 13, stk. 1, nr. 5 svarer til § 2, stk. 2,  

 nr. 3, i Offentlighedsloven af 1970. Om baggrunden for bestemmelsen anføres  

 det  

 i Offentlighedskommisionens betænkning (325/1963) s. 63 bl.a. følgende:  

 "Hvor staten og kommunerne udøver forretningsmæssig eller anden  

 økonomisk  

 virksomhed, medfører hensyn til det offentliges økonomi og navnlig dets  

 stilling  

 som part i kontraktsforhold, at der må gives sådan virksomhed beskyttelse mod  

 offentlighed.".
Bemærkningerne til lovforslaget (jfr.
Folketingstidende  

 69/70, till.
A, sp. 588) har en tilsvarende formulering.
Netop ordvalget "navnlig" må indicere at  

 bestemmelsen ikke  

  

 kun  

  

 finder anvendelse  

 hvor den offentlige myndighed er i en forhandlingsposition, men blot at dette  

 er det mest relevante anvendelsesområde.
Hverken betænkningen, bemærkningerne  

 til lovforslaget eller selve ordlyden i paragraffen, indeholder iøvrigt noget  

 der skulle udelukke, at bestemmelsen anvendes som gjort af Trafikministeriet.
..." B kommenterede i et brev af 30. maj 1994 denne udtalelse  

 således:
 "1. ... jeg (skal) tillade mig at understrege, at min  

 klient ikke har anlagt sag mod Trafikministeriet, men mod DSB.
 Ved min skrivelse af 18. marts 1994 ... har jeg anmodet om  

 aktindsigt i en sag, der er eller har været under behandling i  

  

 Trafikministeriet  

  

 , og dette er der  

 meddelt mig afslag på ved den påklagede afgørelse.
 Der er således ikke tale om, at jeg har begæret aktindsigt i  

 den sag hos min modpart under retssagen, som omhandler selve retssagens  

 førelse.
Jeg har derimod anmodet om aktindsigt i en  

  

 anden myndigheds  

  

 sag, som efter de  

 foreliggende oplysninger intet har at gøre med beslutninger eller  

 overvejelser  

 direkte forbundet med, hvorledes DSB skal forholde sig i sin sagsførelse over  

 for min klient.
Der er intet, der tyder på, at jeg ved den begærede  

 aktindsigt  

 skulle få indblik i sådanne overvejelser med direkte relation til retssagens  

 førelse, som f.eks. hvilke vidner man påtænker at afhøre, hvorledes  

 fremtidige  

 processkrifter skal udformes og lignende.
 Det er muligt, at der er et vist emnemæssigt sammenfald  

 mellem Trafikministeriets sag oprettet i forbindelse med Bernstein-udvalgets  

 undersøgelse og DSB's sag om sagsanlægget, hvilket kun er naturligt, eftersom  

 Trafikministeriet med sin undersøgelse til dels synes at have forfulgt samme  

 mål, som min klient forfølger under retssagen.
 Jeg gør imidlertid gældende, at et sådant emnemæssigt  

 sammenfald mellem en sag hos den underordnede myndighed og en sag hos den  

 overordnede myndighed ikke kan begrunde en undtagelse fra retten til  

 aktindsigt  

 i den overordnede myndigheds sag.
 Det gøres gældende, at Offentlighedslovens § 10, nr. 4),  

 udtømmende har gjort op med undtagelse fra aktindsigt begrundet i hensynet  

 til  

 en myndigheds ret til undtagelse fra aktindsigt i anledning af myndighedens  

 førelse af retssag.
 I nærværende sag er der ikke tale om, at de dokumenter,  

 hvori der ønskes aktindsigt, er DSB's "brevveksling med sagkyndige til  

 brug i retssager eller ved overvejelse af, om retssag bør føres", jfr.  

 Offentlighedslovens § 10, nr. 4).
 2. Ved den påklagede afgørelse af 8. april 1994 ... har  

 Trafikministeriet som et led i sin stillingtagen til min anmodning om  

 aktindsigt  

 af 18. marts 1994 meddelt, at det eneste dokument, der er udarbejdet af DSB  

 og  

 fremsendt til Trafikministeriet til brug for Bernstein-udvalgets arbejde, er  

 dokumentet med titlen "Ringsted Sikringsanlæg - et resumé".
 Som følge heraf skal jeg hermed præcisere min klage til  

 Folketingets Ombudsmand således, at der også klages over det indirekte afslag  

 på aktindsigt, som Trafikministeriet har givet i sin skrivelse af 8. april  

 1994  

 ved at udtale, at der ikke findes andre dokumenter, som er afgivet af DSB til  

 Trafikministeriet om Ringsted Sikringsanlæg, i det omfang sådanne måtte  

 findes.
 Som nævnt i min klage til Ombudsmanden af 22. april 1994 ser  

 jeg herved bort fra notatet udarbejdet af arbejdsgruppen under  

 Trafikministeriet  

 omhandlet i Trafikministeriets afgørelse af 14. april 1994 ...
 Jeg gør med andre ord gældende, at min klient bør indrømmes  

 aktindsigt i ethvert dokument udarbejdet af DSB og fremsendt til  

 Trafikministeriet  

 om kontrakten om levering af sikringsanlægget på Ringsted Station og om det  

 efterfølgende forløb.
 Jeg henviser herved til, at dokumentet oplyst af  

 Trafikministeriet bærer titlen "et resumé" og til, at  

 Trafikministeriet ifølge sin skrivelse af 11. maj 1994 til Ombudsmanden alene  

 synes at have oversendt dette dokument til Ombudsmanden, medens hele resten  

 af  

 den pågældende sag er forblevet i Trafikministeriet.
..." Jeg bad den 2. juni 1994 om Trafikministeriets bemærkninger  

 til det B havde anført under pkt. 1 i skrivelsen af 30. maj 1994. Jeg bad  

 endvidere Trafikministeriet om at behandle de forhold der var nævnt under  

 pkt.  

 2 som en ny anmodning om aktindsigt og træffe en selvstændig afgørelse over  

 for B om dette spørgsmål.
 Den 21. juni 1994 oplyste Trafikministeriet følgende:
"Advokat (B) anfører at han den 18. marts 1994 har  

 anmodet om aktindsigt i en sag, der er eller har været under behandling i  

 Trafikministeriet.
Dette er imidlertid ikke korrekt.
Sagen har alene været  

 behandlet i det såkaldte Bernsteinudvalg, som er nedsat af Trafikministeren  

 til  

 at gennemføre et udredningsarbejde.
Det var således Bernsteinudvalget der  

 skulle have afgjort spørgsmålet om aktindsigt i henhold til  

 offentlighedslovens  

 § 15, stk. 1, 1. pkt.
Udvalget eksisterer imidlertid ikke mere, efter at  

 udredningsarbejdet er afsluttet ved offentliggørelsen af de tre redegørelser  

 den 24. marts 1994. Som følge heraf skal aktindsigtssagen afgøres af den  

 myndighed, der har sagens dokumenter i sin besiddelse, jfr.  

 Offentlighedslovens  

 § 15, stk. 1, 2. pkt.
Dette er dog Trafikministeriet.
Det er korrekt at der er begæret aktindsigt i en anden  

 myndigheds sag og ikke DSB's sag.
Det dokument som advokat (B) ønsker at få  

 aktindsigt i, er dog som tidligere anført udarbejdet til brug for  

 Bernsteinudvalget, og ville formentlig ikke have eksisteret, eller i hvert  

 fald  

 have været et internt arbejdsdokument, såfremt Bernsteinudvalget ikke skulle  

 undersøge forholdene omkring Ringsted Sikringsanlæg.
Trafikministeriet må være berettiget til at varetage DSB's  

 interesser i dette tilfælde, da bestemmelsen i § 13, stk. 1, nr. 5 ellers  

 ville  

 være illusorisk.
Denne bestemmelse er således primært relevant i tilfælde  

 hvor  

 et dokument er oversendt til en anden myndighed, idet man ellers i mange  

 tilfælde ville kunne påberåbe, at dokumentet var undtaget som internt  

 arbejdsdokument.
 Advokat (B's) argument om at offentlighedslovens § 10, stk.  

 4, udtømmende har gjort op med undtagelse fra aktindsigt begrundet i hensynet  

 til en myndigheds ret til undtagelse fra aktindsigt i anledning af  

 myndighedens  

 førelse af retssag, afvises af Trafikministeriet. § 10, nr. 4 giver ret til  

 at  

 nægte aktindsigt i den omhandlede korrespondence uden at det i det konkrete  

 tilfælde skal  

  

 godtgøres  

  

 , at  

 dokumenterne indeholder oplysninger, hvis offentliggørelse skader  

 myndigheden.  

 Dette bør ikke kunne udelukke anvendelsen af § 13, stk. 1, nr. 5, til at  

 nægte  

 udlevering af dokumenter, som indeholder sådanne oplysninger, selv om der  

 alene er tale om at varetage myndighedens interesser i forbindelse med en  

 retssag.
Trafikministeriet henviser iøvrigt til sin udtalelse af 11.  

 maj 1994." Samtidig traf Trafikministeriet over for B afgørelse  

 vedrørende hans anmodning om aktindsigt i ethvert dokument udarbejdet af DSB  

 og  

 fremsendt til Trafikministeriet om kontrakten om levering af sikringsanlægget  

 på Ringsted Station og om det efterfølgende forløb.
Trafikministeriet skrev i  

 brev af 21. juni 1994 til B følgende:
"Trafikministeriet er ... af den opfattelse, at der er  

 tale om en udvidelse i forhold til den oprindelige anmodning om aktindsigt,  

 hvor det var angivet at dokumentet skulle være  

  

 udarbejdet af DSB til brug for Bernsteinudvalget.
Som det fremgår  

 af vedlagte oversigt, over dokumenter der indgår i Bernsteinudvalgets sager  

 vedrørende sikringsanlæg, er der alene et dokument, der tidsmæssigt kunne  

 svare  

 til denne beskrivelse.
Bernsteinudvalget blev nedsat den 29. august 1993, og  

 ud  

 af de dokumenter som af DSB er udarbejdet om sikringsanlægget på Ringsted  

 Station, er alene dokumentet af 3. november 1993, fra efter denne dato.
Med Deres udvidede anmodning om aktindsigt, er også omfattet  

 dokumenter fra før denne dato.
Sådan som Trafikministeriet opfatter Deres  

 anmodning, begrænses denne dog stadigvæk til dokumenter  

  

 udarbejdet af DSB.
For at undgå tvivl, har vi imidlertid valgt at  

 behandle anmodningen som omfattende alle dokumenter vedrørende (A's) kontrakt  

 med DSB om sikringsanlægget på Ringsted Station og det efterfølgende forløb.
 ...
Af de dokumenter der er omfattet af aktindsigtsbegæringen,  

 er der en del, som forudsættes at være (A) bekendt.
Det drejer sig om:
 ...
 Endvidere er der en del interne DSB-dokumenter, som ved  

 fremsendelsen til udvalget principielt er omfattet af offentlighedsloven, men  

 som på grund af deres indhold anses for undtaget fra aktindsigt i henhold til  

 §  

 13, stk. 1, nr. 5, med samme begrundelse som for det tidligere omhandlede  

 dokument.  

 Der henvises i den forbindelse til det første afslag på aktindsigt af 8.  

 april  

 1994, og vores udtalelse til Ombudsmanden af 11. maj 1994. Det drejer sig om  

 følgende dokumenter:
 ...
Endelig er der følgende dokumenter, som Trafikministeriet  

 har besluttet at udlevere: ..." I B's brev af 22. juli 1994 klagede han over at A ikke havde  

 fået aktindsigt i følgende dokumenter:
"1.  

 008-004 Ringsted  

 Sikringsanlæg - et resumé, dateret 3. november 1993 ...
2. 008-033e DSB-referat  

 af 5. februar 1991 af projektmøde.
3. 008-  

 033f DSB-statusnotat  

 af 5. februar 1991.
4. 008-033g DSB-statusnotat  

 af 19. juni 1991.
5. 008-033h DSB-notat fra  

 februar 1991.
6. 008-033i Statusnotat  

 vedrørende rekonstruktion af 21. juni 1991.
7. 008-033j DSB-notat af  

 20. marts 1991.
8. 008-033m-1 DSB-statusnotat  

 af 29. september 1991.
9. 008-033o DSB-notat om  

 status og strategiforslag af 7. januar 1992 samt 10. Bilagene  

 til 008-033p og 008-033q Med hensyn til anbringenderne til støtte for klagen tillader  

 jeg mig at henvise til mine tidligere skrivelser til Ombudsmanden, dateret  

 22.  

 april og 30. maj 1994.
..." Trafikministeriet afgav sin afsluttende udtalelse i brev af  

 30. august 1994. Trafikministeriet havde ikke yderligere væsentlige  

 bemærkninger i sagen.
 I et brev til B udtalte jeg følgende:
 "Trafikministeriet har i sin afgørelse henvist til  

 offentlighedslovens § 13, stk. 1, nr. 5. Denne bestemmelse har følgende  

 ordlyd:
"Retten til aktindsigt kan begrænses i det omfang, det  

 er nødvendigt til beskyttelse af væsentlige hensyn til 1) ...
5) det offentliges  

 økonomiske interesser, herunder udførelsen af det offentliges  

 forretningsvirksomhed, ..." Denne bestemmelse er en videreførelse af bestemmelsen i § 2,  

 stk. 1, nr. 3, i offentlighedsloven fra 1970. Af bemærkningerne til dette  

 lovforslag (Folketingstidende 1969/70, tillæg A, spalte 587) fremgår om denne  

 bestemmelse følgende:
"Hvor staten og kommunerne udøver forretningsmæssig  

 eller anden økonomisk virksomhed, medfører hensynet til det offentliges  

 økonomi  

 og navnlig dets stilling som part i kontraktsforhold, at der må gives sådan  

 virksomhed en vis beskyttelse mod offentlighed.
Man har ikke ment at burde  

 begrænse bestemmelsen i nr. 3 til alene at omfatte forretningsvirksomhed.
Der  

 må således være en vis begrænsning af offentlighedsprincippet f. eks. med  

 hensyn til afgivne tilbud, køb og salg af fast ejendom og løsøre til brug for  

 de almindelige forvaltningsmyndigheder, optagelse af lån m. v.
Også med  

 hensyn  

 til dokumenter vedrørende forhandlinger, som det offentlige fører om løn- og  

 personaleforhold m.v. må offentlighedsprincippet undergives  

 begrænsninger." Om anvendelsesområdet for denne bestemmelse henviser jeg  

 endvidere til Niels Eilschou-Holms kommentar til offentlighedsloven fra 1970,  

 s. 47.
 I betænkning nr. 857/1978 om offentlighedslovens revision  

 (der ligger til grund for den nuværende offentlighedslov) er på s. 284 anført  

 "at bestemmelsen navnlig er tænkt anvendelig i forhold til det  

 offentliges  

 kontraktindgåelser samt forhandlinger om løn- og andre personaleforhold for  

 offentligt ansatte." Videre skriver udvalget følgende:
 "Der er i udvalget enighed om, at væsentlige hensyn til  

 det offentliges økonomiske interesser også fortsat bør kunne berettige til  

 begrænsninger i retten til aktindsigt efter offentlighedsloven.
Udvalget vil dog samtidig påpege, at selvsagt ikke enhver  

 kontraktsindgåelse, hvor det offentlige optræder som part, bør kunne undtages  

 fra offentlighed, men at der må kræves en væsentlig konkret begrundelse  

 herfor.
I visse tilfælde er forholdet ligefrem det, at der er et klart behov  

 for offentlighed omkring det offentliges kontraktsindgåelser.
 ...
 Hvad angår undtagelsesadgangens nærmere rækkevidde må det  

 først og fremmest forekomme utvivlsomt, at hensynet til at give det  

 offentlige  

 mulighed for at optræde som ligestillet partner i forbindelse med  

 kontraktsindgåelser i ret vid udstrækning vil kunne begrunde  

 hemmeligholdelse.  

 Bl.a. ud fra dette hensyn har finansministeriet således ved bekendtgørelse  

 nr.  

 159 af 25. marts 1974 i henhold til lovens § 2, stk. 4, generelt undtaget  

 statens indkøbsaftaler fra adgangen til aktindsigt efter lovens § 1.
 ...
Hvad særlig angår det offentliges forretningsvirksomhed, er  

 det ligeledes udvalgets opfattelse, at der i samme udstrækning som hidtil bør  

 være adgang til at begrænse offentlighedens krav på dokumentindsigt i det  

 omfang, det er nødvendigt, for at offentlige institutioner i denne henseende  

 kan fungere under samme betingelser som private erhvervsdrivende  

 virksomheder,..." I bemærkningerne til § 13, stk. 1, nr. 5, i den nu gældende  

 offentlighedslov fra 1986 fremgår det at det forudsættes, at det som hidtil  

 vil være muligt at begrænse offentlighedens krav på aktindsigt i det omfang,  

 det er nødvendigt for, at offentlige institutioner kan fungere under samme  

 betingelser som private erhvervsdrivendes virksomheder eller indgå i et  

 erhvervsmæssigt samvirke med sådanne virksomheder.
Adgangen til at gøre undtagelse fra aktindsigt forudsætter  

 at retten til aktindsigt efter et konkret skøn findes at burde vige for  

 "væsentlige hensyn" til de beskyttelsesinteresser, der er angivet.  

 Anvendelsen af udtrykket væsentlige hensyn tilsigter at tilkendegive at en  

 begæring om aktindsigt kun kan afslås, hvor der efter en konkret vurdering er  

 nærliggende fare for, at de nævnte - det offentliges økonomiske - interesser  

 vil lide skade af betydning.
Jeg henviser til betænkning nr. 857/1978, s.  

 263,  

 og Folketingstidende 1985/86, tillæg A, spalte 229.
 Efter § 13, stk. 2, skal aktindsigt - hvis de hensyn som er  

 nævnt i stk. 1, kun gør sig gældende for en del af et dokument - gives i den  

 øvrige del af dokumentet.
 Trafikministeriet begrunder afslaget på aktindsigt med  

 hensynet til at DSB kan varetage sine økonomiske interesser i den verserende  

 retssag.
I den foreliggende sag indeholder de dokumenter som  

 Trafikministeriet har undtaget fra aktindsigt, bl.a.
DSB's interne  

 vurderinger  

 af de dispositioner som DSB og (A)/(C) foretog under kontraktforholdets  

 forløb.
Endvidere er der en vurdering fra et rådgivende ingeniørfirma om  

 sagen.  

 Disse vurderinger har DSB måttet videregive til  

 "Bernstein-udvalget".
 Anvendelse af undtagelsesbestemmelsen i offentlighedslovens  

 § 13, stk. 1, nr. 5, forudsætter dels at interessen efter sin art kan  

 henregnes  

 til "det offentliges økonomiske interesser", dels at interessen i  

 at  

 begrænse aktindsigt i en oplysning konkret er væsentlig.
Forarbejdernes eksempler på økonomiske interesser som efter  

 deres art anses for omfattet af undtagelsesbestemmelsen, vedrører navnlig  

 økonomiske interesser i forbindelse med kontraktindgåelsen.
Uanset dette  

 mener  

 jeg ikke at det kan antages, at der gælder særlige begrænsninger i arten af  

 de  

 økonomiske interesser, som er omfattet af bestemmelsen.
Efter min opfattelse  

 er  

 også økonomiske interesser som knytter sig til perioden efter  

 kontraktindgåelsen,  

 dvs. under selve kontraktforløbet, ved kontraktforholdets ophør og under  

 eventuelle retssager som følge af kontraktforholdet, efter deres art omfattet  

 af bestemmelsens anvendelsesområde.
 Med hensyn til spørgsmålet om hvorvidt DSB's økonomiske interesser  

 i at nægte aktindsigt i de pågældende dokumenter konkret opfylder  

 væsentlighedskravet  

 i offentlighedslovens § 13, stk. 1, bemærker jeg følgende:
En nærmere bedømmelse af væsentligheden af DSB's interesse i  

 at nægte aktindsigt forudsætter indgående kendskab til den verserende  

 retssag,  

 herunder både processens hidtidige og fremtidige forløb.
Et sådant kendskab  

 vil  

 jeg som ombudsmand ikke have nogen mulighed for at få.
 Under disse omstændigheder og på baggrund af min gennemgang  

 af de pågældende dokumenter har jeg ikke tilstrækkeligt grundlag for at  

 kritisere Trafikministeriets afslag på aktindsigt.
Jeg skal udtrykkeligt oplyse at jeg ikke i min udtalelse har  

 taget stilling til, om De på baggrund af andre regler vil have mulighed for  

 at  

 blive bekendt med de pågældende dokumenter.
Jeg henviser særligt til reglerne  

 i  

 retsplejelovens kapitel 28 hvorefter retten på begæring har mulighed for at  

 pålægge DSB og Trafikministeriet at fremlægge dokumenter, som De vil påberåbe  

 Dem under sagen.
Omfanget af denne pligt til at fremlægge dokumenter er ikke  

 sammenfaldende med omfanget af retten til aktindsigt.
Afgørelse af pligtens  

 omfang henhører under retten.
