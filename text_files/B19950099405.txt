 I medfør af § 17, stk. 4, og § 31 i lov nr. 387 af 14. juni 1995 om  

 forældremyndighed og samvær fastsættes:
Anmeldelse til statsamtet af aftaler om  

 fælles forældremyndighed § 1.  Anmeldelse til statsamtet af en aftale om fælles  

 forældremyndighed, jf. lovens § 6, skal ske skriftligt på en blanket, der er  

 godkendt af Civilretsdirektoratet.
Stk. 2.  Anmeldelse skal ske senest 14 dage efter, at  

 den første af forældrene har underskrevet blanketten og skal være vedlagt  

 dokumentation for faderskabet samt eventuel tidligere aftale eller afgørelse  

 vedrørende forældremyndighed.
Anmeldelse er sket, når statsamtet har modtaget  

 blanketten i underskrevet og dateret stand.
 Stk. 3.  Statsamtet påtegner blanketten om modtagelsen  

 af anmeldelsen, og en kopi med statsamtets påtegning sendes til forældrene.
 Stk. 4.  Anmeldelse af en tidsbegrænset eller i øvrigt  

 betinget aftale om fælles forældremyndighed kan ikke ske.
 § 2.  Bor moderen sammen med den mand, som hun har  

 opgivet som fader til barnet, udleveres en blanket til anmeldelse af aftale  

 om fælles forældremyndighed samtidig med blanket til anerkendelse af  

 faderskab.
Stk. 2.  I andre tilfælde udleveres blanket til  

 anmeldelse af aftale om fælles forældremyndighed først, når faderskabet er  

 anerkendt eller fastslået, og statsamtet har modtaget meddelelse om  

 faderskabet fra retten.
Blanketten udsendes til faderen, og moderen  

 underrettes herom.
 Stk. 3.  Ved anerkendelse af faderskabet i statsamtet  

 inden barnets fødsel gælder stk. 1 og 2 tilsvarende.
 Stk. 4.  Anmeldelse af fælles forældremyndighed ved  

 separation og skilsmisse, jf. lovens § 7, stk. 2, kan ske til protokollen  

 over vilkårsforhandlingen.
Statsamtets godkendelse af aftaler om forældremyndighed § 3.  Anmoder forældrene statsamtet om ophør af fælles  

 forældremyndighed, jf. lovens § 9, og fremgår det, at forældrene er enige om,  

 hvem der skal have forældremyndigheden alene, indkaldes forældrene til et  

 møde i statsamtet.
Statsamtet vejleder forældrene om aftalens retsvirkninger.
 Stk. 2.  Aftalen godkendes, medmindre den strider mod,  

 hvad der er bedst for barnet.
 Stk. 3.  Anmodningen indgives til statsamtet, jf. § 21,  

 sammen med:
 Stk. 4.  Er forældrene uenige om forældremyndigheden,  

 henvises de til at søge spørgsmålet afgjort af retten.
§ 4.  Anmoder en af forældrene om godkendelse af en  

 aftale om overførsel af forældremyndighed til den af forældrene, der ikke har  

 forældremyndigheden, eller til andre, jf. lovens § 11, indkalder statsamtet  

 parterne til møde og vejleder dem om aftalens retsvirkninger.
Statsamtet  

 godkender aftalen, medmindre den strider mod, hvad der er bedst for barnet.
Stk. 2.  Anmodningen indgives til statsamtet, jf. § 22,  

 sammen med de attester for barnet og forældrene, der er nævnt i § 3, stk. 3.  

 Skal forældremyndigheden tillægges et ægtepar i forening, vedlægges også  

 vielsesattest.
Det skal i anmodningen oplyses, om der skal ydes vederlag ved  

 overførsel af forældremyndigheden.
 Stk. 3.  Det møde, som er nævnt i stk. 1, kan ikke  

 afholdes før 3 måneder efter barnets fødsel.
 Stk. 4.  Statsamtet kan anmode kommunalbestyrelsen om en  

 udtalelse vedrørende parterne og barnet.
 § 5.  Yder barnets forældre vederlag i forbindelse med  

 overførsel af forældremyndigheden, afgør statsamtet, om vederlaget skal  

 indsættes i en godkendt forvaltningsafdeling som tilhørende barnet, jf. dog §  

 8, stk. 2, i Justitsministeriets bekendtgørelse om værgens beføjelser og  

 pligter, og underretter i så fald forvaltningsafdelingen herom.
 Stk. 2.  Ydes der i forbindelse med overførslen af  

 forældremyndigheden vederlag eller betaling for tabt arbejdsfortjeneste til  

 indehaveren af forældremyndigheden, kan aftalen ikke godkendes.
 § 6.  Skal der før afgørelse efter lovens § 11  

 indhentes erklæring fra den af forældrene, som ikke har del i  

 forældremyndigheden, vejleder statsamtet den pågældende om muligheden for  

 overførsel af forældremyndigheden efter lovens §§ 12 og 13.
 Stk. 2.  Statsamtets afgørelse vedrørende indsigelse fra  

 den af forældrene, der ikke har del i forældremyndigheden, mod overførsel af  

 forældremyndighed efter lovens § 11 kan påklages til Civilretsdirektoratet.  

 Agter statsamtet trods indsigelsen at godkende aftalen, og påklages  

 statsamtets afgørelse til Civilretsdirektoratet, kan aftalen ikke godkendes,  

 før direktoratet har truffet afgørelse.
§ 7.  Parterne indkaldes til at møde samtidigt til det  

 møde, der er omtalt i §§ 3 og 4. Parterne kan dog indkaldes særskilt, hvis  

 særlige omstændigheder, herunder navnlig afstanden mellem parternes bopæle  

 eller opholdssteder taler for det.
I så fald holdes mødet i statsamtet på det  

 sted, hvor den pågældende bor eller opholder sig.
Opholder en af parterne sig  

 i udlandet, kan møde ske for den danske repræsentation på det sted, hvor den  

 pågældende opholder sig eller kan give møde.
§ 8.  Udebliver begge parter fra det møde, der er  

 nævnt i § 4, anses anmodningen for bortfaldet.
Ved udeblivelse i øvrigt  

 indkaldes parterne på ny, medmindre det konstateres, at anmodningen er  

 bortfaldet.
Udebliver parterne eller en af disse efter den anden indkaldelse,  

 anses anmodningen for bortfaldet.
Er der ansøgt om fri proces til en sag om  

 ophør af fælles forældremyndighed, fortsættes behandlingen af denne  

 ansøgning.
 § 9.  Under behandlingen af en sag om  

 forældremyndighed efter dødsfald, jf. lovens § 14, skal statsamtet spørge  

 skifteretten, om afdøde efter lovens § 15 har tilkendegivet, hvem der bør  

 have tillagt forældremyndigheden.
 Stk. 2.  Statsamtet kan anmode kommunalbestyrelsen om en  

 udtalelse vedrørende ansøgere og vedrørende barnet.
 Stk. 3.  Skal statsamtet indhente erklæring fra den af  

 forældrene, der ikke har del i forældremyndigheden, vejleder statsamtet den  

 pågældende om muligheden for at få tillagt forældremyndigheden efter lovens §  

 13, stk. 3 og § 14.
Anmeldelse til retten af aftaler om fælles forældremyndighed § 10.  Sker anmeldelse af en aftale om fælles  

 forældremyndighed til retten, jf. lovens § 6, 3. pkt., udarbejder retten en  

 udskrift om anmeldelsen.
Anmeldelse skal ske senest 14 dage efter aftalens  

 indgåelse. § 1, stk. 4, finder tilsvarende anvendelse.
Børnesagkyndig rådgivning § 11.  Reglerne i dette kapitel anvendes på rådgivning  

 om forældremyndighed og samvær, der ydes af statsamtets sagsbehandlere og  

 andre, med hvem statsamtet har indgået aftale om, at de yder rådgivning for  

 statsamtet efter lovens § 28.
§ 12.  Statsamtet skal under behandlingen af en sag,  

 hvori der er uenighed om forældremyndighed eller samvær, tilbyde forældre og  

 børn en børnesagkyndig rådgivning.
Dette gælder tilsvarende ved statsamtets  

 behandling af en ansøgning om fri proces i en sag, hvori der er uenighed om  

 forældremyndighed, jf. retsplejelovens § 448, nr. 1-5.
 Stk. 2.  Skal der efter lovens § 29 finde en samtale  

 sted med barnet, skal barnet tilbydes rådgivning under statsamtets samtale  

 med barnet.
 Stk. 3.  Skønner statsamtet, at der er særligt behov  

 herfor, kan der tilbydes børnesagkyndig rådgivning, selvom der ikke er  

 uenighed om forældremyndighed og samvær.
 Stk. 4.  Selvom statsamtet ikke behandler en sag, der er  

 omfattet af § 12, stk. 1, kan forældre eller barnet ved uenighed om  

 forældremyndighed og samvær anmode statsamtet om en børnesagkyndig  

 rådgivning.
 § 13.  Rådgivning er ikke betinget af, at begge  

 forældre deltager, og indkaldelse skal ske, blot en af forældrene eller  

 barnet vil deltage, jf. dog § 14, stk. 1 og 2.
 § 14.  Statsamtet kan undlade at tilbyde rådgivning  

 efter § 12, stk. 1, eller at foretage rådgivning efter § 12, stk. 4, hvis  

 rådgivning i det enkelte tilfælde findes unødvendigt eller uhensigtsmæssigt.
 Stk. 2.  Statsamtet kan afslå rådgivning med den, der  

 udebliver fra et møde om rådgivning.
 Stk. 3.  Rådgivning skal ikke tilbydes i sager om  

 midlertidig afgørelse af forældremyndighed og samvær efter lovens §§ 23, 24  

 og 26.
 § 15.  Statsamtet kan fastsætte en frist, inden  

 hvilken forældrene eller barnet skal meddele, om de ønsker at modtage tilbud  

 om rådgivning efter § 12, stk. 1-3. Hvis fristen overskrides, kan rådgivning  

 afslås.
 § 16.  Statsamtet tilrettelægger rådgivningen og  

 bestemmer rådgivningens omfang.
 § 17.  Statsamtets behandling af en sag, der er  

 omfattet af § 12, stk. 1, sættes i bero, indtil rådgivningen er afsluttet.  

 Statsamtet kan dog træffe midlertidig afgørelse om samvær efter lovens § 26,  

 hvis dette findes hensigtsmæssigt.
§ 18.  Ønsker flere personer rådgivning, indkaldes de  

 til møde samtidigt.
Særskilt rådgivning kan dog gives af statsamtet, hvis  

 særlige omstændigheder taler for det.
§ 19.  Der må ikke til brug for statsamtets afgørelse  

 af en sag om samvær, forældremyndighed eller fri proces indhentes  

 oplysninger, som forældrene eller barnet har givet under rådgivningen.  

 Sådanne oplysninger må heller ikke af rådgiveren videregives til brug for  

 afgørelsen.
Internt arbejdsmateriale vedrørende sådanne oplysninger må heller  

 ikke udleveres til forældrene eller barnet. 1.- 3. pkt. gælder dog ikke, hvis  

 forældrene eller barnet har givet samtykke til, at oplysningerne indhentes  

 eller videregives.
Stk. 2.  Statsamtets sagsbehandler kan anmodes om at  

 deltage i rådgivningen.
Såfremt sagsbehandleren deltager, og der mundtligt  

 under denne del af rådgivningen meddeles oplysninger vedrørende faktiske  

 omstændigheder, der er af betydning for statsamtets afgørelse om samvær,  

 forældremyndighed eller fri proces, skal der gøres notat herom på en sådan  

 måde, at oplysningerne kan anvendes til brug ved sagens afgørelse og meddeles  

 parterne i overensstemmelse med den forvaltningsretlige lovgivning.
 Stk. 3.  Statsamtets sagsbehandler kan vejlede parterne  

 om muligheden for at aftale, at der på baggrund af rådgivningen udarbejdes en  

 sagkyndig vurdering eller erklæring til brug for sagens videre behandling.
 Stk. 4.  Pligten til at gøre notat efter stk. 2 gælder  

 tilsvarende for rådgiveren, hvis forældrene eller barnet efter stk. 1, 4.  

 pkt., har givet samtykke til, at oplysningerne indhentes eller videregives.
 Stk. 5.  Forældrene og barnet skal samtidig med  

 fremsættelse af tilbud om rådgivning orienteres om stk. 1-4.
Kompetenceregler vedrørende  

 forældremyndighed § 20.  Anmeldelse af en aftale om fælles  

 forældremyndighed efter lovens § 6 indgives til statsamtet på det sted, hvor  

 indehaveren af forældremyndigheden bor eller opholder sig.
Er barnet endnu  

 ikke født, anmeldes aftalen til statsamtet på det sted, hvor moderen bor  

 eller opholder sig.
 Stk. 2.  Anmeldelse af en aftale om fælles  

 forældremyndighed efter lovens § 7, stk. 2, indgives til det statsamt, der  

 skal udfærdige bevilling til separation eller skilsmisse.
Stk. 3.  Er en sag om forældremyndighed, separation  

 eller skilsmisse indbragt for retten, indgives anmeldelse af aftale om fælles  

 forældremyndighed til den ret, der behandler sagen. § 21. Godkendelse  

 af en aftale om ophør af fælles forældremyndighed i forbindelse med en  

 ansøgning om bevilling til separation eller skilsmisse meddeles af det  

 statsamt, der udfærdiger bevilling til separation eller skilsmisse.
Ellers  

 meddeles godkendelse efter lovens § 9 af statsamtet på det sted, hvor den,  

 som søges frataget forældremyndigheden, bor eller opholder sig.
Er to  

 statsamter kompetente efter 2. pkt., meddeles godkendelse af statsamtet på  

 det sted, hvor moderen bor eller opholder sig, medmindre det af anmodningen  

 fremgår, at forældrene er enige om, at godkendelse meddeles af statsamtet på  

 det sted, hvor faderen bor eller opholder sig.
 Stk. 2.  Er en sag om forældremyndighed, separation  

 eller skilsmisse indbragt for retten, kan aftalen godkendes af den ret, der  

 behandler sagen.
 § 22.  Godkendelse af en aftale om overførsel af  

 forældremyndighed efter lovens § 11 meddeles af statsamtet på det sted, hvor  

 indehaveren af forældremyndigheden bor eller opholder sig.
 Stk. 2.  Bestemmelsen i § 21, stk. 2, finder tilsvarende  

 anvendelse.
 § 23.  Har forældrene fælles forældremyndighed, og dør  

 den ene, træffer statsamtet på det sted, hvor den efterlevende af forældrene  

 bor eller opholder sig, afgørelse om forældremyndigheden, hvis en anden end  

 den efterlevende af forældrene anmoder om at få tillagt forældremyndigheden,  

 jf. lovens § 14, stk. 1, 2. og 4. pkt.
 Stk. 2.  Har forældrene fælles forældremyndighed, og dør  

 begge forældre, træffer statsamtet på det sted, hvor de afdøde boede,  

 afgørelse om forældremyndigheden.
 Stk. 3.  Har en af forældrene forældremyndigheden alene,  

 og dør denne, træffer statsamtet på det sted, hvor afdøde boede, afgørelse om  

 forældremyndigheden.
 Stk. 4.  Har en af forældrene forældremyndigheden alene,  

 og har denne forvoldt den anden af forældrenes død, træffer statsamtet på det  

 sted, hvor indehaveren af forældremyndigheden bor eller opholder sig,  

 afgørelse om forældremyndigheden, hvis en anden anmoder om at få tillagt  

 forældremyndigheden, jf. lovens § 14, stk. 3.
 Stk. 5.  Stk. 1-4 gælder tilsvarende for afgørelse om  

 ændring af en midlertidig afgørelse om forældremyndighed efter lovens § 24.
 § 24.  Midlertidig afgørelse om forældremyndighed  

 efter lovens § 25 træffes af statsamtet på det sted, hvor den, der  

 midlertidigt er forhindret i at udøve forældremyndigheden, bor eller opholder  

 sig.
 Kompetenceregler vedrørende samvær m.v.
§ 25.  Har den ene af forældrene forældremyndigheden  

 alene, og anmodes der om fastsættelse af omfanget og udøvelsen af samvær, jf.  

 lovens § 17, træffes afgørelse af statsamtet på det sted, hvor indehaveren af  

 forældremyndigheden bor eller opholder sig.
Har forældrene fælles  

 forældremyndighed, og anmodes der om fastsættelse af samvær, træffes  

 afgørelse af statsamtet på det sted, hvor den af forældrene, der har barnet  

 boende, bor eller opholder sig.
Fremsættes der under sagen anmodning om  

 fastsættelse af omfanget og udøvelsen af samvær med yderligere et barn,  

 behandles denne sag, uanset hvem der har forældremyndigheden over dette barn,  

 i forbindelse med den oprindelige anmodning.
 Stk. 2.  Er aftale om fælles forældremyndighed anmeldt  

 efter lovens § 7, stk. 2, eller er fælles forældremyndighed ophørt ved  

 godkendt aftale efter lovens § 9, eller er forældremyndigheden overført ved  

 godkendt aftale efter lovens § 11, behandles en anmodning om fastsættelse af  

 omfanget og udøvelsen af samvær dog af det statsamt, der har modtaget  

 anmeldelsen eller godkendt aftalen, hvis anmodningen er fremsat under  

 vilkårsforhandlingen eller det møde, der er nævnt i §§ 3 og 4. Det samme  

 gælder, hvis anmodningen er fremsat inden 3 måneder efter separations- eller  

 skilsmissebevillingens meddelelse eller aftalens godkendelse, og en af  

 forældrene fortsat bor i statsamtets område.
 § 26.  Anmodning om fastsættelse af anden kontakt med  

 barnet end samvær, jf. lovens § 18, fremsættes over for det statsamt, som er  

 kompetent efter § 25.
 Stk. 2.  Er der tidligere truffet afgørelse om samvær,  

 behandles en anmodning om fastsættelse af anden kontakt med barnet end samvær  

 dog af det statsamt, der har truffet afgørelse om samværet, hvis anmodningen  

 fremsættes inden 3 måneder efter samværssagens afslutning, og en af  

 forældrene fortsat bor i statsamtets område.
 § 27.  Anmodning om fastsættelse af omfanget og  

 udøvelsen af samvær eller af anden kontakt end samvær, som fremsættes i  

 forbindelse med en dansk afgørelse om separation eller skilsmisse af  

 statsborgere i de nordiske lande, kan behandles af det statsamt, der har  

 meddelt bevilling til separation eller skilsmisse, eller af statsamtet på det  

 sted, hvor dom til separation eller skilsmisse er afsagt.
 Stk. 2.  Rejses der senere spørgsmål om omfanget og  

 udøvelsen af samvær eller om anden kontakt end samvær i tilfælde, hvor  

 ægtefællerne er statsborgere i de nordiske lande, og den ægtefælle, mod hvem  

 kravet rejses, er bosat i Danmark, sendes ansøgning til statsamtet på det  

 sted, hvor den pågældende bor.
 § 28.  Behandles en sag om forældremyndighed ved  

 retten, træffes afgørelse om midlertidigt samvær, jf. lovens § 26, af  

 statsamtet på det sted, hvor retssagen behandles, eller i tilfælde af appel,  

 på det sted, hvor byretssagen blev behandlet.
 Stk. 2.  Fremsættes anmodning om midlertidigt samvær  

 under en sag om forældremyndighed efter lovens § 14, træffes afgørelsen af  

 det statsamt, der behandler forældremyndighedssagen.
 Stk. 3.  Afgørelse om midlertidigt samvær under en sag  

 om samvær, jf. lovens § 26, træffes af det statsamt, som behandler  

 samværssagen.
 § 29.  Fastsætter statsamtet samvær for en person, der  

 har del i en fælles forældremyndighed, jf. lovens §§ 16 og 26, skal det  

 fremgå af afgørelsen, at barnet kan kræves tilbage ved fogedrettens bistand  

 efter udøvelsen af samværet.
 § 30.  Afgørelse om at fratage den af forældrene, der  

 ikke har forældremyndigheden, adgangen til at få orientering efter lovens §  

 19, stk. 1, træffes af statsamtet på det sted, hvor den, som har  

 forældremyndigheden over barnet, bor eller opholder sig.
Kompetenceregler vedrørende rådgivning § 31.  Tilbud om rådgivning afgives og afgørelse om  

 rådgivning efter § 12, stk. 1-3, træffes af det statsamt, der skal træffe  

 afgørelse i sagen.
Afholdelse af rådgivning med en af forældrene eller barnet  

 alene kan dog ske i det statsamt, hvor den pågældende bor eller opholder sig,  

 hvis det skønnes hensigtsmæssigt.
Afholdelse af særskilt rådgivning, jf. §  

 18, med forældrene eller barnet kan ligeledes ske i det statsamt, hvor den  

 pågældende bor eller opholder sig, hvis særlige omstændigheder, herunder  

 navnlig afstanden mellem forældrenes bopæle eller opholdssteder, taler for  

 det.
Stk. 2.  Anmoder begge forældre eller begge forældre og  

 barnet om rådgivning efter § 12, stk. 4, foretages denne af statsamtet på det  

 sted, hvor den, der har barnet boende, bor eller opholder sig, medmindre det  

 af anmodningen fremgår, at forældrene er enige om, at rådgivning foretages af  

 statsamtet på det sted, hvor den anden af forældrene bor eller opholder sig.  

 Anmoder den ene af forældrene og barnet om rådgivning, foretages denne af  

 statsamtet på det sted, hvor barnet bor eller opholder sig.
Anmoder kun den  

 ene af forældrene eller barnet alene om rådgivning, foretages denne af  

 statsamtet på det sted, hvor den pågældende bor eller opholder sig.
 Stk. 3.  Rådgivning efter § 12, stk. 4, under en  

 retssag, hvor der er uenighed om forældremyndighed, foretages dog af  

 statsamtet på det sted, hvor retssagen behandles, eller i tilfælde af appel,  

 på det sted, hvor byretssagen blev behandlet.
Fælles bestemmelser § 32.  Er intet statsamt kompetent efter §§ 20-31, kan  

 Civilretsdirektoratet bemyndige et statsamt til at træffe afgørelse.
Det  

 samme gælder i tilfælde, hvor flere statsamter er kompetente, og forældrene  

 er uenige om, hvilket statsamt, der skal træffe afgørelse.
 Ikrafttrædelsesbestemmelser m.v.
 § 33.  Bekendtgørelsen træder i kraft den 1. januar  

 1996.
 Stk. 2.  Samtidig ophæves bekendtgørelse nr. 649 af 18.  

 september 1990 om forældremyndighed og samværsret.
 § 34.  Bekendtgørelsen gælder ikke for Færøerne og  

 Grønland.
