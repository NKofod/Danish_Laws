 Danske statsborgere, der beskæftiges for en dansk forpagter af  

 restaurations- og kioskvirksomhed på udenlanske skibe i passagertrafik mellem  

 dansk og udenlandsk havn, er ofmattet af ATP under forudsætning af, at de har  

 bopæl og betaler skat her i landet og i øvrigt opfylder ATP-lovens  

 almindelige betingelser for medlemskab.
 For ATP er der forelagt spørgsmål om, hvorvidt lønmodtagere, der  

 beskæftiges i restaurations- og kioskvirksomhed på udenlandske skibe, er  

 omfattet af den danske tillægspensionsordning i tilfælde, hvor den nævnte  

 virksomhed drives på forpagtningsbasis af en dansk arbejdsgiver.
Spørgsmålet har været drøftet bl.a. med de andre nordiske lande.
Den 2.  

 december 1969 er der indgået en konvention imellem Danmark, Finland, Island,  

 Norge og Sverige om samordning af de nordiske landes  

 tillægspensionsordninger.
Visse bestemmelser i denne konvention har betydning  

 for det her omhandlede spørgsmål, jfr. nedenfor.
 Angående konventionens indhold henvises til arbejdsministeriets  

 bekendtgørelse af 26. januar 1970, der direkte omhandler visse udenlandske  

 lønmodtageres beskæftigelse her i landet.
 På det således tilvejebragte grundlag har ATP besluttet at inddrage  

 restaurations- og kioskpersonale under den danske tillægspensionsordning  

 efter følgende retningslinier:
 Omfattet af ATP er danske statsborgere, der beskæftiges om bord på  

 udenlandske skibe, der driver passagertrafik mellem dansk og udenlandsk havn,  

 under forudsætning af, at deres arbejdsgiver er en dansk virksomhed,  

 der har forpagtet kiosk- og/eller restaurationsvirksomheden om bord, og  

at personalet har bopæl og betaler skat her i landet.
