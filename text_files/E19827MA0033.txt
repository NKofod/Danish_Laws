Et andelsselskab, der havde indgået en joint-venture aftale med  

 udenlandske virksomheder om dannelse af et konsortium med henblik på  

 udførelse af arbejder på det danske naturgas-transmissionssystem, rejste  

 spørgsmål om, hvorvidt deltagerne i konsortiet kunne betragtes som  

 selvstændige erhvervsdrivende i relation til lovens  

 registreringsbestemmelser.
Det var oplyst, at det dansk indregistrerede  

 joint-venture konsortium i forhold til trediemand optræder som selvstændig  

 virksomhed og driver afgiftspligtige aktiviteter efter merværdiafgiftsloven.
 Ministeriet for Skatter og Afgifter meddelte, at konsortiet er omfattet af  

 afgifts- og registreringspligten efter merværdiafgiftsloven, og at deltagerne  

 i konsortiet, herunder de udenlandske partnere, skal registreres og svare  

 afgift ved levering her i landet af varer og afgiftspligtige ydelser.
 Af kontrolmæssige grunde og af hensyn til EF-reglerne kan der ikke ske  

 fravigelse af kravet om, at udenlandske virksomheder, der f eks udlejer varer  

 her i landet, skal registreres.
