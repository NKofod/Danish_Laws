 Bekendtgørelse af  

 lov om arbejdsløshedsforsikring m.v.
 Herved bekendtgøres lov om arbejdsløshedsforsikring m.v.,  

 jf. lovbekendtgørelse nr. 587 af 10. august 1998, som ændret ved  

 lov nr. 897 af 16. december 1998, lov nr. 1000 af 23. december 1998, lov nr.  

 276 af 12. maj 1999 og lov nr. 278 af 12. maj 1999.
Afsnit I §§ 1-23 g. (Ophævet) Afsnit II §§ 24-29. (Ophævet) Afsnit III Arbejdsløshedsforsikring Kapitel 7 Anerkendte arbejdsløshedskasser Anerkendelse § 30. Ved en arbejdsløshedskasse  

 forstås i denne lov en forening enten af lønmodtagere eller af  

 selvstændige erhvervsdrivende, der har sluttet sig sammen alene med det  

 formål at sikre sig økonomisk bistand i tilfælde af  

 ledighed.
 § 31. Arbejdsministeren meddeler efter  

 begæring anerkendelse til arbejdsløshedskasser, der opfylder  

 betingelserne i § 32.
 Stk. 2. Findes der en anerkendt arbejdsløshedskasse for  

 et fag, jf. § 32, kan arbejdsministeren dog nægte at anerkende en  

 ny arbejdsløshedskasse for faget.
 § 32. En arbejdsløshedskasse kan kun  

 anerkendes, hvis:
1)	den optager medlemmer fra a)	et eller flere fag med sammenhængende faglige områder  

 inden for handel, kontorvirksomhed, industri, håndværk, landbrug  

 m.v., fiskeri, beværternæring, transportvirksomhed og  

 anlægsvirksomhed eller fra sådanne andre erhvervsområder,  

 som arbejdsministeren sidestiller med de nævnte fag, eller b)	brancher eller karteller inden for de under litra a nævnte  

 erhvervsområder, 2)	den har mindst 5000 medlemmer, og 3)	dens vedtægt er i overensstemmelse med § 34.
 § 33. Begæring om anerkendelse indsendes til  

 Direktoratet for Arbejdsløshedsforsikringen ledsaget af:
1)	et eksemplar af kassens vedtægt, 2)	fortegnelser over medlemmer med angivelse af alder og stilling, 3)	udskrift af den beslutning, i henhold til hvilken anerkendelsen  

 søges, samt 4)	for så vidt kassen ikke er nyoprettet, det sidste års  

 regnskab.
Vedtægter § 34. En anerkendt arbejdsløshedskasses  

 vedtægt skal være i overensstemmelse med en  

 standardvedtægt, som udarbejdes af direktøren for  

 Arbejdsløshedsforsikringen efter forhandling med  

 Landsarbejdsrådet og godkendes af arbejdsministeren.
 Stk. 2. Vedtægten skal indeholde oplysninger  

 om:
 1)	Kassens navn, hjemsted, formål og faglige område.
 2)	Kassens ledelse og de enkelte organers myndighed samt om  

 urafstemning.
 3)	Medlemmernes rettigheder og pligter.
4)	Regnskabsvæsen, kasseeftersyn og revision samt anbringelse af  

 kassens midler.
Af kassens revisorer skal mindst én være  

 statsautoriseret revisor.
 5)	Regler om vedtægtsændringer og om formuens anvendelse  

 ved anerkendelsens bortfald.
§ 35. Ændring af en anerkendt  

 arbejdsløshedskasses vedtægt er først gyldig, når  

 ændringen godkendes af direktøren for  

 Arbejdsløshedsforsikringen.
Direktøren for  

 Arbejdsløshedsforsikringen kan kun godkende en ændring, der  

 medfører en udvidelse af kassens faglige område, hvis det nye  

 faglige område er sammenhængende eller beslægtet med  

 kassens hidtidige faglige område, eller der er tale om  

 karteldannelse.
 Bortfald af anerkendelse m.v.
 § 36. Anerkendelse af en kasse bortfalder,  

 når beslutning herom træffes af kassens øverste myndighed  

 med mindst 3/4 af de afgivne stemmer, og beslutningen derefter ligeledes med  

 mindst 3/4 flertal af de afgivne stemmer godkendes ved almindelig afstemning  

 (urafstemning) blandt alle kassens medlemmer.
 § 37. Hvis en kasse ikke mere opfylder  

 betingelserne for at blive anerkendt, jf. § 32, bortfalder anerkendelsen  

 med udgangen af vedkommende regnskabsår, medmindre arbejdsministeren  

 bestemmer, at der skal gives kassen en yderligere frist for bortfaldet.
§ 38. Arbejdsministeren kan bestemme, at  

 anerkendelsen af en kasse bortfalder, eller at statens refusion, jf.  

 § 79, stk. 1, helt eller delvis bortfalder for et  

 regnskabsår, 1)	hvis kassens ledelse tilsidesætter reglerne i denne lov eller  

 bestemmelser, der er givet i henhold til loven, eller hvis kassens virksomhed  

 ikke foregår under iagttagelse af fornøden påpasselighed  

 og orden, eller 2)	hvis direktøren for Arbejdsløshedsforsikringen og  

 Landsarbejdsrådet skønner, at kassen uden direkte at  

 overtræde gældende regler dog i forholdet til medlemmerne eller  

 til andre anerkendte arbejdsløshedskasser virker på en for  

 arbejdsløshedsforsikringen i dens helhed uheldig måde.
 Stk. 2. Arbejdsministeren kan bestemme, at statens refusion og  

 forskud, jf. § 79, stk. 1 og 2, til en kasse helt eller delvis  

 tilbageholdes, indtil kassen har fulgt et pålæg, som  

 direktøren for Arbejdsløshedsforsikringen har udstedt efter  

 loven eller bestemmelser, der er fastsat efter denne.
§ 39. Bortfalder en kasses anerkendelse efter  

 §§ 37 eller 38, kan arbejdsministeren bestemme, at kassens medlemmer  

 skal have ret til overflytning til anden anerkendt  

 arbejdsløshedskasse.
Bortfalder anerkendelsen efter § 36, kan  

 tilsvarende bestemmelse træffes, når ganske særlige  

 omstændigheder taler derfor.
§ 40. (Ophævet) Kapitel 8 Medlemskab af anerkendte arbejdsløshedskasser § 41. Ret til optagelse som medlem har  

 personer, 1)	som har bopæl og ophold her i riget bortset fra  

 Færøerne og Grønland, jf. dog stk. 7, 2)	som er mellem 18 og 63 år, dog 65 år for personer  

 født før den 1. juli 1939, og 3)	som enten a)	dokumenterer at være beskæftiget som lønmodtager  

 inden for kassens faglige område, b)	har gennemført en erhvervsmæssig uddannelse af mindst  

 18 måneders varighed inden for kassens faglige område eller en  

 erhvervsgrunduddannelse i henhold til lov om erhvervsgrunduddannelse,  

 når kassen modtager skriftlig begæring om optagelse senest 2 uger  

 efter uddannelsens afslutning, c)	dokumenterer at udøve selvstændig  

 erhvervsvirksomhed, d)	dokumenterer at deltage i udøvelsen af  

 ægtefællens selvstændige erhvervsvirksomhed, e)	aftjener værnepligt eller f)	dokumenterer at udøve kommunalt hverv som borgmester,  

 rådmand eller udvalgsformand eller at være medlem af Folketinget,  

 regeringen eller Europaparlamentet.
 Stk. 2. Personer, der har afsluttet en erhvervsmæssig  

 udddannelse af mindst 18 måneders varighed, har uanset bestemmelsen i  

 stk. 1, nr. 2, ret til optagelse, selv om de ikke er fyldt 18  

 år.
 Stk. 3. Direktøren for  

 Arbejdsløshedsforsikringen kan uanset bestemmelsen i stk. 1, nr.  

 3, litra a, efter forhandling med Landsarbejdsrådet fastsætte  

 regler om optagelse af personer, der dokumenterer at være  

 beskæftiget som lønmodtagere, men som ikke er beskæftiget  

 inden for en kasses faglige område.
 Stk. 4. Optagelse kan ske som fuldtids- eller  

 deltidsforsikret, jf. kapitel 11. Et medlem af en kasse for  

 selvstændige erhvervsdrivende kan dog ikke deltidsforsikres.
 Stk. 5. Beskæftigelse, hvortil der ydes offentligt  

 tilskud til lønnen, og beskæftigelse ved selvstændig  

 erhvervsvirksomhed, hvortil det offentlige yder tilskud til etablering og  

 drift, giver også ret til optagelse efter stk. 1, nr. 3.
 Stk. 6. Ingen må være medlem af mere end én  

 kasse.
 Stk. 7. Direktøren for  

 Arbejdsløshedsforsikringen kan, uanset bestemmelsen i stk. 1, nr.  

 1, efter forhandling med Landsarbejdsrådet fastsætte regler om  

 optagelse af personer, der har bopæl i udlandet, herunder på  

 Færøerne og i Grønland.
 Stk. 8. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte nærmere regler for anvendelsen  

 af stk. 1, 4 og 5, herunder for afgrænsningen mellem  

 lønarbejde og selvstændig erhvervsudøvelse.
 § 42. Medlemmer, som tager erhvervsarbejde uden  

 for kassens faglige område, skal lade sig overflytte til anden kasse,  

 eller udtræde af kassen.
 Stk. 2. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om overflytning fra en kasse til  

 en anden, herunder om overflytning af medlemmer, der har gennemført en  

 erhvervsmæssig uddannelse, der giver ret til optagelse i henhold til  

 § 41, stk. 1, nr. 3, litra b.
§ 43. (Ophævet) § 44. Uanset bestemmelsen i § 42 kan  

 direktøren for Arbejdsløshedsforsikringen tillade, at et  

 medlem, som tager lønarbejde uden for kassens faglige område,  

 bevarer medlemskab i denne, såfremt der ikke findes en anden kasse,  

 hvortil medlemmet kan overflyttes.
Kapitel 8 a Kombinationsforsikring § 45. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte regler om ret til fuldtidsforsikring  

 for personer, som samtidig er beskæftiget med både  

 lønarbejde og mere end midlertidig udøvelse af  

 selvstændig virksomhed.
Kapitel 9 Beregning af dagpenge m.v.
§ 46. Dagpenge ydes for indtil 5 dage om ugen  

 efter reglerne i kapitel 10. Beregning af dagpengene sker for en uge ad  

 gangen.
Udbetalingen sker bagud for 14 dage eller for 4 henholdsvis 5 uger.  

 Hver 4/5-ugers-udbetalingsperiode slutter næstsidste søndag i en  

 måned.
Direktøren for Arbejdsløshedsforsikringen kan  

 ændre en udbetalingsperiode, når særlige forhold taler  

 herfor.
Direktøren fastsætter nærmere regler om,  

 hvornår dagpengene skal være til disposition for medlemmet.
§ 47. Dagpengenes højeste beløb  

 udgør 2.545 kr. for en uge.
Beløbet reguleres én gang  

 årligt den første mandag i januar måned med  

 satsreguleringsprocenten, jf. lov om en satsreguleringsprocent.
Det  

 regulerede beløb afrundes til det nærmeste hele  

 kronebeløb, der kan deles med 5.
§§ 48-50. (Ophævet) § 51. Dagpenge kan til det enkelte medlem  

 højst udbetales med et beløb, der udgør 90 pct. af  

 medlemmets hidtidige arbejdsfortjeneste, jf. dog stk. 4 og 5. I  

 arbejdsfortjenesten indgår ikke arbejdsmarkedsbidrag i henhold til lov  

 om en arbejdsmarkedsfond.
Ved ændring af arbejdsmarkedsbidragets  

 størrelse reguleres det enkelte medlems hidtidige arbejdsfortjeneste  

 svarende til ændringen i arbejdsmarkedsbidraget.
Arbejdsfortjenesten  

 har dog ingen betydning for dagpengenes størrelse, hvis arbejdet,  

 hvorfra fortjenesten hidrører, afsluttes mindre end 1 år efter  

 afslutningen af et tidligere arbejde, der har ligget til grund for en  

 dagpengeberegning, eller hvis fortjenesten i perioden fra 1. juli 1992 til og  

 med 31. januar 1993 hidrører fra et arbejdstilbud til ledige under 25  

 år efter lov om arbejdstilbud til ledige § 1, stk. 2, 2. og  

 3. pkt.
Ved ændring i dagpengenes højeste beløb, jf.  

 § 47, reguleres den hidtidige arbejdsfortjeneste for det enkelte medlem  

 med en procentsats svarende til ændringen.
De regulerede dagpenge kan  

 ikke overstige det højeste dagpengebeløb.
Direktøren for  

 Arbejdsløshedsforsikringen fastsætter regler for  

 fremgangsmåden ved beregningen af arbejdsfortjenesten.
 Stk. 2. Til et medlem, der optages i henhold til § 41,  

 stk. 1, nr. 3, litra b, og som ikke efter uddannelsens afslutning og  

 forud for ledighedens indtræden har haft beskæftigelse, der  

 berettiger til beregning af dagpenge i henhold til stk. 1, udbetales  

 dagpenge med et beløb, der udgør 82 pct. af højeste  

 dagpenge efter §§ 47 og 70.
 Stk. 3. Til en person, der er optaget som medlem under  

 aftjening af værnepligt, udbetales dagpenge efter stk. 2. Til en  

 person, der er optaget som medlem forinden aftjening af værnepligt,  

 udbetales dagpenge efter stk. 1, dog således at dagpengene mindst  

 udgør det beløb, som følger af stk. 2.
 Stk. 4. Til et fuldtidsforsikret medlem, der i de seneste 3  

 år umiddelbart før ledighedens indtræden har været  

 medlem af en arbejdsløshedskasse og været i fuld  

 beskæftigelse som lønmodtager, udbetales dagpenge efter  

 stk. 1, dog med mindst 82 pct. af højeste dagpenge efter  

 § 47. Direktøren for Arbejdsløshedsforsikringen  

 fastsætter nærmere regler efter forhandling med  

 Landsarbejdsrådet.
Stk. 5. Til et medlem, der er ledigt, jf. § 57,  

 stk. 3, efter at have udøvet selvstændig erhvervsvirksomhed  

 i mindst 3 hele regnskabsår, og som i samme tidsrum har været  

 medlem af en anerkendt arbejdsløshedskasse for selvstændige  

 erhvervsdrivende, udbetales dagpenge med et fast beløb, der  

 udgør 82 pct. af højeste dagpenge efter § 47. Hvis  

 medlemmet dokumenterer, at dagpenge beregnet efter stk. 1 udgør  

 et højere beløb end beløbet i 1. pkt., er medlemmet dog  

 berettiget til dette højere beløb.
Direktøren for  

 Arbejdsløshedsforsikringen fastsætter nærmere regler  

 herom.
 Stk. 6. Modtager et medlem i anledning af ledighed ydelser,  

 som ikke er omfattet af denne lov, skal dagpengene nedsættes,  

 således at den samlede daglige pengehjælp, medlemmet modtager,  

 ikke overstiger det beløb, der kan udbetales efter stk. 1, 2, 3,  

 4 eller 5.
 Stk. 7. Et medlem, der ved optagelsen har eller senere  

 erhverver ret til ydelser af den art, som er nævnt i stk. 6, skal  

 straks underrette kassens ledelse herom.
 Stk. 8. Dagpenge efter stk. 1-6 afrundes til  

 nærmeste hele kronebeløb.
§ 51 a. (Ophævet) § 52. (Ophævet) Kapitel 9 a Særlige regler for unge under 25 år § 52 a.
Medlemmer under 25 år, der har  

 erhvervet ret til dagpenge, jf. §§ 53 og 54, kan modtage dagpenge efter  

 § 51, jf. § 47 og § 70, i en periode på sammenlagt 6  

 måneder inden for 18 måneder.
Der erhverves ret til  

 påbegyndelse af en ny periode, hvis medlemmet dokumenterer på ny  

 at have haft beskæftigelse i det omfang, der er nævnt i  

 § 53, stk. 2 og 5.
 Stk. 2. Efter udløbet af perioden i stk. 1 har  

 medlemmet i en periode på 42 måneder inden for 57 måneder,  

 jf. dog § 55 a, ved deltagelse i et tilbud efter lov om en aktiv  

 arbejdsmarkedspolitik, bortset fra tilbud efter lovens kapitel 6 samt  

 medlemmer omfattet af samme lovs § 32 a eller § 34, stk. 2, 2.  

 pkt., ret til at modtage et beløb, der sammenlagt med den lediges  

 indtægt ved tilbudet efter fradrag af arbejdsmarkedsbidrag svarer til  

 dagpengenes højeste beløb pr. uge for henholdsvis  

 fuldtidsforsikrede og deltidsforsikrede, jf. §§ 47 og 70.  

 Befordringsgodtgørelse medregnes ikke efter 1. pkt.
 Stk. 3. I uger, hvor medlemmet ikke er i tilbud efter lov om  

 en aktiv arbejdsmarkedspolitik, jf. stk. 2, har medlemmet ret til at  

 modtage dagpenge efter § 51, jf. §§ 47 og 70. Dog har medlemmer,  

 der har modtaget og igen skal modtage tilbud efter § 32 a i lov om en  

 aktiv arbejdsmarkedspolitik, ret til 50 pct. af højeste dagpenge, jf.  

 §§ 47 og 70. Et medlem, som er fyldt 25 år, har uanset 2. pkt. ret  

 til dagpenge beregnet efter § 51.
 Stk. 4. Ved beregning af perioder efter stk. 1 og 2  

 medregnes ligeledes perioder, hvor et ledigt medlem deltager i tilbud efter  

 kapitel 5-7, 9 og 10 i lov om en aktiv arbejdsmarkedspolitik og efter kapitel  

 11 a, hvis arbejdsløshedskassen udbetaler ydelsen under uddannelse,  

 perioder med godtgørelse for tab af indtægt eller  

 arbejdsmulighed og elevstøtte efter lov om arbejdsmarkedsuddannelser  

 samt perioder med ydelser, der træder i stedet for dagpenge.
 Stk. 5. Perioder med orlov til børnepasning efter lov  

 om orlov samt perioder, hvor medlemmet har modtaget dagpenge efter afsnit IV  

 i lov om dagpenge ved sygdom eller fødsel, medregnes ikke i perioderne  

 efter stk. 1 og 2. Tilsvarende gælder for perioder med  

 støtte efter lov om social service til pasning af handicappet barn og  

 pasning af nærtstående, der ønsker at dø i eget  

 hjem.
§§ 52 b-52 d (Ophævet) § 52 e.
Et medlem under 25 år, der har ret  

 til dagpenge efter § 52 a, stk. 1, kan i en periode på op til  

 6 måneder deltage i højskole- og daghøjskoleforløb  

 i 20 timer eller derover om ugen.
Under højskole- og  

 daghøjskoleforløbet har medlemmet ret til 50 pct. af  

 højeste dagpenge, jf. § 47 og § 70. Medlemmet skal stå  

 til rådighed for arbejdsmarkedet efter de almindelige regler.
§ 52 f.
Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte nærmere regler om anvendelsen  

 af §§ 52 a og 52 e.
Kapitel 10 Betingelser for ret til dagpenge § 53. Ret til dagpenge opnås efter 1  

 års medlemskab af en anerkendt arbejdsløshedskasse.
Stk. 2. Retten til at opnå dagpenge i den i § 52 a,  

 stk. 1, og § 55, stk. 1 og 5, nævnte periode er  

 endvidere betinget af, a)	at et fuldtidsforsikret medlem har haft beskæftigelse som  

 lønmodtager i en tid, som sammenlagt svarer til beskæftigelse i  

 fagets fulde, sædvanlige arbejdstid i mindst 52 uger inden for de  

 sidste 3 år, eller i en tilsvarende periode har udøvet  

 selvstændig erhvervsvirksomhed i væsentligt omfang, b)	at et deltidsforsikret medlem, jf. kapitel 11, har haft  

 beskæftigelse som lønmodtager i en tid, som sammenlagt svarer  

 til beskæftigelse i fagets fulde, sædvanlige arbejdstid i mindst  

 34 uger inden for de sidste 3 år.
 Stk. 3. Kun arbejde i medlemsperioder medregnes ved  

 opgørelse af arbejdskravet i stk. 2. Beskæftigelse, hvortil  

 der ydes offentligt tilskud til lønnen, og beskæftigelse ved  

 selvstændig virksomhed, hvortil der ydes offentligt tilskud til  

 etablering og drift, medregnes ikke.
 Stk. 4. Retten til dagpenge ophører ved udgangen af den  

 måned, hvori medlemmet fylder 65 år, dog 67 år for  

 medlemmer født før den 1. juli 1939.
Stk. 5. For et medlem, hvis ret til dagpenge er bortfaldet som  

 følge af, at perioderne efter § 52 a, stk. 1 og 2, og  

 § 55, stk. 1, 2 og 5, er udløbet, er generhvervelsen af  

 retten til dagpenge betinget af, a)	at et fuldtidsforsikret medlem har haft arbejde som  

 lønmodtager i en tid, som sammenlagt svarer til fagets fulde,  

 sædvanlige arbejdstid i mindst 26 uger inden for de sidste 3 år,  

 eller i en tilsvarende periode har udøvet selvstændig virksomhed  

 i væsentligt omfang, b)	at et deltidsforsikret medlem har haft arbejde som  

 lønmodtager i en tid, som sammenlagt svarer til fagets fulde,  

 sædvanlige arbejdstid i mindst 17 uger inden for de sidste 3  

 år.
 Stk. 6. De i stk. 2 og 5 angivne perioder, indenfor  

 hvilke beskæftigelseskravet skal være opfyldt, forlænges  

 med sammenlagt op til 2 år, hvis der forekommer følgende  

 forhold:
1)	perioder med sygdom eller uarbejdsdygtighed af mere end 4 ugers  

 varighed, 2)	perioder med støtte til pasning af handicappet barn efter lov  

 om social service eller alvorligt sygt barn efter lov om dagpenge ved sygdom  

 eller fødsel, 3)	perioder med støtte til pasning af nærtstående,  

 der ønsker at dø i eget hjem, efter lov om social service, 4)	perioder med orlov til uddannelse efter reglerne for  

 beskæftigede lønmodtagere og selvstændige erhvervsdrivende  

 i lov om orlov, 5)	perioder med orlov til børnepasning efter lov om orlov,  

 eller 6)	perioder med fravær på grund af barsel eller adoption  

 efter lov om ligebehandling af mænd og kvinder med hensyn til  

 beskæftigelse og barselsorlov m.v.
 Stk. 7. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte nærmere regler om anvendelsen  

 af stk. 2, 3, 5 og 6, herunder regler om, at timer, for hvilke der er  

 udbetalt løn, kan indgå i beregningen af  

 beskæftigelseskravet.
 § 54. Medlemmer, som er optaget i henhold til  

 § 41, stk. 1, nr. 3, litra b, opnår ret til dagpenge 1  

 måned efter uddannelsens afslutning.
 § 55. Et medlem, der har erhvervet ret til  

 dagpenge, jf. § 53, kan modtage dagpenge efter § 51, jf. § 47  

 og § 70, i en periode på sammenlagt 12 måneder inden for 24  

 måneder, jf. dog § 52 a, stk. 1. Der erhverves ret til  

 påbegyndelse af en ny periode, hvis medlemmet dokumenterer på ny  

 at have haft beskæftigelse i det omfang, der er nævnt i  

 § 53, stk. 2 og 5.
Stk. 2. Efter udløbet af perioden i stk. 1 har  

 medlemmet i en periode på sammenlagt 36 måneder inden for 48  

 måneder, jf. dog § 52 a, stk. 2, og § 55 a, ved  

 deltagelse i tilbud efter lov om en aktiv arbejdsmarkedspolitik, bortset fra  

 tilbud efter lovens kapitel 6, ret til at modtage et beløb, der  

 sammenlagt med den lediges indtægt ved tilbudet efter fradrag af  

 arbejdsmarkedsbidrag svarer til dagpengenes højeste beløb pr.  

 uge for henholdsvis fuldtidsforsikrede og deltidsforsikrede, jf. § 47 og  

 § 70. Befordringsgodtgørelse medregnes ikke i indtægten  

 efter 1. pkt.
I uger, hvor medlemmet ikke er i tilbud efter lov om en aktiv  

 arbejdsmarkedspolitik, har medlemmet ret til at modtage dagpenge efter  

 § 51, jf. § 47 og § 70.
 Stk. 3. Afslår medlemmet et tilbud efter kapitel 11 a og  

 § 33 i lov om en aktiv arbejdsmarkedspolitik, jf. stk. 2,  

 bortfalder retten til dagpenge, indtil medlemmet dokumenterer at have haft  

 beskæftigelse i det omfang, der er nævnt i § 53,  

 stk. 2.
 Stk. 4. Et medlem, der ved udløbet af perioden efter  

 stk. 2 er fyldt 55 år, og som ved fortsat medlemskab og  

 indbetaling af efterlønsbidrag ville kunne opfylde anciennitetskravet  

 for at kunne gå på efterløn ved det fyldte 60. år,  

 bevarer retten til en ydelse efter stk. 2 indtil det fyldte 60.  

 år.
 Stk. 5. Et medlem, der er fyldt 60 år, kan højst  

 få dagpenge i 30 måneder uanset bestemmelserne i stk. 1 og  

 2. Efter sammenlagt 6 måneders ledighed har medlemmet ret og pligt til  

 at modtage tilbud efter lov om en aktiv arbejdsmarkedspolitik, jf.  

 stk. 2. Der erhverves ret til påbegyndelse af en ny periode, hvis  

 medlemmet dokumenterer på ny at have haft beskæftigelse i det  

 omfang, der er nævnt i § 53, stk. 2 og 5.
 Stk. 6. Perioder, hvor medlemmet deltager i tilbud efter  

 kapitel 5-7 og 9-10 i lov om en aktiv arbejdsmarkedspolitik og kapitel 11 a,  

 hvis arbejdsløshedskassen udbetaler ydelsen under uddannelse,  

 perioder, hvor medlemmet modtager efterløn, og perioder med orlov til  

 sabbat efter lov om orlov, medregnes i perioderne efter stk. 1,  

 stk. 2 og stk. 5. Perioder med ydelser, der træder i stedet  

 for dagpenge, medregnes ligeledes i perioderne efter stk. 1, stk. 2  

 og stk. 5. For et ledigt medlem medregnes perioder med orlov til  

 uddannelse efter lov om orlov og perioder med godtgørelse for tab af  

 indtægt eller arbejdsmulighed og elevstøtte efter lov om  

 arbejdsmarkedsuddannelser i perioderne efter stk. 1, 2 og 5.
Stk. 7. Perioder med orlov til uddannelse og orlov til  

 børnepasning efter lov om orlov samt perioder, hvor medlemmet har  

 modtaget dagpenge efter afsnit IV i lov om dagpenge ved sygdom eller  

 fødsel, medregnes ikke i perioderne efter stk. 1 og 2, jf. dog  

 stk. 6, sidste pkt.
Tilsvarende gælder for perioder med  

 støtte efter lov om social service til pasning af handicappet barn og  

 pasning af nærtstående, der ønsker at dø i eget  

 hjem.
 Stk. 8. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler for anvendelsen af  

 stk. 1-7, herunder regler om periodernes varighed og beregning efter  

 stk. 6 og 7.
§ 55 a.
Perioder, hvor medlemmet modtager  

 sygedagpenge efter lov om dagpenge ved sygdom eller fødsel, jf. dog  

 § 52 a, stk. 5, og § 55, stk. 7, medregnes i perioderne  

 efter § 52 a, stk. 1 og 2, samt § 55, stk. 1, 2 og 5.  

 Sygdomsperioder efter medlemmets 60. år medregnes dog ikke i perioden  

 efter § 55, stk. 5.
 Stk. 2. Overstiger en periode med sygedagpenge 6 uger,  

 forlænges perioden i § 52 a, stk. 2, og § 55,  

 stk. 2, med den periode, der ligger ud over de 6 uger.
 Stk. 3. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler for anvendelsen af stk. 1  

 og 2.
§ 56. I arbejdsperioderne efter § 53,  

 stk. 2, 3 og 5, medregnes tidsrum, hvori medlemmet har været  

 indkaldt til aftjening af værnepligt, tidsrum, hvori han har forrettet  

 frivillig tjeneste ifølge kontrakt med forsvaret, samt tidsrum, hvori  

 han har gennemført en erhvervsmæssig uddannelse af den i  

 § 41, stk. 1, nr. 3, litra b, nævnte art.
Endvidere medregnes  

 tidsrum, hvori medlemmet har udøvet kommunalt hverv som borgmester,  

 rådmand eller udvalgsformand eller været medlem af Folketinget,  

 Europa-Parlamentet eller regeringen.
§ 57. Dagpenge kan kun udbetales til et medlem,  

 som er ledigt, jf. dog kapitel 11 b og afsnit III a.
Dagpenge kan ikke  

 udbetales for ledighedsperioder, hvor medlemmet er berettiget til en  

 dagpengegodtgørelse fra arbejdsgiveren, jf. § 84, medmindre andet  

 følger af regler fastsat af direktøren for  

 Arbejdsløshedsforsikringen i medfør af § 84,  

 stk. 9.
Stk. 2. Et medlem, der anmelder tab af løn m.v. over  

 for Lønmodtagernes Garantifond, har ret til dagpenge, efterløn  

 eller overgangsydelse som lån imod overdragelse af kravet til  

 arbejdsløshedskassen som sikkerhed.
Dækker Lønmodtagernes  

 Garantifond kun tabet for en del af en opsigelsesperiode, er retten til  

 dagpenge, efterløn eller overgangsydelse i resten af perioden betinget  

 af, at medlemmet overdrager sit krav mod døds- eller konkursboet til  

 arbejdsløshedskassen til hel eller delvis dækning af de  

 udbetalte dagpenge, efterløn eller overgangsydelse.
Direktøren  

 for Arbejdsløshedsforsikringen kan fastsætte nærmere  

 regler.
Stk. 3. En selvstændig erhvervsdrivende anses for ledig,  

 når hans personlige arbejde i virksomheden er ophørt mere end  

 midlertidigt.
Nærmere regler om, hvornår en selvstændig  

 erhvervsdrivendes personlige arbejde i virksomheden anses for ophørt  

 mere end midlertidigt, fastsættes af direktøren for  

 Arbejdsløshedsforsikringen efter forhandling med  

 Landsarbejdsrådet.
Stk. 4. Udbetaling af dagpenge kan kun finde sted, hvis den  

 ledige er tilmeldt Arbejdsformidlingen som arbejdssøgende.
Tilmelding  

 skal ske, når ledigheden indtræder, og den ledige skal opretholde  

 kontakten med Arbejdsformidlingen i hele ledighedsperioden.
 Stk. 5. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om de dagpengemæssige  

 konsekvenser af manglende kontakt til Arbejdsformidlingen, samt i hvilke  

 tilfælde manglende tilmelding ikke skal have dagpengemæssige  

 konsekvenser.
 Stk. 6. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte regler om dagpenge til  

 selvstændige erhvervsdrivende, der er afskåret midlertidigt fra  

 fortsat virksomhedsudøvelse på grund af ekstraordinære  

 begivenheder, der ikke skyldes medlemmets forhold.
§ 58. Efter forhandling med  

 Landsarbejdsrådet kan direktøren for  

 Arbejdsløshedsforsikringen fastsætte regler om 1)	udbetaling af dagpenge for søgnehelligdage, 2)	retten til dagpenge for et medlem, a)	som ikke får løn for tidsrum, hvori arbejdet indstilles  

 på grund af vejrliget, eller b)	som under ledighed har bibeskæftigelse ved selvstændig  

 virksomhed, eller c)	som er beskæftiget i en virksomhed, hvor arbejdstiden er  

 nedsat efter aftale mellem arbejdsgiver og lønmodtagere, 3)	hvilken betydning arbejde og indtægt skal have for  

 størrelsen af a)	dagpenge, der udbetales efter § 52 a, stk. 1, eller  

 § 55, stk. 1, b)	dagpenge, der udbetales efter § 52 a, stk. 2, eller  

 § 55, stk. 2, c)	overgangsydelse, der udbetales i henhold til kapitel 11 c, samt d)	ydelser, der udbetales i henhold til lov om en aktiv  

 arbejdsmarkedspolitik og lov om orlov.
 Stk. 2. Direktøren for  

 Arbejdsløshedsforsikringen kan fastsætte regler om udbetaling af  

 dagpenge til et medlem, som bliver ledig på Færøerne, i  

 Grønland eller i udlandet.
§ 59. Når et ledigt medlem, som er  

 arbejdssøgende til arbejde i fuld, sædvanlig arbejdstid,  

 opnår arbejde af kortere varighed, nedsættes dagpengene.  

 Nedsættelsen sker efter forholdet mellem medlemmets arbejdstid i  

 vedkommende uge og normal overenskomstmæssig arbejdstid på det  

 danske arbejdsmarked.
Inden for områder, hvor nedsættelse ikke  

 kan foretages på grundlag af arbejdstiden, sker nedsættelsen  

 under hensyn til arbejdslønnen.
Stk. 2. Har et medlem haft beskæftigelse af  

 større omfang end svarende til normal overenskomstmæssig  

 arbejdstid på det danske arbejdsmarked, overføres alle  

 overskydende timer fra de forudgående 12 uger, dog 3 måneder for  

 månedslønnede, før ledighedens indtræden.
Dog  

 bortfalder overskydende timer, der ikke er opbrugt inden for 5 uger fra  

 opgørelsestidspunktet.
 Stk. 3. Hvis et medlems arbejdstid ikke eller kun vanskeligt  

 kan kontrolleres, skal indtægten fra arbejdet ved opgørelsen af  

 overskydende timer, jf. stk. 2, omregnes til timer med den til enhver  

 tid gældende omregningssats.
 Stk. 4. Særregler om nedsættelse af dagpenge kan  

 fastsættes for arbejdsområder, hvor forholdene muliggør,  

 at et ledigt medlem opnår særlig høj arbejdsløn i  

 en begrænset arbejdstid.
Stk. 5. Direktøren for  

 Arbejdsløshedsforsikringen fastsætter nærmere regler efter  

 forhandling med Landsarbejdsrådet.
Der kan herunder fastsættes  

 regler om, at overskydende timer, jf. stk. 2, i særlige  

 tilfælde opgøres i forhold til et andet timetal end den normale  

 overenskomstmæssige arbejdstid på det danske arbejdsmarked.
 Stk. 6. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte regler om, at visse former for  

 beskæftigelse, der udføres som en del af det civile beredskab,  

 og som ikke er et led i medlemmets hovedbeskæftigelse, ikke medregnes  

 ved opgørelsen af overskydende timer efter stk. 2.
 § 60. Når et medlem, der arbejder i et  

 ansættelsesforhold med et opsigelsesvarsel, har fået udbetalt  

 nedsatte dagpenge i sammenlagt 52 uger inden for 70 uger, bortfalder retten  

 til nedsatte dagpenge, indtil medlemmet har haft 26 ugers arbejde med mere  

 end 30 timer i hver uge inden for 12 måneder.
 Stk. 2. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om anvendelsen af bestemmelsen i  

 stk. 1. Der kan herunder fastsættes regler for arbejdsforhold,  

 hvori der arbejdes periodevis.
 § 61. Dagpenge må ikke udbetales til et  

 medlem, hvis ledighed skyldes, at han er omfattet af strejke eller lockout  

 (konflikt).
 Stk. 2. Som omfattet af konflikt anses:
1)	et medlem af en kasse eller afdeling, inden for hvis faglige  

 område konflikt er iværksat, når medlemmet ved konfliktens  

 iværksættelse er beskæftiget på den  

 konfliktberørte virksomhed, 2)	et medlem, der ved konfliktens iværksættelse er  

 beskæftiget på den konfliktberørte virksomhed, og hvis  

 lønvilkår må antages at ville blive direkte påvirket  

 af konfliktens udfald.
 Stk. 3. Såfremt mindst 65 pct. af de medlemmer af en  

 kasse eller en afdeling deraf, som er i arbejde ved en  

 ikke-overenskomststridig konflikts iværksættelse, efter  

 stk. 2 anses for omfattet af konflikten, skal der normalt lukkes for  

 udbetaling af dagpenge til kassens (afdelingens) øvrige medlemmer.  

 Nærmere regler herom fastsættes af arbejdsministeren efter  

 forhandling med Dansk Arbejdsgiverforening og Landsorganisationen i  

 Danmark.
§ 62. Dagpenge må ikke udbetales til et  

 medlem, 1)	som er syg eller i øvrigt ude af stand til at påtage  

 sig arbejde af normalt omfang, 2)	som aftjener værnepligt eller unddrager sig denne, 3)	som ved domstols- eller administrativ afgørelse er  

 berøvet sin frihed eller som unddrager sig  

 frihedsberøvelse, 4)	som forsørges på institution, eller 5)	som af anden grund ikke står til rådighed for  

 arbejdsmarkedet.
 Stk. 2. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet de nærmere regler for anvendelsen af  

 bestemmelserne i stk. 1.
§ 62 a.
Dagpenge må ikke udbetales til et  

 medlem, som deltager i undervisning.
Stk. 2. Et medlem kan dog bevare dagpengeretten ved deltagelse  

 i undervisning, hvis undervisningens varighed er under 20 timer om ugen og  

 uddannelsen ikke er godkendt som støtteberettigende efter lov om  

 statens uddannelsesstøtte, i det omfang den udbydes som  

 heltidsuddannelse.
Dagpengeretten kan ligeledes bevares ved deltagelse i  

 hf-enkeltfagsundervisning under 20 timer om ugen og i undervisning svarende  

 til folkeskolens 8.-10. klassetrin.
Dagpengeretten kan ikke bevares, hvis  

 uddannelsen berettiger til godtgørelse efter lov om  

 arbejdsmarkedsuddannelser.
 Stk. 3. Dagpenge må dog ikke udbetales, hvis et medlem  

 afbryder et arbejdsforhold for at deltage i undervisning eller undlader at  

 afbryde undervisningen for at påtage sig arbejde.
 Stk. 4. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om de spørgsmål,  

 der er nævnt i stk. 1-3, herunder om medlemmets pligt til at  

 underrette Arbejdsformidlingen om deltagelse i undervisningen.
§ 62 b.
Uanset bestemmelsen i § 62 a,  

 stk. 1, kan et medlem, som er fyldt 25 år, få udbetalt  

 dagpenge under deltagelse i uddannelse på betingelse af, 1)	at medlemmet umiddelbart før ledigheden har deltaget i  

 uddannelsen i mindst 2 år, samtidig med at medlemmet har været i  

 beskæftigelse, 2)	at undervisningen foregår efter kl. 16 eller på  

 lørdage og søn- og helligdage, og 3)	at medlemmet ikke er selvforskyldt ledig, jf. § 63.
 Stk. 2. Dagpenge kan i resten af studietiden udbetales for en  

 periode på sammenlagt 444 timer for et fuldtidsforsikret medlem og 360  

 timer for et deltidsforsikret medlem.
 Stk. 3. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler for anvendelse af bestemmelserne  

 i stk. 1 og 2.
§ 63. Dagpenge må ikke udbetales til et  

 medlem, hvis ledighed skyldes, 1)	at medlemmet uden fyldestgørende grund afslår et  

 passende arbejde, der formidles af Arbejdsformidlingen eller  

 arbejdsløshedskassen, 2)	at medlemmet uden fyldestgørende grund ophører med sit  

 arbejde, 3)	at medlemmet afskediges af en grund, der væsentligst kan  

 tilregnes medlemmet, eller 4)	at medlemmet uden fyldestgørende grund afslår at  

 medvirke til udarbejdelse eller revision af en individuel handlingsplan,  

 afslår eller afbryder et tilbud i henhold til en individuel  

 handlingsplan efter lov om en aktiv arbejdsmarkedspolitik eller afslår  

 eller afbryder en uddannelse, som Arbejdsformidlingen vurderer vil øge  

 mulighederne for beskæftigelse.
 Stk. 2. Fra det tidspunkt, hvor medlemmet sammenlagt har haft  

 3 måneders ledighed inden for 6 måneder, må dagpenge ikke  

 udbetales, hvis medlemmet uden fyldestgørende grund afslår et  

 rimeligt arbejde, der formidles af Arbejdsformidlingen eller  

 arbejdsløshedskassen.
 Stk. 3. Bestemmelsen i stk. 1, nr. 2, finder ikke  

 anvendelse ved ophør af selvstændig virksomhed, jf. § 57,  

 stk. 3. I disse tilfælde udbetales dagpenge ikke for den  

 første uge efter ophøret.
 Stk. 4. Et medlem, der nægter at medvirke til udvikling  

 og produktion af krigsmateriel, jf. lov om krigsmateriel m.v., anses for at  

 have fyldestgørende grund til at undlade at overtage arbejde eller  

 ophøre med arbejdet, jf. stk. 1.
 Stk. 5. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet de nærmere regler for anvendelse af  

 bestemmelserne i stk. 1, 2 og 4 samt om de dagpengemæssige  

 konsekvenser over for medlemmerne som følge af stk. 1, 2 og  

 4.
 § 64. For et medlem, som modtager pension efter  

 lov om social pension eller tilsvarende udenlandsk lovgivning,  

 begrænses retten til dagpenge efter § 52 a eller § 55 til en  

 periode på sammenlagt 12 måneder inden for de seneste 18  

 måneder.
Stk. 2. Ret til en ny dagpengeperiode efter stk. 1 er  

 betinget af, a)	at et fuldtidsforsikret medlem på ny har haft arbejde som  

 lønmodtager i en periode, som sammenlagt svarer til arbejde i fagets  

 fulde sædvanlige arbejdstid i mindst 26 uger inden for de sidste 18  

 måneder, eller i en tilsvarende periode har udøvet  

 selvstændig erhvervsvirksomhed i væsentligt omfang, b)	at et deltidsforsikret medlem, jf. kapitel 11, på ny har haft  

 arbejde som lønmodtager i en periode, som sammenlagt svarer til  

 arbejde i fagets fulde sædvanlige arbejdstid i mindst 17 uger inden for  

 de sidste 18 måneder.
Stk. 3 For et medlem, der har en pensionssag under behandling,  

 gælder reglerne i stk. 1 og 2 fra den 1. i måneden efter, at  

 der er forløbet 3 måneder fra det tidspunkt, hvor behandlingen  

 af pensionssagen er påbegyndt, jf. lov om social pension.
Udbetales  

 pensionen med virkning fra et tidligere tidspunkt, gælder stk. 1  

 og 2 fra den 1. i måneden efter, at der er truffet afgørelse.  

 Tilkendes medlemmet ikke pension, efterbetales de dagpenge, der er bortfaldet  

 i henhold til 1. pkt.
 Stk. 4. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte nærmere regler for anvendelsen  

 af stk. 1-3.
 § 65. Arbejdsløshedskassen skal vejlede  

 medlemmet om de rettigheder og pligter, der følger af lovens kapitel  

 7-16, samt om medlemmets rettigheder og pligter i øvrigt efter  

 arbejdsmarkedslovgivningen.
 Stk. 2. Ved ledighedens indtræden skal  

 arbejdsløshedskassen informere medlemmet om betydningen af pligten til  

 at stå til rådighed for arbejdsmarkedet, jf. §§ 62-63.
 Stk. 3. Arbejdsløshedskassen skal påse, at  

 medlemmet står til rådighed for arbejdsmarkedet, og har pligt til  

 at foretage en vurdering af medlemmets rådighed.
 Stk. 4. Det påhviler medlemmet at medvirke ved  

 tilvejebringelsen af de oplysninger, der er nødvendige for  

 gennemførelsen af bestemmelserne i stk. 1-3.
 Stk. 5. Nærmere regler om anvendelse af bestemmelserne i  

 stk. 1-4 fastsættes af direktøren for  

 Arbejdsløshedsforsikringen efter forhandling med  

 Landsarbejdsrådet.
 Stk. 6. Arbejdsløshedskassernes fremgangsmåde ved  

 udveksling af information med Arbejdsformidlingen sker efter regler fastsat  

 af direktøren for Arbejdsløshedsforsikringen efter forhandling  

 med chefen for Arbejdsmarkedsstyrelsen og Landsarbejdsrådet.  

 Direktøren for Arbejdsløshedsforsikringen fastsætter  

 efter forhandling med chefen for Arbejdsmarkedsstyrelsen og  

 Landsarbejdsrådet nærmere regler for  

 arbejdsløshedskassernes pligt til at videregive oplysninger til brug  

 for Arbejdsformidlingen eller til statistisk brug.
Kapitel 11 Særregler for deltidsforsikrede § 66. Reglerne i dette kapitel finder anvendelse i  

 anerkendte arbejdsløshedskasser, som i henhold til deres  

 vedtægter kan optage deltidsforsikrede medlemmer, jf. dog  

 stk. 2.
Stk. 2. Lønmodtagere, der modtager delpension i henhold  

 til lov om delpension, kan optages som deltidsforsikrede, uanset om det er  

 fastsat i kassens vedtægt.
Et fuldtidsforsikret medlem af en kasse for  

 lønmodtagere, som overgår til delpension, skal overflyttes til  

 deltidsforsikring, uanset om muligheden for deltidsforsikring er fastsat i  

 kassens vedtægt.
Retten til at være deltidsforsikret bevares,  

 selvom delpensionen bortfalder.
Optager kassen, i henhold til  

 vedtægten, ikke deltidsforsikrede inden for medlemmets faglige  

 område, er retten til deltidsforsikring dog betinget af, at medlemmet  

 erklærer sig villig til i tilfælde af ledighed at tage  

 beskæftigelse uden for kassens faglige område.
 § 67. Som deltidsbeskæftigelse betragtes  

 beskæftigelse, hvis varighed er højst 30 timer om ugen beregnet  

 i gennemsnit for 4 uger/l måned.
§ 68. Et fuldtidsforsikret medlem, som har  

 deltidsbeskæftigelse, og som skriftligt over for kassen begærer  

 sig overflyttet til deltidsforsikring, skal overflyttes til  

 deltidsforsikring.
Overflytningen kan tidligst få virkning fra det  

 tidspunkt, hvor kassen modtager medlemmets begæring om overflytning.
Et  

 medlem af en kasse for selvstændige erhvervsdrivende kan ikke  

 deltidsforsikres.
 Stk. 2. Et fuldtidsforsikret ledigt medlem, der alene  

 ønsker at påtage sig deltidsarbejde, kan efter anmodning herom  

 overflyttes til deltidsforsikring.
Stk. 3. Et deltidsforsikret medlem, som inden for 12 uger, dog  

 3 måneder for månedslønnede, har haft mere end 360  

 henholdsvis 390 løntimer, skal lade sig overflytte til  

 fuldtidsforsikring.
Medlemmet skal anmelde ændringen i arbejdstiden til  

 kassen.
 Stk. 4. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om bestemmelserne i  

 stk. 1-3, herunder regler om, at timer, for hvilke der er udbetalt  

 løn, kan indgå i beregningen af beskæftigelseskravet i  

 stk. 3.
 Stk. 5. Et deltidsforsikret medlem, som undlader at foretage  

 den anmeldelse, som er foreskrevet i stk. 3, udelukkes fra ret til  

 dagpenge efter regler, som fastsættes af direktøren for  

 Arbejdsløshedsforsikringen.
§ 69. (Ophævet) § 70. Dagpengenes størrelse for  

 deltidsforsikrede medlemmer udgør højst 2/3 af det  

 beløb, der er fastsat i § 47. Beløbet afrundes til  

 nærmeste hele kronebeløb, der kan deles med 5.
§ 71. Vægring ved at overtage anvist  

 arbejde, jf. § 63, stk. 1, nr. 1, anses som fyldestgørende  

 begrundet, hvis der anvises et deltidsforsikret medlem arbejde af  

 større omfang end deltidsarbejde.
Det samme gælder, hvis  

 arbejdet formidles ved henvisning til samtale med en arbejdsgiver.
§ 72. (Ophævet) § 73. Når et ledigt deltidsforsikret medlem  

 opnår arbejde i et omfang, som svarer til den gennemsnitlige ugentlige  

 arbejdstid før ledighedens indtræden, kan der ikke udbetales  

 dagpenge.
Opnår medlemmet arbejde af mindre omfang, nedsættes  

 dagpengene.
Nedsættelsen sker efter forholdet mellem medlemmets  

 arbejdstid i vedkommende uge og medlemmets gennemsnitlige arbejdstid  

 før ledighedens indtræden.
Inden for områder, hvor  

 nedsættelsen ikke kan foretages på grundlag af arbejdstiden, sker  

 nedsættelsen under hensyn til arbejdslønnen.
Ved beregningen vil  

 der højst kunne tages en ugentlig arbejdstid på 30 timer i  

 betragtning.
 Stk. 2. Når et medlem har fået udbetalt nedsatte  

 dagpenge i sammenlagt 52 uger inden for de sidste 70 uger, bortfalder retten  

 til nedsatte dagpenge, indtil medlemmet inden for en 12 måneders  

 periode har haft 26 ugers arbejde med mindst samme arbejdstid i hver uge som  

 den gennemsnitlige ugentlige arbejdstid før ledigheden, jf.  

 stk. 1. For arbejdsforhold, hvori der arbejdes periodevis, kan der  

 fastsættes tilsvarende regler.
Stk. 3. Har et medlem haft beskæftigelse af  

 større omfang end svarende til en ugentlig arbejdstid på 30  

 timer, overføres alle overskydende timer fra de forudgående 12  

 uger, dog 3 måneder for månedslønnede, før  

 ledighedens indtræden.
Dog bortfalder overskydende timer, der ikke er  

 opbrugt inden for 5 uger fra opgørelsestidspunktet.
 Stk. 4. Hvis et medlems arbejdstid ikke eller kun vanskeligt  

 kan kontrolleres, skal indtægten fra arbejdet ved opgørelsen af  

 overskydende timer, jf. stk. 3, omregnes til timer med den til enhver  

 tid gældende omregningssats.
 Stk. 5. Direktøren for  

 Arbejdsløshedsforsikringen fastsætter regler herom efter  

 forhandling med Landsarbejdsrådet.
Kapitel 11 a Efterløn Efterløn til medlemmer, der fylder 60 år den  

 1. juli 1999 eller senere Betingelser for ret til efterløn § 74. Medlemmer, der fylder 60 år den 1.  

 juli 1999 eller senere, har ret til efterløn efter reglerne i  

 §§ 74 a - 1.
§ 74 a.
Ret til efterløn har et medlem af  

 en anerkendt arbejdsløshedskasse, som 1)	er fyldt 60 år, 2)	har været medlem i mindst 25 år inden for de sidste 30  

 år, jf. dog stk. 2 og 3, 3)	har indbetalt efterlønsbidrag, jf. § 77, stk. 4,  

 jf. dog § 77, stk. 5, i mindst 25 år inden for de sidste 30  

 år, jf. dog stk. 2 og 3, 4)	ved ledighed vil kunne opfylde betingelserne for ret til dagpenge,  

 jf. dog stk. 5, eller modtager overgangsydelse, 5)	har fået indberettet værdien af pensionsformuen, jf.  

 § 74 i, stk. 3 og 4, og 6)	har bopæl her i riget, bortset fra Færøerne og  

 Grønland.
Stk. 2. Medlemmer, der er født før den 1. marts  

 1952, kan opfylde kravet om medlemskab, jf. stk. 1, nr. 2, ved uafbrudt  

 medlemskab fra den 31. marts 1992 til mindst det fyldte 60. år.  

 Medlemsperioden skal dog mindst udgøre 10 år inden for de sidste  

 15 år.
Medlemmet skal have indbetalt efterlønsbidrag, jf.  

 stk. 1, nr. 3, fra den 1. april 1999, jf. dog § 77,  

 stk. 5.
Stk. 3. Medlemmer, der er født før den 1. juli  

 1964, jf. dog stk. 2, kan opfylde kravet om medlemskab og indbetaling af  

 efterlønsbidrag, jf. stk. 1, nr. 2 og 3, ved uafbrudt medlemskab  

 og indbetaling af efterlønsbidrag fra den 1. juli 1999 til mindst det  

 fyldte 60. år, jf. dog § 77, stk. 5. Perioden skal dog mindst  

 udgøre 20 år inden for de sidste 25 år.
For medlemmer  

 født før den 1. april 1959 er det tilstrækkeligt, at  

 efterlønsbidraget er indbetalt uafbrudt fra den 1. april 1999.
Stk. 4. Direktøren for  

 Arbejdsløshedsforsikringen kan undtagelsesvis tillade, at der ses bort  

 fra afbrydelser i medlemskabet og indbetaling af efterlønsbidrag ved  

 afgørelsen af, om kravene i stk. 2 og 3 er opfyldt.
Tilladelsen  

 kan gøres betinget af, at medlemmet efterbetaler bidrag til  

 arbejdsløshedsforsikringen og efterlønsbidrag for den  

 pågældende periode.
 Stk. 5. Et medlem, der efter det fyldte 50. år mister  

 dagpengeretten ved udløbet af perioden i § 55, stk. 2, og  

 som ved fortsat indbetaling af medlems- og efterlønsbidrag kan opfylde  

 anciennitetskravet for ret til efterløn ved det fyldte 60. år,  

 har ret til efterløn, selv om arbejdskravet efter § 53 ikke er  

 opfyldt.
 Stk. 6. Retten til efterløn ophører ved udgangen  

 af den måned, hvori medlemmet fylder 65 år, eller ved medlemmets  

 død.
Efterlønsbevis § 74 b.
Medlemmer, der opfylder betingelserne i  

 § 74 a, bortset fra stk. 1, nr. 6, har ret til efter  

 ansøgning at få udstedt et efterlønsbevis af  

 arbejdsløshedskassen.
Beviset har tidligst virkning fra  

 ansøgningstidspunktet.
 Stk. 2. Efterlønsbeviset sikrer, at medlemmet ikke  

 mister retten til at overgå til efterløn, selv om medlemmet  

 på overgangstidspunktet ikke står til rådighed for  

 arbejdsmarkedet, jf. § 62, stk. 1, nr. 1 og 3. Medlemmet skal  

 på overgangstidspunktet opfylde alle øvrige betingelser i  

 § 74 a, dog bortset fra stk. 1, nr. 2 og 3.
Stk. 3. Et medlem, som har fået udstedt et  

 efterlønsbevis, har ret til at få beregnet efterløn  

 på grundlag af mindst det beregningsgrundlag, jf. § 51, som  

 medlemmet havde på det tidspunkt, hvor efterlønsbeviset fik  

 virkning.
Beregningsgrundlaget reguleres med satsreguleringsprocenten, jf.  

 lov om en satsreguleringsprocent.
 Stk. 4. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om anvendelsen af denne  

 bestemmelse.
Overgang til efterløn § 74 c.
Overgang til efterløn kan ske fra  

 beskæftigelse, ledighed, overgangsydelse eller delpension.
Medlemmer,  

 der driver selvstændig virksomhed inden overgangen til efterløn,  

 og som ikke viderefører virksomheden efter reglerne i § 74 f, kan  

 først overgå til efterløn, når det personlige  

 arbejde i virksomheden er ophørt mere end midlertidigt.
Stk. 2. Efterløn ydes efter skriftlig ansøgning,  

 som skal indgives til medlemmets arbejdsløshedskasse, inden retten til  

 dagpenge eller overgangsydelse ophører.
For medlemmer omfattet af  

 § 74 a, stk. 5, skal ansøgningen indgives, inden medlemmet  

 fylder 60 år.
Efterløn kan tidligst ydes fra det tidspunkt, hvor  

 kassen har modtaget ansøgningen.
Stk. 3. Direktøren for  

 Arbejdsløshedsforsikringen kan i særlige tilfælde tillade,  

 at et medlem, der ikke har ansøgt rettidigt, jf. stk. 2, kan  

 overgå til efterløn.
Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte regler om, at et medlem kan  

 overgå til efterløn, selv om der ikke er sket en indberetning af  

 værdien af pensionsformuen, jf. § 74 a, stk. 1, nr. 5.
 Stk. 4. Et medlem, der ønsker at overgå til  

 efterløn som fuldtidsforsikret, jf. § 74 j, stk. 3, fra  

 delpension efter lov om delpension, skal anmode herom inden delpensionens  

 bortfald.
Stk. 5. Et medlem, der modtager ydelser efter lov om social  

 pension eller tilsvarende udenlandsk lovgivning, kan ikke samtidig modtage  

 efterløn.
Medlemmet kan dog modtage invaliditetsydelse samtidig med  

 efterlønnen.
 Stk. 6. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte nærmere regler om overgang til  

 efterløn, herunder om overgang til efterløn efter bortfald af  

 delpension efter lov om delpension.
§ 74 d.
Et medlem, der er udtrådt af  

 efterlønsordningen, kan ikke genindtræde i ordningen.  

 Direktøren for Arbejdsløshedsforsikringen kan dog efter  

 forhandling med Landsarbejdsrådet fastsætte regler om, at der i  

 særlige tilfælde kan ske genindtræden i  

 efterlønsordningen.
 Stk. 2. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om medlemmets indplacering i  

 perioderne efter § 55, stk. 1 og 2, jf. stk. 5, efter  

 udtræden af efterlønsordningen.
Arbejde i efterlønsperioden § 74 e.
En efterlønsmodtager kan mod  

 fradrag i efterlønnen have lønarbejde uden begrænsning.  

 Arbejdet må dog ikke udføres i en selvstændig virksomhed,  

 der ejes eller drives af medlemmets ægtefælle, eller i en  

 virksomhed, som er bortforpagtet af medlemmet eller af medlemmets  

 ægtefælle.
 Stk. 2. Fradrag i efterlønnen for arbejde efter  

 stk. 1 foretages efter samme regler, som gælder for fradrag i  

 dagpenge, herunder reglerne om supplerende dagpenge og timeoverførsel,  

 jf. § 58, § 59 og § 73, stk. 1, og stk. 3-5.  

 Fradraget foretages efter, at der er foretaget fradrag for pension, jf.  

 § 74 i.
 Stk. 3. Arbejde i efterlønsperioden kan ikke medregnes  

 ved optjening af beskæftigelseskravet, jf. § 53, stk. 2 og 5,  

 og kan ikke danne grundlag for overflytning fra deltids- til  

 fuldtidsforsikring, jf. § 68.
§ 74 f.
Et medlem, der har drevet  

 selvstændig virksomhed i væsentligt omfang i mindst 3 hele  

 regnskabsår umiddelbart inden overgangen til efterløn, kan drive  

 selvstændig virksomhed i efterlønsperioden, hvis arbejdstiden i  

 virksomheden nedsættes til og altid udgør 18½ time pr. uge.  

 Arbejdstidsnedsættelsen skal dokumenteres.
Stk. 2. Et medlem, der opfylder betingelserne i stk. 1,  

 kan i efterlønsperioden drive selvstændig virksomhed, der alene  

 er baseret på medlemmets egen arbejdskraft, hvis arbejdstiden i  

 virksomheden nedsættes til højst 962 timer pr. kalenderår,  

 og virksomhedens skattepligtige indkomst ikke overstiger halvdelen af et  

 gennemsnit af den skattepligtige indkomst i virksomheden i de seneste 3  

 år inden overgangen til efterløn.
Der kan ikke tages hensyn til  

 afskrivninger i efterlønsperioden, der pr. år overstiger de  

 gennemsnitlige årlige afskrivninger i 3-års-perioden.  

 Virksomheden kan dog drives sammen med ægtefællen, hvis det  

 dokumenteres, at den ene eller begge ægtefæller nedsætter  

 deres arbejdstid, jf. 1. pkt.
I særlige tilfælde kan  

 direktøren for Arbejdsløshedsforsikringen tillade, at et medlem  

 kan drive selvstændig virksomhed med én ansat.
Medlemmet skal  

 over for arbejdsløshedskassen dokumentere, at betingelserne for drift  

 af selvstændig virksomhed i efterlønsperioden er opfyldt.
 Stk. 3. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om beregning af virksomhedens  

 skattepligtige indkomst, beregning af virksomhedens gennemsnitlige  

 skattepligtige indkomst i de seneste 3 år umiddelbart inden overgangen  

 til efterløn samt modregning i efterlønnen for skattepligtig  

 indkomst ud over det tilladte omfang.
Stk. 4. Direktøren for  

 Arbejdsløshedsforsikringen kan tillade, at et medlem kan  

 videreføre eller påbegynde selvstændig virksomhed som  

 bibeskæftigelse i efterlønsperioden, hvis medlemmet  

 sandsynliggør, at arbejdstiden i virksomheden kan holdes under 400  

 timer pr. år.
Virksomhedens indtægt må ikke overstige  

 50.000 kr. pr. år.
Beløbet reguleres med  

 satsreguleringsprocenten, jf. lov om en satsreguleringsprocent.
Stk. 5. Arbejde i en virksomhed efter stk. 1  

 medfører fradrag i efterlønnen med 18½ time pr. uge.
Arbejde i  

 en virksomhed efter stk. 2 medfører fradrag i efterlønnen  

 time for time, dog med mindst 12 timer pr. uge.
Der kan højst  

 udbetales efterløn for 962 timer i et kalenderår.
Medlemmet skal  

 løbende oplyse arbejdsløshedskassen om den faktiske arbejdstid  

 i virksomheden.
Medlemmet skal på en årlig  

 efterlønserklæring oplyse kassen om virksomhedens skattepligtige  

 indkomst m.v.
Stk. 6. Arbejde i en virksomhed efter stk. 4 fradrages i  

 efterlønnen time for time.
Medlemmet skal løbende oplyse  

 arbejdsløshedskassen om den faktiske arbejdstid i virksomheden og om  

 virksomhedens indtægt.
Ved kalenderårets afslutning skal  

 medlemmet på en årlig efterlønserklæring oplyse  

 kassen om virksomhedens indtægt m.v.
Stk. 7. Overstiger medlemmets timeforbrug, jf. stk. 1, 2  

 og 4, i virksomheden det tilladte antal timer pr. uge eller i  

 kalenderåret, skal arbejdsløshedskassen indstille udbetalingen  

 af efterløn og træffe afgørelse om tilbagebetaling af den  

 udbetalte efterløn i kalenderåret.
Udbetaling af efterløn  

 kan tidligst genoptages fra begyndelsen af det følgende  

 kalenderår, hvis medlemmet sandsynliggør, at arbejdet i  

 virksomheden ikke vil overstige det tilladte antal timer i et  

 kalenderår.
Stk. 8. Den skattepligtige indkomst ved den selvstændige  

 virksomhed efter stk. 2 må ikke overstige halvdelen af den  

 gennemsnitlige skattepligtige indkomst i de seneste 3 år inden  

 overgangen til efterløn.
Der kan ikke tages hensyn til afskrivninger i  

 efterlønsperioden, der pr. år overstiger de gennemsnitlige  

 årlige afskrivninger i 3-års-perioden.
Overstiger den  

 skattepligtige indkomst dette beløb, skal beløb herudover  

 modregnes eller tilbagebetales krone for krone.
Hvis den gennemsnitlige  

 skattepligtige indkomst i de 3 forudgående år har været  

 mindre end 65.260 kr., modregnes der kun for indkomst, der overstiger den  

 hidtidige skattepligtige indkomst.
Hvis den gennemsnitlige skattepligtige  

 indkomst har været mellem 65.260 kr. og 130.520 kr., modregnes der kun  

 for skattepligtig indkomst ud over 65.260 kr.
Beløbene reguleres med  

 satsreguleringsprocenten, jf. lov om en satsreguleringsprocent.
 Stk. 9. Overstiger indtægten i en virksomhed efter  

 stk. 4 det tilladte omfang, skal arbejdsløshedskassen indstille  

 udbetalingen af efterløn og træffe afgørelse om  

 tilbagebetaling af den udbetalte efterløn i kalenderåret.  

 Udbetaling af efterløn kan tidligst genoptages fra begyndelsen af det  

 følgende kalenderår, hvis medlemmet sandsynliggør, at  

 virksomhedens indtægt ikke vil overstige det tilladte omfang.
 Stk. 10. Selvstændig virksomhed i  

 efterlønsperioden medregnes ikke i arbejdsperioderne efter § 53,  

 stk. 2 og 5.
 Stk. 11. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om selvstændig virksomhed  

 i efterlønsperioden, herunder om definition af indtægt, jf.  

 stk. 4. Der fastsættes endvidere regler om, at der kan ske  

 opgørelse af indtægt efter virksomhedens regnskabsår i  

 stedet for kalenderåret, og om, at ved overgang til efterløn i  

 et kalenderår nedsættes de i stk. 2 og 4 anførte  

 timetal og indkomstbegrænsninger forholdsmæssigt.
§ 74 g.
Et medlem, der er overgået til  

 efterløn fra overgangsydelse, kan vælge at 1)	arbejde i sammenlagt højst 200 timer inden for et  

 kalenderår uden fradrag i efterlønnen eller 2)	arbejde mod fradrag i efterlønnen efter de regler, der er  

 fastsat i § 74 e, § 74 f, stk. 4, og § 74 h.
 Stk. 2. Vælger medlemmet at arbejde efter reglerne i  

 stk. 1, nr. 2, gælder valget for resten af  

 efterlønsperioden.
Stk. 3. Et medlem, der i løbet af et kalenderår  

 vælger at arbejde efter reglerne i stk. 1, nr. 2, skal have  

 foretaget fradrag for alt arbejde i kalenderåret.
Overskrider et medlem  

 200-timersgrænsen, jf. stk. 1, nr. 1, skal medlemmet overgå  

 til arbejde efter reglerne i stk. 1, nr. 2, jf. dog stk. 6, nr. 2.  

 I givet fald finder 1. pkt. tilsvarende anvendelse.
 Stk. 4. I det kalenderår, medlemmet indtræder i  

 efterlønsordningen, reduceres de 200 timer forholdsmæssigt.
Stk. 5. Arbejde efter reglerne i stk. 1, nr. 1, må  

 ikke udføres som vedvarende selvstændig virksomhed, jf. dog  

 stk. 6, nr. 1, eller som arbejde i en selvstændig virksomhed, der  

 ejes eller drives af medlemmets ægtefælle.
Begrænsningen  

 gælder dog ikke mindre jordbrug.
Stk. 6. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler for arbejde, der kan  

 udføres efter stk. 1, nr. 1. Der kan herunder fastsættes  

 regler om, at 1)	det uanset stk. 5 i særlige tilfælde er tilladt at  

 udøve selvstændig virksomhed som bibeskæftigelse i  

 sammenlagt højst 200 timer inden for et kalenderår, 2)	der under særlige omstændigheder kan meddeles tilladelse  

 til, at et medlem, der har overskredet de 200 timer, jf. stk. 1, nr. 1,  

 kan fortsætte med at arbejde efter reglerne i stk. 1, nr. 1,  

 og 3)	der under særlige omstændigheder kan meddeles tilladelse  

 til, at et medlem har lønarbejde, selv om arbejdets omfang i mindre  

 grad må antages at overstige det efter stk. 1, nr. 1,  

 tilladte.
 Stk. 7. Til tilladelser efter regler fastsat i henhold til  

 stk. 6, nr. 2 og 3, kan der knyttes økonomiske vilkår,  

 navnlig således, at der sker fradrag i efterlønnen for  

 indtægter ved arbejde ud over de 200 timer.
Stk. 8. Perioder, i hvilke medlemmet modtager sygedagpenge  

 efter lov om dagpenge ved sygdom eller fødsel, medregnes som arbejde i  

 de 200 timer, jf. stk. 1, nr. 1, efter forholdet mellem det  

 gennemsnitlige ugentlige timetal i den periode, der danner grundlag for  

 fastsættelse af sygedagpengene, og en arbejdsperiode med fuld  

 sædvanlig arbejdstid.
Perioder med løn under sygdom medregnes  

 tilsvarende.
 Stk. 9. Arbejde i efterlønsperioden kan ikke medregnes  

 ved optjening af beskæftigelseskravet, jf. § 53, stk. 2 og  

 5.
§ 74 h.
Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om, hvilken betydning arbejde og  

 indtægter i efterlønsperioden skal have for efterlønnens  

 størrelse.
Fradrag for pension § 74 i.
Et medlems pensionsordninger  

 medfører fradrag i efterlønnen efter reglerne i stk. 2-9.  

 Fradraget foretages, inden der foretages fradrag for arbejde m.v., jf.  

 §§ 74 e-h.
Stk. 2. Reglerne i stk. 3-9 gælder for ordninger  

 omfattet af afsnit I i pensionsbeskatningsloven, dog ikke pensioner omfattet  

 af § 2, nr. 3, og § 2, nr. 4, litra b-d, samt for opsparing fra  

 Lønmodtagernes Dyrtidsfond.
Reglerne gælder endvidere for  

 tilsvarende udenlandske pensionsordninger.
Stk. 3. Et medlem skal have opgjort værdien på  

 tidspunktet umiddelbart før det fyldte 60. år af alle sine  

 pensionsordninger.
Opgørelsen foretages af arbejdsløshedskassen  

 på grundlag af oplysninger, jf. stk. 4, om de i stk. 2, 1.  

 pkt., nævnte ordninger samt på grundlag af erklæring  

 afgivet af medlemmet om værdien umiddelbart før medlemmets  

 fyldte 60. år af de i stk. 2, 2. pkt., nævnte pensioner,  

 pensioner omfattet af pensionsbeskatningslovens § 2, nr. 2, samt  

 pensioner omfattet af firmapensionskasselovens § 1, stk. 2, nr.  

 2-4, og § 2, stk. 3-5. For pensionsordninger med løbende  

 livsvarige udbetalinger oplyser medlemmet en beregnet årlig livsvarig  

 ydelse ved udbetaling fra det 60. år.
For alle øvrige  

 pensionsordninger oplyses depotet.
Medlemmet har endvidere pligt til over for  

 arbejdsløshedskassen at erklære, om oplysninger, der er  

 indberettet efter stk. 4, er fyldestgørende.
Stk. 4. Pengeinstitutter, livsforsikringsselskaber og  

 pensionskasser m.v. samt offentlige myndigheder, der forvalter  

 pensionsordninger, som er omfattet af stk. 2, 1. pkt., har pligt til at  

 foretage indberetning af værdien kort før og kort efter  

 medlemmets fyldte 60. år af de omfattede pensionsrettigheder.
For  

 pensionsordninger med løbende livsvarige udbetalinger indberettes en  

 beregnet årlig livsvarig ydelse ved udbetaling fra det 60. år.  

 For alle øvrige pensionsordninger indberettes depotet.
Nærmere  

 bestemmelser om indberetningen, herunder om tidspunktet for indberetningen,  

 fastsættes af skatteministeren efter aftale med arbejdsministeren.
Sker  

 indberetning ikke rettidigt, skal den indberetningspligtige betale en afgift  

 til staten på 500 kr.
Reglerne i kildeskatteloven om redegørelse  

 for indeholdelsen efter kildeskattelovens § 57, jf. kildeskattelovens  

 § 74, stk. 1, nr. 3 og 4, og §§ 85 og 86, finder tilsvarende  

 anvendelse på indberetninger efter 1. pkt.
Indberetning sker  

 elektronisk til Told- og Skattestyrelsen, der videregiver oplysningerne i  

 elektronisk form til Direktoratet for Arbejdsløshedsforsikringen og  

 eventuelt andre offentlige myndigheder.
Direktoratet for  

 Arbejdsløshedsforsikringen videregiver oplysningerne til  

 arbejdsløshedskasserne.
Stk. 5. For pensionsordninger med løbende livsvarige  

 udbetalinger foretages der fradrag med udgangspunkt i et beløb, der  

 svarer til 80 pct. af den indberettede beregnede livsvarige årlige  

 ydelse, jf. stk. 3, 3. pkt., og stk. 4, 2. pkt.
For alle  

 øvrige ordninger beregner arbejdsløshedskassen en årlig  

 ydelse som 5 pct. af det indberettede depot, jf. stk. 4, 3. pkt.
Inden  

 fradraget i efterlønnen beregnes, foretages der et bundfradrag i den  

 samlede årlige pensionsydelse på 10.000 kr.
For medlemmer, der  

 får udstedt efterlønsbevis i henholdsvis 1999, 2000, 2001 og  

 2002, er der dog i hele efterlønsperioden et bundfradrag på  

 henholdsvis 30.000 kr., 25.000 kr., 20.000 kr. og 15.000 kr. om året.  

 Bundfradraget reguleres med satsreguleringsprocenten, jf. lov om en  

 satsreguleringsprocent, og beløbet afrundes til nærmeste  

 kronebeløb, der kan deles med 100. Fradraget foretages herefter med 60  

 pct. af den beregnede årlige ydelse pr. efterlønstime.
Fradrag  

 efter denne bestemmelse foretages, uanset om pensionen udbetales i  

 efterlønsperioden.
Stk. 6. Løbende udbetaling af pension, inklusive  

 tillæg, som er led i et ansættelsesforhold, medfører  

 uanset stk. 5 fradrag i efterlønnen uden bundfradrag fra det  

 tidspunkt, den kommer til udbetaling.
Fradraget udgør 50 pct. af det  

 udbetalte pensionsbeløb pr. efterlønstime, jf. dog stk. 7  

 og 8.
Stk. 7. Et medlem, som tidligst overgår til  

 efterløn mindst 2 år efter, at efterlønsbeviset har  

 virkning, og som i denne periode har haft lønarbejde i mindst 3.120  

 timer, et deltidsforsikret medlem dog mindst 2.496 timer, eller har drevet  

 selvstændig virksomhed i væsentligt omfang, skal alene have  

 foretaget fradrag efter stk. 6. Fradraget udgør 55 pct. af det  

 udbetalte pensionsbeløb pr. efterlønstime.
Det er en  

 betingelse, at medlemmet ikke har fået udbetalt delpension efter lov om  

 delpension.
 Stk. 8. Et medlem, der er overgået til efterløn  

 fra overgangsydelse, skal alene have foretaget fradrag efter stk. 6.  

 Fradraget udgør 45 pct. af det udbetalte pensionsbeløb pr.  

 efterlønstime.
 Stk. 9. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om fradrag for pensioner.
 Stk. 10. Økonomiministeren kan fastsætte  

 nærmere regler om beregningsforudsætninger med hensyn til fradrag  

 for pension i efterlønnen.
Efterlønnens størrelse § 74 j.
Til et medlem, der har været  

 fuldtidsforsikret i sammenlagt mindst 10 år inden for de sidste 15  

 år, heraf mindst 52 uger umiddelbart før overgangen til  

 efterløn, jf. dog stk. 2, ydes efterløn med et  

 beløb, der svarer til den dagpengesats, medlemmet ville være  

 berettiget til i tilfælde af ledighed på overgangstidspunktet,  

 jf. dog § 74 b, stk. 3. Efterlønnen kan dog højst  

 ydes med et beløb, der svarer til 91 pct. af dagpengenes  

 højeste beløb, jf. § 47, jf. dog stk. 5.  

 Beløbet reguleres en gang om året med satsreguleringsprocenten,  

 jf. lov om en satsreguleringsprocent.
Stk. 2. Medlemmer, der er født før den 1. juli  

 1949, kan tillige opfylde kravet om fuldtidsforsikring i stk. 1, hvis de  

 er fuldtidsforsikrede uafbrudt fra den 1. juli 1999 til overgangen til  

 efterløn.
Medlemmet skal dog mindst have været fuldtidsforsikret  

 i 5 år inden for de seneste 10 år, heraf mindst 26 uger  

 umiddelbart inden overgangen til efterløn.
 Stk. 3. Til et deltidsforsikret medlem og til et  

 fuldtidsforsikret medlem, der ikke opfylder betingelserne i stk. 1 og 2,  

 ydes efterløn med et beløb, der svarer til den dagpengesats,  

 som medlemmet ville være berettiget til i tilfælde af ledighed  

 på overgangstidspunktet, jf. dog § 74 b, stk. 3.  

 Efterlønnen kan dog højst ydes med et beløb, der svarer  

 til 91 pct. af dagpengenes højeste beløb, jf. § 70, jf.  

 dog stk. 5. Beløbet reguleres en gang om året med  

 satsreguleringsprocenten, jf. lov om en satsreguleringsprocent.
 Stk. 4. Et medlem, der overgår til efterløn fra  

 delpension efter lov om delpension, har ret til efterløn efter  

 stk. 1, hvis medlemmet ved overgangen til delpension opfyldte  

 betingelserne i stk. 1, jf. stk. 2.
 Stk. 5. Et medlem, som tidligst overgår til  

 efterløn mindst 2 år efter, at efterlønsbeviset har  

 virkning, og som i denne periode har haft lønarbejde i mindst 3.120  

 timer, et deltidsforsikret medlem dog mindst 2.496 timer, eller har drevet  

 selvstændig virksomhed i væsentligt omfang, har ret til  

 efterløn med et beløb, der svarer til den dagpengesats,  

 medlemmet ville være berettiget til i tilfælde af ledighed  

 på overgangstidspunktet, jf. dog § 74 b, stk. 3. Det er en  

 betingelse, at medlemmet ikke har fået udbetalt delpension efter lov om  

 delpension.
 Stk. 6. Efterløn til et medlem, der er overgået  

 til efterløn fra overgangsydelse, udbetales med et fast beløb  

 på 82 pct. af højeste dagpenge for henholdsvis fuldtids- og  

 deltidsforsikrede, jf. §§ 47 og 70.
 Stk. 7. Efterlønnen afrundes til nærmeste hele  

 kronebeløb.
 Stk. 8. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om beregning af  

 efterlønnen.
Præmieordning § 74 k.
Et medlem, som tidligst overgår til  

 efterløn mindst 2 år efter, at efterlønsbeviset har  

 virkning, og som i denne periode har haft lønarbejde i mindst 3.120  

 timer, et deltidsforsikret medlem dog mindst 2.496 timer, eller har drevet  

 selvstændig virksomhed i væsentligt omfang, optjener ved arbejde  

 herudover i mindst 481 timer ret til en skattefri præmie, når  

 medlemmet fylder 65 år eller afgår ved døden.
Det er en  

 betingelse, at medlemmet ikke har fået udbetalt delpension efter lov om  

 delpension.
Det er endvidere en betingelse, at der ikke er sket  

 tilbagebetaling af efterlønsbidraget efter § 77 a.
 Stk. 2. For medlemmer, som opfylder betingelserne for ret til  

 efterløn som fuldtidsforsikrede, jf. § 74 j, stk. 1, jf.  

 stk. 2, efter udløbet af perioden på mindst 2 år, jf.  

 stk. 1, udgør præmien 6 pct. af dagpengenes højeste  

 beløb på årsbasis, jf. § 47. For andre udgør  

 præmien 6 pct. af dagpengenes højeste beløb på  

 årsbasis, jf. § 70. Præmien ydes for hver 481 timer, dog  

 højst for 12 gange 481 timer.
 Stk. 3. Arbejdsløshedskassen opgør arbejdets  

 omfang, beregner præmiens størrelse og udbetaler  

 præmiebeløbet.
Stk. 4. Krav på præmien kan ikke overdrages eller  

 gøres til genstand for retsforfølgning.
Der kan dog foretages  

 modregning med eventuelle statslige tilgodehavender.
 Stk. 5. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om anvendelsen af denne  

 bestemmelse, herunder om opgørelsen af arbejde efter stk. 1 og 2,  

 samt om opgørelse af arbejde efter § 74 i, stk. 7, og  

 § 74 j, stk. 5, og om udbetaling af præmien.
Udbetaling af efterløn § 74 l.
Efterløn udbetales bagud for 4  

 henholdsvis 5 uger, således at hver udbetalingsperiode slutter  

 næstsidste søndag i en måned.
Direktøren for  

 Arbejdsløshedsforsikringen kan ændre en udbetalingsperiode,  

 når særlige forhold taler herfor.
Direktøren  

 fastsætter efter forhandling med Landsarbejdsrådet nærmere  

 regler om, hvornår efterlønnen skal være til disposition  

 for medlemmet.
Stk. 2. Efterløn kan ikke udbetales til medlemmer, der  

 opholder sig i udlandet i længere tid.
Nærmere regler herom  

 fastsættes af direktøren for Arbejdsløshedsforsikringen  

 efter forhandling med Landsarbejdsrådet.
 Stk. 3. Efterløn kan ikke udbetales til et medlem, der  

 arbejder i udlandet, medmindre arbejdet udføres som udsendt for en  

 dansk arbejdsgiver.
 Stk. 4. Efterløn kan ikke udbetales til et medlem, som  

 ved domstols- eller administrativ afgørelse er berøvet sin  

 frihed.
 Stk. 5. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte regler om retten til efterløn,  

 hvis medlemmet er omfattet af strejke eller lockout (konflikt).
Efterløn til medlemmer, der er fyldt 60 år  

 før den 1. juli 1999 § 75. Medlemmer, der er fyldt 60 år  

 før den 1. juli 1999, har ret til efterløn efter reglerne i  

 §§ 75 a-g.
§ 75 a.
Efterløn ydes efter  

 ansøgning til ældre medlemmer, der helt eller delvist forlader  

 arbejdslivet før det fyldte 67. år.
Overgang til efterløn  

 kan ske fra beskæftigelse, overgangsydelse, delpension eller  

 ledighed.
 Stk. 2. Et medlem, der driver selvstændig  

 erhvervsvirksomhed, kan først overgå til efterløn,  

 når det personlige arbejde i virksomheden er ophørt mere end  

 midlertidig, jf. dog § 75 c.
Stk. 3. Efterløn kan tidligst ydes fra det tidspunkt,  

 hvor arbejdsløshedskassen har modtaget medlemmets skriftlige  

 ansøgning.
Ved overgang til efterløn fra overgangsydelse, jf.  

 § 75 b, stk. 1, nr. 3, kan direktøren for  

 Arbejdsløshedsforsikringen dog i særlige tilfælde tillade,  

 at efterløn ydes fra et tidligere tidspunkt.
§ 75 b.
Ret til efterløn har medlemmer af  

 anerkendte arbejdsløshedskasser, 1)	som er fyldt 60 år, 2)	som har været medlem og indbetalt efterlønsbidrag, jf.  

 § 77, stk. 4, jf. stk. 5, i 20 år inden for de sidste 25  

 år, jf. dog stk. 2, 3)	som opfylder betingelserne for ret til dagpenge, modtager dagpenge  

 efter § 55, stk. 4, eller modtager overgangsydelse, og 4)	som har bopæl her i riget, bortset fra Færøerne  

 og Grønland.
 Stk. 2. Medlemmer, der er født før den 1. marts  

 1952, kan tillige opfylde kravet om medlemskab, jf. stk. 1, nr. 2, ved  

 uafbrudt medlemskab fra 31. marts 1992 til mindst det fyldte 60. år.  

 Medlemsperioden skal dog mindst udgøre 10 år inden for de sidste  

 15 år.
Stk. 3. Direktøren for  

 Arbejdsløshedsforsikringen kan undtagelsesvis tillade, at der ses bort  

 fra afbrydelser i medlemskabet ved afgørelsen af, om kravet i  

 stk. 2, 1. pkt., er opfyldt.
Tilladelsen kan gøres betinget af,  

 at medlemmet indbetaler bidrag til arbejdsløshedsforsikringen for den  

 pågældende periode.
 Stk. 4. Et medlem, der opfylder betingelserne for ret til  

 efterløn i stk. 1-3, bortset fra stk. 1, nr. 4, har ret til  

 at få udstedt et efterlønsbevis af  

 arbejdsløshedkassen.
 Stk. 5. Efterlønsbeviset sikrer, at medlemmet ikke  

 mister retten til at overgå til efterløn, selv om medlemmet  

 på overgangstidspunktet ikke står til rådighed for  

 arbejdsmarkedet, jf. § 62, stk. 1, nr. 1 og 3. Medlemmet skal  

 på overgangstidspunktet opfylde alle øvrige betingelser i  

 stk. 1-3.
Stk. 6. Medlemmer, der ønsker at overgå til  

 efterløn som fuldtidsforsikrede, jf. § 75 d, stk. 2, fra  

 delpension efter lov om delpension, skal anmode herom inden delpensionens  

 bortfald.
Nærmere regler om overgangen fastsættes af  

 direktøren for Arbejdsløshedsforsikringen.
 Stk. 7. Retten til efterløn ophører ved udgangen  

 af den måned, hvori medlemmet fylder 67 år.
Stk. 8. Et medlem, der modtager ydelser efter lov om social  

 pension eller tilsvarende udenlandsk lovgivning, kan ikke samtidig modtage  

 efterløn.
Medlemmet kan dog modtage invaliditetsydelse sammen med  

 efterlønnen.
Stk. 9. Medlemmer, der er udtrådt af  

 efterlønsordningen, kan ikke på ny overgå til  

 efterløn.
Dog kan et medlem, der udtræder af  

 efterlønsordningen på grund af tilbagevenden til arbejdslivet,  

 én gang genindtræde i efterlønsordningen.
Ved  

 genindtrædelsen skal medlemmet opfylde betingelserne for ret til  

 dagpenge ved ledighed, dog bortset fra arbejdskravet efter § 53, og  

 rådighedsbetingelserne efter § 62, stk. 1, nr. 1 og 3, samt  

 have bopæl her i riget, bortset fra Færøerne og  

 Grønland.
 Stk. 10. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte nærmere regler om overgang til,  

 udtræden af og genindtræden i efterlønsordningen.
§ 75 c.
Et medlem kan i efterlønsperioden  

 vælge at 1)	arbejde i sammenlagt højst 200 timer inden for et  

 kalenderår uden fradrag i efterlønnen eller 2)	arbejde mod fradrag i efterlønnen efter de regler, der er  

 fastsat i §§ 74 e, 74 f og 74 h.
 Stk. 2. Vælger medlemmet at arbejde efter reglerne i  

 stk. 1, nr. 2, gælder valget for resten af  

 efterlønsperioden.
Stk. 3. Et medlem, der i løbet af et kalenderår  

 vælger at arbejde efter reglerne i stk. 1, nr. 2, skal have  

 foretaget fradrag for alt arbejde i kalenderåret.
Overskrider et medlem  

 200-timersgrænsen, jf. stk. 1, nr. 1, skal medlemmet overgå  

 til arbejde efter reglerne i stk. 1, nr. 2, jf. dog stk. 6, nr. 2.  

 I givet fald finder 1. pkt. tilsvarende anvendelse.
Stk. 4. Et medlem, der vælger at arbejde efter reglerne  

 i stk. 1, nr. 1, må ikke arbejde i de første 5 uger efter  

 overgangen til efterløn.
I det kalenderår, medlemmet  

 indtræder i efterlønsordningen, reduceres de 200 timer  

 forholdsmæssigt.
Stk. 5. Arbejde efter reglerne i stk. 1, nr. 1, må  

 ikke udføres som vedvarende selvstændig virksomhed, jf. dog  

 stk. 6, nr. 1, eller som arbejde i en selvstændig virksomhed, der  

 ejes eller drives af medlemmets ægtefælle.
Begrænsningen  

 gælder dog ikke mindre jordbrug.
Stk. 6. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler for arbejde i  

 efterlønsperioden.
Der kan herunder fastsættes regler om,  

 at 1)	det uanset stk. 5 i særlige tilfælde er tilladt at  

 udøve selvstændig virksomhed som bibeskæftigelse i  

 sammenlagt højst 200 timer inden for et kalenderår, 2)	der under særlige omstændigheder kan meddeles tilladelse  

 til, at et medlem, der har overskredet de 200 timer, jf. stk. 1, nr. 1,  

 eller stk. 4, kan fortsætte med at arbejde efter reglerne i  

 stk. 1, nr. 1, og 3)	der under særlige omstændigheder kan meddeles tilladelse  

 til, at et medlem har lønarbejde, selv om arbejdets omfang i mindre  

 grad må antages at overstige det efter stk. 1, nr. 1,  

 tilladte.
 Stk. 7. Til tilladelser efter regler fastsat i henhold til  

 stk. 6, nr. 2 og 3, kan der knyttes økonomiske vilkår,  

 navnlig således, at der sker fradrag i efterlønnen for  

 indtægter ved arbejde ud over de 200 timer.
Stk. 8. Perioder, i hvilke medlemmet modtager sygedagpenge  

 efter lov om dagpenge ved sygdom eller fødsel, medregnes som arbejde i  

 de 200 timer, jf. stk. 1, nr. 1, efter forholdet mellem det  

 gennemsnitlige ugentlige timetal i den periode, der danner grundlag for  

 fastsættelse af sygedagpengene, og en arbejdsperiode med fuld  

 sædvanlig arbejdstid.
Perioder med løn under sygdom medregnes  

 tilsvarende.
 Stk. 9. Arbejde i efterlønsperioden kan ikke medregnes  

 ved optjening af beskæftigelseskravet, jf. § 53, stk. 2 og 5,  

 og kan ikke danne grundlag for overflytning fra deltids- til  

 fuldtidsforsikring efter § 68.
Stk. 10. Et medlem, som efter overgang til efterløn,  

 eller efter at efterlønsbeviset har virkning, har haft  

 lønarbejde efter den 1. juli 1999 i mindst 2 år, dog mindst  

 3.120 timer, et deltidsforsikret medlem dog mindst 2.496 timer, eller som i  

 mindst samme periode har drevet selvstændig virksomhed i  

 væsentligt omfang, optjener ved arbejde herudover i mindst 481 timer  

 ret til en skattefri præmie, når medlemmet fylder 67 år  

 eller afgår ved døden.
Arbejde i perioder med delpension kan  

 ikke medregnes.
 Stk. 11. For medlemmer, som efter udløbet af perioden  

 på mindst 2 år, jf. stk. 10, opfylder betingelserne for ret  

 til efterløn som fuldtidsforsikrede, jf. § 75 d, stk. 1,  

 udgør præmien 6 pct. af dagpengenes højeste beløb  

 på årsbasis, jf. § 47. For andre udgør præmien  

 6 pct. af dagpengenes højeste beløb på årsbasis,  

 jf. § 70. Præmien ydes for hver 481 timer, dog højst for 12  

 gange 481 timer.
 Stk. 12. Arbejdsløshedskassen opgør arbejdets  

 omfang, beregner præmiens størrelse og udbetaler præmien  

 efter reglerne i § 74 k, stk. 3 og 4.
 Stk. 13. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om anvendelsen af reglerne i  

 stk. 10-12.
§ 75 d.
Til medlemmer, der inden for de sidste 10  

 år sammenlagt har været fuldtidsforsikret i mindst 5 år,  

 deraf mindst 26 uger umiddelbart før overgangen til efterløn,  

 ydes efterløn med et beløb, der svarer til medlemmets dagpenge  

 beregnet efter § 51, stk. 1, jf. § 47, eller udbetalt efter  

 § 51, stk. 4 eller 5. Direktøren for  

 Arbejdsløshedsforsikringen fastsætter regler om  

 fremgangsmåden ved beregning af arbejdsfortjenesten.
 Stk. 2. Medlemmer, der overgår til efterløn fra  

 delpension efter lov om delpension, har ret til efterløn som  

 fuldtidsforsikrede, hvis de ved overgang til delpension opfylder  

 betingelserne i stk. 1.
Stk. 3. Efterløn med det i stk. 1 nævnte  

 beløb kan højst udbetales indtil udløbet af en periode,  

 der svarer til medlemmets dagpengeperiode efter § 55, stk. 5, 1.  

 pkt., jf. stk. 6. Efterlønnen kan herefter højst  

 udgøre 82 pct. af højeste dagpenge efter § 47. Perioder  

 med delpension efter lov om delpension ligestilles med perioder med  

 efterløn.
Arbejde i perioder med delpension forlænger ikke den i  

 1. pkt. nævnte periode.
 Stk. 4. Til et medlem, der ved overgangen til efterløn  

 er fyldt 63 år, og som på overgangstidspunktet ville være  

 berettiget til dagpenge i mindst 2 år, jf. § 55, stk. 5, ydes  

 efterløn i hele efterlønsperioden efter stk. 1.
 Stk. 5. Efterløn til medlemmer, der overgår til  

 efterløn efter at have modtaget ydelser efter § 55, stk. 4,  

 eller fra overgangsydelse, ydes med et fast beløb på 82 pct. af  

 højeste dagpenge efter § 47.
 Stk. 6. Efterløn, der fra overgangen til den i  

 stk. 3 nævnte periode ydes med 82 pct. af højeste dagpenge,  

 reguleres efter § 47.
Stk. 7. Medlemmer, der har fået udstedt et  

 efterlønsbevis, har uanset stk. 1 ret til at få beregnet  

 efterløn på mindst det beregningsgrundlag, som medlemmet havde  

 ved udstedelsen af efterlønsbeviset.
Beregningsgrundlaget reguleres  

 med satsreguleringsprocenten, jf. lov om en satsreguleringsprocent.
§ 75 e.
Til deltidsforsikrede medlemmer og til  

 fuldtidsforsikrede medlemmer, der ikke opfylder betingelserne i § 75 d,  

 stk. 1, ydes efterløn med et beløb, der svarer til  

 medlemmets dagpenge beregnet efter § 51, stk. 1, jf. § 70. Til  

 medlemmer, der opfylder betingelserne i § 51, stk. 5, 1. pkt., ydes  

 efterløn dog med et beløb, der svarer til højeste  

 dagpenge efter § 70. Direktøren for  

 Arbejdsløshedsforsikringen fastsætter regler om  

 fremgangsmåden ved beregning af arbejdsfortjenesten.
Stk. 2. Efterløn med det i stk. 1 nævnte  

 beløb kan højst udbetales indtil udløbet af en periode,  

 der svarer til medlemmets dagpengeperiode efter § 55, stk. 5, 1.  

 pkt., jf. stk. 6. Efterlønnen kan herefter højst  

 udgøre 82 pct. af højeste dagpenge efter § 70. Perioder  

 med delpension efter lov om delpension ligestilles med perioder med  

 efterløn.
Arbejde i perioder med delpension forlænger ikke den i  

 1. pkt. nævnte periode.
 Stk. 3. Til et medlem, der ved overgangen til efterløn  

 er fyldt 63 år, og som på overgangstidspunktet ville være  

 berettiget til dagpenge i mindst 2 år, jf. § 55, stk. 5, ydes  

 efterløn i hele efterlønsperioden efter stk. 1.
 Stk. 4. Efterløn til medlemmer, der overgår til  

 efterløn efter at have modtaget ydelser efter § 55, stk. 4,  

 eller fra overgangsydelse, ydes med et fast beløb på 82 pct. af  

 højeste dagpenge efter § 70.
 Stk. 5. Efterløn, der fra overgangen til den i  

 stk. 2 nævnte periode ydes med 82 pct. af højeste dagpenge,  

 reguleres efter § 70.
Stk. 6. Medlemmer, der har fået udstedt et  

 efterlønsbevis, har uanset stk. 1 ret til at få beregnet  

 efterløn på mindst det beregningsgrundlag, som medlemmet havde  

 ved udstedelsen af efterlønsbeviset.
Beregningsgrundlaget reguleres  

 med satsreguleringsprocenten, jf. lov om en satsreguleringsprocent.
§ 75 f.
Efterløn udbetales bagud for 4  

 henholdsvis 5 uger, således at hver udbetalingsperiode slutter  

 næstsidste søndag i en måned.
En  

 arbejdsløshedskasse kan dog vælge at udbetale efterløn  

 for en måned ad gangen.
Udbetalingen sker månedsvis bagud og ydes  

 for indtil 160,33 timer pr. måned.
Direktøren for  

 Arbejdsløshedsforsikringen kan ændre en udbetalingsperiode,  

 når særlige forhold taler herfor.
Direktøren  

 fastsætter nærmere regler om, hvornår efterlønnen  

 skal være til disposition for medlemmet.
Stk. 2. Efterløn kan ikke udbetales til medlemmer, der  

 i længere tid opholder sig i udlandet.
Nærmere regler  

 fastsættes af direktøren for  

 Arbejdsløshedsforsikringen.
 Stk. 3. Efterløn kan ikke udbetales til et medlem, som  

 ved domstols- eller administrativ afgørelse er berøvet sin  

 frihed.
§ 75 g.
Arbejdsministeren fastsætter efter  

 indstilling fra direktøren for Arbejdsløshedsforsikringen, der  

 har forhandlet med Landsarbejdsrådet, regler om, hvilken betydning  

 arbejde og indtægt i efterlønsperioden skal have for  

 størrelsen af efterlønnen.
 Stk. 2. Direktøren for  

 Arbejdsløshedsforsikringen kan fastsætte nærmere regler om  

 retten til efterløn efter bortfald af delpension efter lov om  

 delpension.
Kapitel 11 b Feriedagpenge § 75 h.
Et medlem optjener ret til ferie med  

 feriedagpenge på grundlag af perioder, hvorunder  

 arbejdsløshedskassen har udbetalt ydelser til medlemmet.
Udbetaling af  

 efterløn giver dog ikke ret til feriedagpenge.
Stk. 2. Et medlem optjener endvidere ret til ferie med  

 feriedagpenge på grundlag af perioder, for hvilke medlemmet har  

 fået udbetalt 1)	dagpenge fra kommunen i henhold til lov om dagpenge ved sygdom eller  

 fødsel, men ikke har optjent ret til ferie med feriegodtgørelse  

 eller løn, 2)	voksenuddannelsesstøtte i henhold til lov om støtte  

 til voksenuddannelse eller 3)	ydelser, der efter regler fastsat af direktøren for  

 Arbejdsløshedsforsikringen, kan sidestilles med de i stk. 1 og de  

 under nr. 1 og 2 nævnte ydelser.
 Stk. 3. For et medlem, der er optaget i  

 arbejdsløshedskassen på grundlag af gennemførelse af en  

 erhvervsmæssig uddannelse, jf. § 41, stk. 1, nr. 3, litra b,  

 gælder følgende:
 1)	Er optagelsen sket i perioden 2. maj til og med 31. juli i et  

 ferieår, har medlemmet ret til 15 dage med feriedagpenge i såvel  

 det pågældende som det følgende ferieår.
 2)	Er optagelsen sket i perioden 1. august til og med 31. december i et  

 ferieår, har medlemmet ret til 10 dage med feriedagpenge i det  

 pågældende ferieår og 15 dage med feriedagpenge i det  

 følgende ferieår.
 3)	Er optagelsen sket i perioden 1. januar til og med 1. maj i et  

 ferieår, har medlemmet ret til 5 dage med feriedagpenge i det  

 pågældende ferieår og 15 dage med feriedagpenge i det  

 følgende ferieår.
 4)	Der sker fradrag i antallet af dage med ret til feriedagpenge i et  

 ferieår efter nr. 1-3, i det omfang medlemmet til brug for samme  

 ferieår har optjent ret til ferie med feriegodtgørelse eller  

 løn.
Stk. 4. Retten til feriedagpenge er betinget af, at medlemmet  

 på ferietidspunktet 1)	er i et arbejdsforhold som lønmodtager eller er ledigt, 2)	ville have dagpengeret i tilfælde af ledighed og 3)	har afholdt sin optjente ferie med feriegodtgørelse eller  

 løn.
 Stk. 5. Uanset bestemmelsen i stk. 4, nr. 1, kan  

 medlemmer, der som ledige deltager i uddannelse i henhold til lov om orlov,  

 lov om en aktiv arbejdsmarkedspolitik eller lov om arbejdsmarkedsuddannelser  

 og modtager orlovsydelse, uddannelsesgodtgørelse eller  

 godtgørelse for tab af indtægt eller arbejdsmulighed, i stedet  

 for disse ydelser vælge at få udbetalt optjente feriedagpenge  

 under uddannelsesinstitutionens ferielukning og lign.
Stk. 6. Beregning af feriedagpengeretten efter stk. 1  

 sker således, at et medlem, der i hele optjeningsåret har  

 modtaget ydelser svarende til dagpenge ved fuld ledighed, vil optjene ret til  

 25 dage med feriedagpenge.
I øvrige tilfælde sker der en  

 forholdsmæssig beregning.
Stk. 7. Nærmere regler om feriedagpenge, herunder om  

 beregning af feriedagpengeretten, feriedagpengenes størrelse, lediges  

 underretning til Arbejdsformidlingen om tidspunktet for feriens afholdelse og  

 kommunernes medvirken efter stk. 2, fastsættes af  

 direktøren for Arbejdsløshedsforsikringen efter forhandling med  

 Landsarbejdsrådet.
Endvidere fastsætter arbejdsministeren efter  

 forhandling med undervisningsministeren regler om indberetning til  

 arbejdsløshedskasserne fra de myndigheder, der varetager udbetalingen  

 af voksenuddannelsesstøtten.
Kapitel 11 c Overgangsydelse § 75 i.
Et medlem, der er overgået til  

 overgangsydelse, bevarer retten hertil efter reglerne i dette kapitel.
 Stk. 2. Det er en betingelse for at bevare retten, at  

 medlemmet har bopæl her i riget, bortset fra Færøerne og  

 Grønland.
 Stk. 3. Overgangsydelsen udgør et fast beløb  

 på 82 pct. af højeste dagpenge for henholdsvis fuldtids- og  

 deltidsforsikrede, jf. §§ 47 og 70. Overgangsydelsen afrundes til  

 nærmeste hele kronebeløb.
 Stk. 4. Retten til overgangsydelse ophører ved udgangen  

 af den måned, hvori medlemmet fylder 60 år eller ved overgang til  

 efterløn.
§ 75 j.
Et medlem, der modtager overgangsydelse,  

 har ret til at arbejde efter de regler, der er fastsat i § 74 e og  

 § 74 f, stk. 4, jf. dog stk. 2. Arbejde og indtægter  

 medfører fradrag i overgangsydelsen, jf. dog stk. 2, 2. pkt., og  

 stk. 4.
 Stk. 2. Et medlem kan vælge at drive selvstændig  

 virksomhed som bibeskæftigelse i sammenlagt højst 200 timer i et  

 kalenderår efter de regler, der er fastsat i § 74 g, stk. 6,  

 nr. 1. Indtægten heraf medfører ikke fradrag i  

 overgangsydelsen.
 Stk. 3. Et medlem, der driver selvstændig virksomhed som  

 bibeskæftigelse, og som overskrider 200-timers-grænsen, skal  

 overgå til at drive selvstændig virksomhed efter de regler, der  

 er fastsat i § 74 f, stk. 4, jf. stk. 1. Direktøren for  

 Arbejdsløshedsforsikringen kan dog under særlige  

 omstændigheder meddele tilladelse til, at et medlem, der har  

 overtrådt 200-timers-grænsen, kan fortsætte med at drive  

 selvstændig virksomhed efter reglerne i stk. 2. Til tilladelsen  

 kan knyttes økonomiske vilkår.
Stk. 4. Et fuldtidsforsikret medlem har ret til at have  

 indtægt ved lønarbejde, ved hverv eller ved mindre jordbrug  

 på sammenlagt op til 29.900 kr. i hvert kalenderår uden fradrag i  

 overgangsydelsen.
Et deltidsforsikret medlem har tilsvarende ret til  

 fradragsfri indtægt på 2/3 heraf.
Et medlem, der udøver  

 anden selvstændig virksomhed end mindre jordbrug, har ikke ret til  

 indtægter efter 1. eller 2. pkt. uden fradrag.
Stk. 5. Hvis medlemmet ikke modtager overgangsydelse i et helt  

 kalenderår, nedsættes det fradragsfri beløb i stk. 4  

 forholdsmæssigt.
Ligeledes reduceres de 200 timer, jf. stk. 2,  

 forholdsmæssigt.
 Stk. 6. Det fradragsfri beløb reguleres en gang  

 årligt den 1. januar med satsreguleringsprocenten, jf. lov om en  

 satsreguleringsprocent, og beløbet afrundes til nærmeste 100  

 kr.
§ 75 k.
Medlemmet bevarer ret til overgangsydelse,  

 selv om betingelserne for at generhverve retten til dagpenge, jf. § 53,  

 stk. 2, litra a og litra b, er opfyldt, medmindre medlemmet over for  

 arbejdsløshedskassen skriftligt tilkendegiver ønske om at  

 udnytte sin dagpengeret.
§ 75 l.
Et medlem, der modtager ydelser efter lov  

 om social pension eller tilsvarende udenlandsk lovgivning, kan ikke samtidig  

 modtage overgangsydelse.
Medlemmet kan dog modtage invaliditetsydelse sammen  

 med overgangsydelsen.
§ 75 m.
Overgangsydelse udbetales bagud for 4  

 henholdsvis 5 uger, således at hver udbetalingsperiode slutter  

 næstsidste søndag i en måned.
Direktøren for  

 Arbejdsløshedsforsikringen kan ændre en udbetalingsperiode,  

 når særlige forhold taler herfor.
Direktøren  

 fastsætter nærmere regler om, hvornår overgangsydelsen skal  

 være til disposition for medlemmet.
 Stk. 2. Overgangsydelse kan ikke udbetales til medlemmer, der  

 i længere tid opholder sig i udlandet.
 Stk. 3. Overgangsydelse kan ikke udbetales til et medlem, som  

 ved domstols- eller administrativ afgørelse er berøvet sin  

 frihed.
§ 75 n.
Nærmere regler om anvendelse af  

 bestemmelserne i dette kapitel fastsættes af direktøren for  

 Arbejdsløshedsforsikringen efter forhandling med  

 Landsarbejdsrådet.
 Stk. 2. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte regler om retten til overgangsydelse,  

 hvis medlemmet er omfattet af strejke eller lockout (konflikt).
Kapitel 12 Økonomi Indbetaling af medlemsbidrag m.v.
 § 76. Arbejdsløshedskassen  

 indbetaler til staten for hvert medlem, bortset fra medlemmer, der fritages  

 for at betale bidrag efter § 77, stk. 9, et beløb svarende  

 til de bidrag, der skal indbetales efter § 77, stk. 2-4. Kassen  

 tilvejebringer beløbet ved opkrævning af bidrag fra  

 medlemmerne.
 Stk. 2. Beløb efter stk. 1 indbetales  

 månedsvis bagud og udgør for hver måned 1/12 af det  

 årlige beløb afrundet til nærmeste hele  

 kronebeløb.
 Stk. 3. Sker indbetaling af beløbet efter stk.1 ikke  

 rettidigt, skal kassen betale renter af beløbet for hver  

 påbegyndt måned fra forfaldsdagen med 1/12 af den aktuelt  

 gældende morarente, der er fastsat efter rentelovens § 5.
 § 77. Medlemsbidraget omfatter et obligatorisk  

 bidrag til arbejdsløshedsforsikringen, jf. stk. 2 og 3, et  

 frivilligt bidrag til efterlønsordningen, jf. stk. 4, et  

 administrationsbidrag, jf. stk. 6, samt et bidrag til finansiering af  

 indbetalinger til ATP, jf. stk. 7.
 Stk. 2. Bidraget til arbejdsløshedsforsikringen  

 udgør på årsbasis 6 gange dagpengenes størrelse,  

 jf. §§ 47 og 70, jf. dog stk. 3.
 Stk. 3. Bidraget til arbejdsløshedsforsikringen  

 fastsættes på årsbasis for følgende grupper  

 således:
 1)	Medlemmer under 25 år, der deltager i eller har modtaget og  

 igen skal modtage tilbud om uddannelse efter § 32 a i lov om en aktiv  

 arbejdsmarkedspolitik, og som under uddannelsen modtager  

 uddannelsesgodtgørelse eller godtgørelse for tab af  

 indtægt eller arbejdsmulighed eller elevstøtte efter lov om  

 arbejdsmarkedsuddannelser, skal indbetale bidrag på 3 gange dagpengenes  

 størrelse, jf. §§ 47 og 70.
 2)	Medlemmer, der er på overgangsydelse eller på  

 seniorydelse efter lov om seniorydelse, skal indbetale bidrag på 1,81  

 gange dagpengenes størrelse, jf. §§ 47 og 70.
 3)	Medlemmer, som fylder 60 år den 1. juli 1999 eller senere, og  

 som modtager efterløn, jf. dog nr. 6, eller som har fået udstedt  

 efterlønsbevis, skal i 1999 indbetale bidrag på 4 gange og i  

 2000 på 5 gange dagpengenes størrelse, jf. §§ 47 og 70. Fra  

 2001 betales bidrag efter stk. 2.
 4)	Medlemmer, som er fyldt 60 år før den 1. juli 1999, og  

 som ikke er overgået til efterløn, skal indbetale bidrag  

 på 7,24 gange dagpengenes størrelse, jf. §§ 47 og 70.
 5)	Medlemmer, som er fyldt 60 år før den 1. juli 1999, og  

 som modtager efterløn, jf. dog nr. 6, skal indbetale bidrag på  

 3,62 gange dagpengenes størrelse, jf. §§ 47 og 70. Medlemmer, som  

 modtager efterløn efter § 75 d, stk. 3, 2. pkt., § 75  

 d, stk. 5, § 75 e, stk. 2, 2. pkt., eller § 75 e,  

 stk. 4, skal indbetale bidrag på 1,81 gange dagpengenes  

 størrelse, jf. §§ 47 og 70.
 6)	Medlemmer, som er overgået til efterløn fra  

 overgangsydelse, skal indbetale bidrag på 1,81 gange dagpengenes  

 størrelse, jf. §§ 47 og 70.
 Stk. 4. Bidraget til efterlønsordningen udgør  

 på årsbasis 7 gange dagpengenes størrelse, jf. §§ 47  

 og 70. Bidraget udgør dog 4 gange dagpengenes størrelse i 1999  

 og 6 gange dagpengenes størrelse i 2000. Bidraget opkræves af  

 alle medlemmer, jf. dog stk. 5, som ikke skriftligt har tilkendegivet,  

 at de ønsker at fravælge bidraget.
 Stk. 5. Bidrag til efterlønsordningen skal ikke  

 indbetales af følgende grupper:
 1)	Medlemmer, som er fyldt 60 år før den 1. juli 1999.
 2)	Medlemmer, som er på overgangsydelse.
 3)	Medlemmer, som er overgået til efterløn eller har  

 fået udstedt efterlønsbevis, eller som er overgået til  

 seniorydelse efter lov om seniorydelse.
 4)	Medlemmer, som er fyldt 50 år, og som er omfattet af reglerne  

 om fleksjob i kapitel 7 i lov om aktiv socialpolitik.
 5)	Medlemmer under 30 år.
 Stk. 6. Kassen kan fastsætte et særligt bidrag til  

 dækning af administrationsudgifter.
Stk. 7. Til dækning af kassens udgifter til finansiering  

 af bidrag til Arbejdsmarkedets Tillægspension ved udbetaling af  

 dagpenge m.v., jf. lov om Arbejdsmarkedets Tillægspension § 2 a,  

 stk. 1 og 3, kan kasser for lønmodtagere opkræve et  

 særligt bidrag.
Bidraget kan ikke opkræves af  

 efterlønsmodtagere og seniorydelsesmodtagere samt af medlemmer, der er  

 fritaget for betaling af bidrag efter stk. 9.
 Stk. 8. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler for medlemmernes betaling af  

 bidrag efter stk. 2-7, herunder om efterbetaling og tilbagebetaling af  

 bidrag til efterlønsordningen.
Stk. 9. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om, at medlemmer, som ved  

 domstols- eller administrativ afgørelse er berøvet deres  

 frihed, kan blive fritaget for at betale bidrag til  

 arbejdsløshedsforsikringen, jf. stk. 2 og 3. Direktøren  

 for Arbejdsløshedsforsikringen fastsætter efter forhandling med  

 Landsarbejdsrådet ligeledes regler om, at medlemmer, der betaler bidrag  

 til efterlønsordningen, jf. stk. 4, og som deltager i en  

 erhvervsmæssig uddannelse, der berettiger til optagelse som medlem i en  

 arbejdsløshedskasse, jf. § 41, i nærmere angivne  

 tilfælde efter anmodning kan fritages for betaling af bidrag til  

 arbejdsløshedsforsikringen, jf. stk. 2 og 3, i en periode  

 på sammenlagt højst 5 år.
Der kan endvidere  

 fastsættes regler om, at andre grupper af medlemmer kan fritages for at  

 betale bidrag til arbejdsløshedsforsikringen, jf. stk. 2 og 3,  

 når særlige omstændigheder taler herfor.
 Stk. 10. Det skal fremgå af arbejdsløshedskassens  

 bidragsopkrævning, hvilke bidrag det enkelte medlem skal indbetale til  

 henholdsvis arbejdsløshedsforsikring, efterlønsordning,  

 administrationsudgifter og bidrag til dækning af kassens udgifter til  

 finansiering af bidrag til Arbejdsmarkedets Tillægspension.  

 Direktøren for Arbejdsløshedsforsikringen fastsætter  

 efter forhandling med Landsarbejdsrådet nærmere regler herom.
§ 77 a.
Et medlem, som har indbetalt  

 efterlønsbidrag, jf. § 77, stk. 4, har ret til at få  

 bidraget tilbagebetalt, hvis medlemmet inden det fyldte 65. år  

 får tilkendt førtidspension på grund af nedsat  

 erhvervsevne efter lov om social pension eller tilsvarende udenlandsk  

 lovgivning.
Tilsvarende har boet efter et medlem ret til at få bidraget  

 tilbagebetalt, hvis medlemmet dør inden det fyldte 65. år.
Stk. 2. Et medlem, som har indbetalt efterlønsbidrag,  

 har ret til det indbetalte bidrag, hvis medlemmet inden det fyldte 65.  

 år anmoder herom og skriftligt fravælger muligheden for at  

 modtage efterløn.
Hvis medlemmet ikke er fyldt 60 år, er det en  

 betingelse, at bidraget overføres til en pensionsordning som led i et  

 ansættelsesforhold omfattet af pensionsbeskatningslovens kapitel 1,  

 bortset fra § 2, nr. 3, eller, hvis medlemmet ikke er omfattet af en  

 sådan ordning eller der ikke kan indbetales til en sådan ordning,  

 til en bestående eller nyoprettet privattegnet pensionsordning omfattet  

 af pensionsbeskatningslovens kapitel 1. Bidraget kan endvidere  

 overføres til en tilsvarende udenlandsk pensionsordning.
Hvis  

 medlemmet er fyldt 60 år, udbetales beløbet kontant.
Stk. 3. Hvis en person, som har fravalgt muligheden for at  

 modtage efterløn, ikke har anmodet om overførsel til en  

 pensionsordning senest 6 år efter, at den pågældende er  

 ophørt med at indbetale efterlønsbidrag, skal  

 arbejdsløshedskassen overføre registreringen af det indbetalte  

 bidrag til Direktoratet for Arbejdsløshedsforsikringen, som efter  

 påkrav tilbagebetaler bidraget, dog tidligst ved  

 pågældendes fyldte 60. år.
Retten til at få  

 tilbagebetalt efterlønsbidrag bortfalder ved pågældendes  

 fyldte 66. år.
 Stk. 4. For en person, som er ophørt med at indbetale  

 efterlønsbidrag uden at have fravalgt muligheden for at modtage  

 efterløn, finder bestemmelsen i stk. 3 tilsvarende anvendelse.  

 Hvis et medlem ved senere indbetaling af efterlønsbidrag kan opfylde  

 betingelsen for ret til efterløn, jf. § 74 a, stk. 1, nr. 3,  

 kan registreringen af tidligere indbetalt efterlønsbidrag efter  

 anmodning tilbageføres til medlemmets arbejdsløshedskasse.
 Stk. 5. Tilbagebetalingsbeløbet udgør det antal  

 indbetalte dagpengesatser efter §§ 47 og 70, som medlemmet har indbetalt  

 som efterlønsbidrag, jf. § 77, stk. 4. Ved tilbagebetalingen  

 gælder § 49 A, stk. 2-9, i pensionsbeskatningsloven.
 Stk. 6. Beløbet efter stk. 5 fratrækkes 5  

 dagpengesatser, jf. §§ 47 og 70, for hver uge, der er udbetalt  

 efterløn til medlemmet.
 Stk. 7. Tilbagebetalingsbeløbet opgøres på  

 grundlag af dagpengenes størrelse på tilbagebetalingstidspunktet  

 eller på det tidspunkt, hvor beløbet overføres til en  

 pensionsordning.
 Stk. 8. Aftaler om overdragelse af retten til indbetalte  

 efterlønsbidrag er ugyldige, ligesom indbetalte bidrag ikke kan  

 gøres til genstand for retsforfølgning.
Stk. 9. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om tilbagebetaling af  

 efterlønsbidrag efter denne bestemmelse.
Der kan herunder  

 fastsættes regler om, at direktøren i ganske særlige  

 tilfælde, hvor medlemmet uden egen skyld mister retten til at  

 overgå til efterløn, kan give tilladelse til, at  

 efterlønsbidraget tilbagebetales.
Der kan endvidere fastsættes  

 regler om, at direktøren i ganske særlige tilfælde kan se  

 bort fra aldersgrænsen på 66 år i stk. 3.
§ 78. Et medlem skal betale medlemsbidrag efter  

 § 77 til de af kassen fastsatte tidspunkter.
Medlemsbidraget skal  

 vedrøre en nærmere angiven periode.
 Stk. 2. Et medlem, der undlader at betale det fulde  

 medlemsbidrag rettidigt, bortset fra frivilligt efterlønsbidrag, jf.  

 § 77, stk. 4, slettes som medlem af kassen med virkning fra det  

 tidspunkt, indtil hvilket medlemmet har betalt bidrag, jf. dog  

 stk. 3.
Stk. 3. Slettelse kan kun finde sted, hvis medlemmet ikke har  

 betalt det skyldige medlemsbidrag senest 3 uger efter, at kassen skriftligt  

 har rykket medlemmet for restancen.
Rykkerskrivelsen skal afsendes til de  

 medlemmer, der ved den forudgående måneds afslutning ikke har  

 betalt det fulde medlemsbidrag, der forfalder i denne måned.
Skrivelsen  

 skal udtrykkeligt angive, at medlemmet vil blive slettet, hvis det skyldige  

 medlemsbidrag ikke bliver betalt.
 Stk. 4. Hvis det skyldige medlemsbidrag, jf. stk. 2 og 3,  

 samt senere forfaldent medlemsbidrag betales senest 4 uger efter, at  

 medlemmet er blevet skriftligt underrettet om slettelsen, hæves  

 slettelsen.
 Stk. 5. Direktøren for  

 Arbejdsløshedsforsikringen kan bestemme, at fristen efter stk. 3,  

 1. pkt., forlænges for en kasse eller en gruppe af medlemmer af kassen,  

 når særlige forhold medfører væsentlige  

 vanskeligheder for medlemmerne ved at overholde fristen.
 Stk. 6. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om anvendelsen af bestemmelserne  

 i stk. 1-5, herunder regler om udelukkelse fra ret til dagpenge m.v. for  

 medlemmer, der har undladt at betale medlemsbidrag rettidigt, og om  

 tilbagebetaling af medlemsbidrag.
Stk. 7. Undlader et medlem at betale frivilligt  

 efterlønsbidrag, jf. § 77, stk. 4, rettidigt, skal kassen  

 rykke medlemmet for restancen.
I rykkerbrevet skal det udtrykkeligt  

 anføres, at undladelse af at betale efterlønsbidraget kan  

 medføre, at medlemmet mister retten til efterløn.  

 Direktøren for Arbejdsløshedsforsikringen fastsætter  

 efter forhandling med Landsarbejdsrådet nærmere regler herom.
Stk. 8. Arbejdsløshedskassen kan i forbindelse med  

 udsendelse af rykkerskrivelse, jf. stk. 3 og 7, opkræve et  

 restancegebyr.
Direktøren for Arbejdsløshedsforsikringen  

 fastsætter efter forhandling med Landsarbejdsrådet nærmere  

 regler herom.
Refusion § 79. Staten yder hver kasse refusion af de  

 udgifter, som kassen i det foregående regnskabsår har afholdt  

 efter kapitel 9 og 9 a, § 57, stk. 2, kapitel 11 a-c, § 77,  

 stk. 8, og § 77 a, jf. dog §§ 38, 79, stk. 3, 80,  

 stk. 1, og 86, stk. 4.
 Stk. 2. Til dækning af en kasses løbende udgifter  

 til dagpenge m.v. kan der ydes forskudsbetaling eller acontorefusion.  

 Direktøren for Arbejdsløshedsforsikringen fastsætter  

 nærmere regler herom.
 Stk. 3. Krav på refusion bortfalder, og udbetalte  

 beløb skal tilbagebetales i det omfang, kassen ikke efter anmodning  

 forelægger dokumentation i overensstemmelse med regler, der  

 fastsættes af direktøren for  

 Arbejdsløshedsforsikringen.
 Stk. 4. Arbejdsministeren kan tillade, at stk. 3  

 fraviges, når ganske særlige omstændigheder taler  

 herfor.
 § 80. En kasse, hvis offentlige anerkendelse er  

 bortfaldet efter den 1. april 1966, har først ret til refusion efter  

 § 79, stk. 1, når der er forløbet fulde 4  

 regnskabsår efter meddelelse af ny anerkendelse, og der for denne tid  

 er indbetalt beløb til staten efter § 76, stk. 1.
 Stk. 2. Reglen i stk. 1 finder ikke anvendelse på  

 en kasse, hvis tidligere anerkendelse bortfaldt i henhold til § 37 som  

 følge af, at antallet af medlemmer af kassen var lavere end fastsat i  

 § 32, nr. 2.
 Stk. 3. Arbejdsministeren kan bestemme, at reglen i  

 stk. 1 ikke finder anvendelse på en kasse, hvis tidligere  

 anerkendelse bortfaldt i henhold til § 36 eller § 38.
 § 81. Hver kasse skal inden 15. marts tilsende  

 direktøren for Arbejdsløshedsforsikringen:
1)	revideret regnskab for det sidst forløbne  

 regnskabsår, 2)	beretning om kassens virksomhed i samme tidsrum samt 3)	andre oplysninger, herunder eventuelt en fortegnelse over kassens  

 medlemmer, som direktøren anser for nødvendige for beregningen  

 af de udgifter, som kassen har afholdt efter kapitel 9 og 9 a, kapitel 11  

 a-c, § 77, stk. 8, og § 77a, og af de indbetalingspligtige  

 beløb efter § 76, jf. § 77.
 Stk. 2. Kassens regnskabsår er kalenderåret,  

 medmindre arbejdsministeren tillader afvigelse herfra.
 § 82. Kassens indtægt og formue skal holdes  

 afsondret fra andre foreningers midler og må hverken som lån  

 eller gave tilflyde andre foreninger eller anvendes i andet uvedkommende  

 øjemed.
Bidrag fra arbejdsgivere § 83. Arbejdsgiverne skal bidrage til nedbringelse  

 af statens udgifter til arbejdsløshedsforsikringen.
Nærmere  

 regler herom fastsættes ved lov.
§ 84. Til et medlem betaler arbejdsgiveren ved  

 afskedigelse, hjemsendelse, ophør af opgave- og tidsbestemt akkord og  

 lignende dagpengegodtgørelse for 1. og 2. ledighedsdag.  

 Dagpengegodtgørelsen udgør pr. dag et beløb svarende til  

 6,6/37 af det højeste dagpengebeløb for en uge, jf. § 47,  

 stk. 1, afrundet til nærmeste hele kronebeløb.
Ved ledighed  

 på 4 timer eller derunder betaler arbejdsgiveren en  

 dagpengegodtgørelse svarende til halvdelen af det i 2. punktum  

 omhandlede beløb.
Ved ledighed på over 4 timer betaler  

 arbejdsgiveren fuld dagpengegodtgørelse.
 Stk. 2. Arbejdsgiverens forpligtelse indtræder kun,  

 når medlemmet inden for de sidste 4 uger har været  

 beskæftiget hos arbejdsgiveren svarende til fuld  

 overenskomstmæssig arbejdstid i 2 uger.
Stk. 3. Arbejdsgiverens forpligtelse til at udbetale  

 dagpengegodtgørelse bortfalder, 1)	hvis det godtgøres, at beskæftigelse påbegyndes  

 den efterfølgende arbejdsdag, eller der modtages sygedagpenge eller  

 afholdes ferie i tilslutning til arbejdsophøret, 2)	hvis afskedigelsen væsentligst kan tilregnes medlemmet,  

 eller 3)	hvis arbejdsophøret skyldes strejke eller lockout på  

 virksomheden.
 Stk. 4. Arbejdsgiverens forpligtelse til at udbetale  

 dagpengegodtgørelse til samme person kan højst indtræde  

 16 gange i løbet af et kalenderår.
 Stk. 5. Arbejdsministeren kan i helt særlige  

 tilfælde fastsætte regler om, at bestemmelsen om  

 dagpengegodtgørelse midlertidigt bortfalder ved arbejdskonflikter af  

 større omfang.
 Stk. 6. Arbejdsministeren kan fastsætte regler om, at  

 dagpengegodtgørelsen kan bortfalde ved tidsbegrænsede  

 ansættelser af en vis længere varighed.
Stk. 7. Dagpengegodtgørelsen udbetales sammen med  

 seneste lønudbetaling.
Medlemmet har efter anmodning fra  

 arbejdsgiveren pligt til at afgive erklæring på tro og love om  

 kravet i stk. 3, nr. 1.
Stk. 8. Hvis ansættelsesforholdet er reguleret ved  

 kollektiv overenskomst, behandles uoverensstemmelser om  

 dagpengegodtgørelse ad fagretlig vej, jf. § 22 i lov nr. 183 af  

 12. marts 1997 om arbejdsretten.
I andre tilfælde kan  

 tvivlsspørgsmål om dagpengegodtgørelsen indbringes for  

 Arbejdsmarkedets Ankenævn, hvis afgørelse ikke kan indbringes  

 for anden administrativ myndighed.
Arbejdsministeren fastsætter  

 nærmere regler om betaling af gebyr for behandlingen af sådanne  

 tvivlsspørgsmål.
 Stk. 9. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet regler om anvendelse af bestemmelserne i  

 stk. 1-3 og kan herunder fastsætte regler om, at  

 dagpengegodtgørelsen kan bortfalde i særlige tilfælde ud  

 over de i stk. 3 nævnte.
§ 85. (Ophævet) § 85 a. (Ophævet) § 85 b.
Ubetalte arbejdsgiverbidrag efter de  

 indtil 1. januar 1988 gældende regler kan inddrives af Finansstyrelsen.  

 Finansstyrelsen kan inddrive skyldige beløb ved udpantning og ved  

 indeholdelse i løn m.v. efter reglerne om inddrivelse af personlige  

 skatter i kildeskatteloven.
 Stk. 2. Arbejdsministeren kan fastsætte nærmere  

 regler om fremgangsmåden i forbindelse med lønindeholdelsen,  

 herunder om straf af bøde for overtrædelse af reglerne.
 Stk. 3. For overtrædelser efter stk. 2 kan der  

 pålægges selskaber m.v. (juridiske personer) strafansvar efter  

 reglerne i straffelovens 5. kapitel.
 Stk. 4. Finansstyrelsen kan indhente de oplysninger hos  

 skattemyndigheder og andre offentlige myndigheder, som er nødvendige  

 for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
Kapitel 12 a Bidrag til Arbejdsmarkedets Tillægspension § 85 c.
For medlemmer af  

 arbejdsløshedskasser for lønmodtagere, som modtager dagpenge,  

 indbetales et bidrag, der udgør det dobbelte af det bidrag, der er  

 fastsat efter § 15, stk. 1, sammenholdt med § 2 a, i lov om  

 Arbejdsmarkedets Tillægspension, jf. dog stk. 3.
 Stk. 2. Bestyrelsen for Arbejdsmarkedets Tillægspension  

 beregner størrelsen af bidraget for hver time, der udbetales dagpenge  

 for.
Stk. 3. Dagpengemodtageren betaler 1/3 af bidraget,  

 arbejdsløshedskasser for lønmodtagere betaler 1/3 af bidraget  

 og arbejdsgivere omfattet af § 17 a i lov om Arbejdsmarkedets  

 Tillægspension betaler 1/3 af bidraget.
Hver bidragsandel for en uge  

 nedrundes til nærmeste hele kronebeløb.
Bidragene finansieres i  

 overensstemmelse med de i stk. 4-6 fastsatte regler.
 Stk. 4. Arbejdsløshedskassen fratrækker  

 dagpengemodtagerens del af bidraget ved udbetalingen af dagpenge med henblik  

 på indbetaling af bidraget til Arbejdsmarkedets Tillægspension  

 efter hvert kvartals udløb.
 Stk. 5. Bidraget fra arbejdsløshedskasserne  

 fastsættes som et bidrag pr. medlem, og bidragets størrelse  

 beregnes af direktøren for Arbejdsløshedsforsikringen efter  

 nærmere af arbejdsministeren fastsatte regler.
Stk. 6. Bidraget fra arbejdsgivere finansieres gennem en  

 modregning i kompensationsbeløbet efter lov om Arbejdsmarkedets  

 Tillægspension § 17 a forud for modregning i henhold til anden  

 lovgivning.
Arbejdsministeren fastsætter bidraget efter indstilling fra  

 Arbejdsmarkedets Tillægspension.
Beløbet beregnes af  

 Arbejdsmarkedets Tillægspension på grundlag af de samlede bidrag  

 til Arbejdsmarkedets Tillægspension, som er modtaget fra arbejdsgiveren  

 i de 3-måneders perioder, der gælder for beregning af  

 kompensationsbeløbet, jf. § 17 a, stk. 2, i lov om  

 Arbejdsmarkedets Tillægspension.
Beløbet udgør  

 årligt det af arbejdsministeren fastsatte bidrag, for hver gang  

 arbejdsgiveren indbetaler et beløb, der svarer til årsbidraget  

 efter § 15, stk. 1, i lov om Arbejdsmarkedets  

 Tillægspension.
 Stk. 7. Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen  

 for Arbejdsmarkedets Tillægspension nærmere regler om indbetaling  

 af bidrag efter stk. 3-6 samt om indberetning herom til Arbejdsmarkedets  

 Tillægspension.
 Stk. 8. Indbetaler kassen ikke bidrag rettidigt, finder  

 reglerne i § 17, stk. 2-5 og 7, i lov om Arbejdsmarkedets  

 Tillægspension tilsvarende anvendelse.
§ 85 d.
For medlemmer af  

 arbejdsløshedskasser for lønmodtagere, som modtager  

 overgangsydelse eller efterløn, og som ønsker at betale  

 bidrag til ATP, indbetales det bidrag, der er fastsat efter § 15,  

 stk. 1, sammenholdt med § 2 b, i lov om Arbejdsmarkedets  

 Tillægspension, jf. dog stk. 4.
 Stk. 2. I perioden 1. juli 1999 til 31. december 2001  

 indbetales for medlemmer af arbejdsløshedskasser for  

 selvstændige erhvervsdrivende, der modtager overgangsydelse eller  

 efterløn, og som ønsker at betale bidrag til ATP, det bidrag,  

 der er fastsat efter § 15, stk. 1, sammenholdt med § 2 b i lov  

 om Arbejdsmarkedets Tillægspension, jf. dog stk. 4.
 Stk. 3. Bestyrelsen for Arbejdsmarkedets Tillægspension  

 beregner størrelsen af bidraget for hver time, der udbetales  

 overgangsydelse eller efterløn for.
Stk. 4. Modtageren af overgangsydelse eller efterløn  

 betaler halvdelen af bidraget, og staten betaler den anden halvdel.
Hver  

 bidragsandel for en uge eller en måned nedrundes til nærmeste  

 hele kronebeløb.
Bidragene finansieres i overensstemmelse med de i  

 stk. 5 og 6 fastsatte regler.
 Stk. 5. Arbejdsløshedskassen fratrækker  

 medlemmets del af bidraget ved udbetalingen af overgangsydelse eller  

 efterløn med henblik på indbetaling af bidraget til  

 Arbejdsmarkedets Tillægspension efter hvert kvartals udløb.
 Stk. 6. Statens andel af bidraget indbetales af Direktoratet  

 for Arbejdsløshedsforsikringen til Arbejdsmarkedets  

 Tillægspension efter hvert kvartals udløb.
 Stk. 7. Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen  

 for Arbejdsmarkedets Tillægspension nærmere regler om indbetaling  

 af bidrag efter stk. 4-6 samt om indberetning herom til Arbejdsmarkedets  

 Tillægspension.
 Stk. 8. Indbetaler arbejdsløshedskassen ikke bidrag  

 rettidigt, finder reglerne i § 17, stk. 2-5 og 7, i lov om  

 Arbejdsmarkedets Tillægspension tilsvarende anvendelse.
§ 85 e.
Medlemmer af en arbejdsløshedskasse  

 for lønmodtagere, som modtager dagpenge, betaler en særlig  

 pensionsopsparing, der udgør det i § 17 f, stk. 3, i lov om  

 Arbejdsmarkedets Tillægspension fastsatte.
Stk. 2. Arbejdsløshedskassen fratrækker  

 opsparingen ved udbetalingen af dagpenge med henblik på indbetaling af  

 beløbet til Arbejdsmarkedets Tillægspension efter hvert kvartals  

 udløb.
Opsparingen for en uge afrundes til nærmeste hele  

 kronebeløb.
 Stk. 3. Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen  

 for Arbejdsmarkedets Tillægspension nærmere regler om indbetaling  

 af beløb efter stk. 1 og 2 samt om indberetning herom til  

 Arbejdsmarkedets Tillægspension.
 Stk. 4. Indbetaler kassen ikke opsparing rettidigt, finder  

 reglerne i § 17, stk. 2-5 og 7, i lov om Arbejdsmarkedets  

 Tillægspension tilsvarende anvendelse.
Kapitel 13 Tilbagebetaling og sanktioner § 86. Har et medlem givet kassen urigtige  

 oplysninger eller fortiet omstændigheder, der er af betydning for  

 retten til dagpenge, overgangsydelse, efterløn eller præmie  

 efter § 74 k eller i øvrigt mod bedre vidende uberettiget  

 modtaget dagpenge, overgangsydelse, efterløn eller præmie efter  

 § 74 k, skal dagpenge-, overgangsydelses-, efterløns- eller  

 præmiebeløbet efter § 74 k som er modtaget med urette,  

 tilbagebetales af medlemmet.
Stk. 2. Tilbagebetaling af beløb efter stk. 1 kan  

 ske ved hel eller delvis modregning i den løbende udbetaling af  

 dagpenge, overgangsydelse, efterløn eller præmie efter § 74  

 k samt i andre krav, medlemmet har mod kassen.
Modregning kan også ske,  

 efter at medlemmet har skiftet arbejdsløshedskasse.
 Stk. 3. Er dagpenge-, overgangsydelses-, efterløns-  

 eller præmiebeløbet efter § 74 k, som skal tilbagebetales  

 efter stk. 1 og 2, ikke tilbagebetalt inden en frist, som kassen har  

 fastsat, kan direktøren for Arbejdsløshedsforsikringen  

 bestemme, at pågældende slettes som medlem af kassen.
Stk. 4. I tilfælde, hvor der er udbetalt dagpenge,  

 overgangsydelse, efterløn eller præmie efter § 74 k med  

 urette, har kassen ikke krav på refusion fra statskassen, og udbetalte  

 refusionsbeløb skal tilbagebetales, medmindre den fejlagtige  

 udbetaling skyldes medlemmets svigagtige forhold.
Kassen kan bestemme, at  

 dagpenge-, overgangsydelses-, efterløns- eller  

 præmiebeløbet efter § 74 k, som kassen herefter ikke  

 får refunderet, endeligt skal afholdes af vedkommende tillidsmand eller  

 afdeling af kassen, såfremt den fejlagtige udbetaling kan tilregnes  

 tillidsmanden eller afdelingen.
 Stk. 5. Skyldes en kasses fejlagtige udbetaling urigtige eller  

 mangelfulde oplysninger fra en anden kasse, kan direktøren for  

 Arbejdsløshedsforsikringen bestemme, at denne kasse skal være  

 ansvarlig for fejludbetalingen.
 Stk. 6. Direktøren for  

 Arbejdsløshedsforsikringen kan fastsætte regler om  

 administrationen af stk. 4, 1. pkt., og stk. 5. Direktøren  

 for Arbejdsløshedsforsikringen kan herunder bestemme, at kassen skal  

 have krav på refusion i ganske særlige situationer, selv om  

 fejludbetalingen ikke skyldes medlemmets svigagtige forhold.
 Stk. 7. Direktøren for  

 Arbejdsløshedsforsikringen kan fastsætte nærmere regler om  

 kassernes inddrivelse af dagpenge-, overgangsydelses-, efterløns-  

 eller præmiebeløbet efter § 74 k, som skal tilbagebetales  

 efter stk. 1, herunder om at kassen ikke har krav på refusion fra  

 statskassen, og at udbetalte refusionsbeløb skal tilbagebetales, hvis  

 disse regler ikke overholdes.
 Stk. 8. Beløb, som skal tilbagebetales efter  

 stk. 1, kan inddrives ved indeholdelse i løn m.v. hos den  

 pågældende efter reglerne for inddrivelse af personlige skatter i  

 kildeskatteloven.
Stk. 9. Krav mod et medlem på tilbagebetaling af  

 dagpenge, overgangsydelse, efterløn eller præmie efter § 74  

 k, jf. stk. 1, hvor den fejlagtige udbetaling skyldes medlemmets  

 svigagtige forhold, jf. stk. 4, kan med tillæg af omkostninger  

 inddrives af Finansstyrelsen.
Finansstyrelsen kan inddrive skyldige  

 beløb ved udpantning og ved indeholdelse i løn m.v. efter  

 reglerne om inddrivelse af personlige skatter i kildeskatteloven, når  

 kravet er fastslået i en afgørelse truffet af Direktoratet for  

 Arbejdsløshedsforsikringen eller Arbejdsmarkedets Ankenævn.
 Stk. 10. Direktøren for  

 Arbejdsløshedsforsikringen kan fastsætte nærmere regler om  

 fremgangsmåden i forbindelse med lønindeholdelse efter  

 stk. 8 og stk. 9, herunder om straf af bøde for  

 overtrædelse af reglerne.
 Stk. 11. For overtrædelser efter stk. 10 kan der  

 pålægges selskaber m.v. (juridiske personer) strafansvar efter  

 reglerne i straffelovens 5. kapitel.
 Stk. 12. Finansstyrelsen kan indhente de oplysninger hos  

 skattemyndigheder og andre myndigheder om den pågældende, som er  

 nødvendige for at varetage inddrivelsen af skyldige beløb efter  

 stk. 1, herunder oplysninger om indkomst- og formueforhold.
Stk. 13. Stk. 1-12 finder tilsvarende anvendelse på  

 andre ydelser, som er udbetalt af en kasse, bortset fra  

 kursusgodtgørelse, og som er udbetalt med urette.
Herunder kan der  

 efter stk. 9 ske udpantning og indeholdelse i løn m.v., hvor den  

 fejlagtige udbetaling skyldes medlemmets svigagtige forhold, jf. stk. 4,  

 når kravet er fastslået i en afgørelse truffet af  

 Direktoratet for Arbejdsløshedsforsikringen eller Arbejdsmarkedets  

 Ankenævn.
§ 86 a.
Har et medlem givet urigtige oplysninger  

 eller fortiet omstændigheder, der er af betydning for retten til  

 dagpenge efter artikel 69 i forordning (EØF) nr. 1408/71, eller i  

 øvrigt mod bedre vidende uberettiget modtaget dagpenge efter artiklen,  

 skal beløb, som er modtaget med urette, tilbagebetales af  

 medlemmet.
Stk. 2. Krav mod et medlem på tilbagebetaling af  

 dagpenge, jf. stk. 1, kan med tillæg af omkostninger inddrives af  

 Finansstyrelsen.
Finansstyrelsen kan inddrive skyldige beløb ved  

 udpantning og ved indeholdelse i løn m.v. efter reglerne om  

 inddrivelse af personlige skatter i kildeskatteloven, når kravet er  

 fastslået i en afgørelse truffet af Direktoratet for  

 Arbejdsløshedsforsikringen eller Arbejdsmarkedets Ankenævn.
 Stk. 3. Direktøren for  

 Arbejdsløshedsforsikringen kan fastsætte nærmere regler om  

 fremgangsmåden i forbindelse med lønindeholdelse efter  

 stk. 2, herunder om straf af bøde for overtrædelse af  

 reglerne.
 Stk. 4. § 86, stk. 11 og 12, finder tilsvarende  

 anvendelse.
 § 87. Gør et medlem sig skyldig i  

 svigagtigt forhold over for kassen, kan direktøren for  

 Arbejdsløshedsforsikringen bestemme, at pågældende slettes  

 som medlem af kassen, eller helt eller delvis udelukkes fra ret til ydelser  

 fra kassen bortset fra kursusgodtgørelse i et bestemt tidsrum.
 Stk. 2. Finder kassen, at et medlem har gjort sig skyldig i  

 svigagtigt forhold, skal kassen forelægge sagen for direktøren  

 for Arbejdsløshedsforsikringen med indstilling om, hvilken  

 afgørelse der skal træffes efter stk. 1. Kassen skal stille  

 udbetalingen af ydelser fra kassen bortset fra kursusgodtgørelse til  

 medlemmet i bero i overensstemmelse med indstillingen.
 Stk. 3. Gør et medlem sig skyldig i anden forseelse  

 over for kassen, kan dennes ledelse bestemme, at medlemmet udelukkes fra  

 retten til ydelser fra kassen bortset fra kursusgodtgørelse i et  

 bestemt tidsrum, som ikke kan overstige 1 år.
 Stk. 4. Bliver en kasse bekendt med forhold, der gør  

 det sandsynligt, at et medlem har givet kassen urigtige oplysninger eller  

 fortiet omstændigheder, der er af betydning for retten til ydelser fra  

 kassen, bortset fra kursusgodtgørelse, eller i øvrigt mod bedre  

 vidende har modtaget sådanne ydelser, skal kassen standse  

 udbetalingerne fra konstateringstidspunktet.
 Stk. 5. Et medlem, som slettes af kassen efter stk. 1  

 eller efter § 86, stk. 3, kan genoptages som nyt medlem.
 Stk. 6. Hvis et medlem ikke har givet kassen oplysning om  

 opnået beskæftigelse, kan kassens ledelse udelukke medlemmet fra  

 ret til dagpenge.
 Stk. 7. Direktøren for  

 Arbejdsløshedsforsikringen kan pålægge  

 arbejdsløshedskassen at indgive politianmeldelse vedrørende et  

 medlem, der har gjort sig skyldig i svigagtigt forhold over for kassen.
 Stk. 8. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om anvendelse af  

 stk. 1-7.
§ 87 a.
Gør et medlem sig skyldig i  

 svigagtigt forhold i forbindelse med modtagelse af dagpenge efter artikel 69  

 i forordning (EØF) nr. 1408/ 71, kan direktøren for  

 Arbejdsløshedsforsikringen bestemme, at den pågældende  

 slettes som medlem af kassen eller helt eller delvis udelukkes fra ret til  

 ydelser fra kassen, bortset fra kursusgodtgørelse, i et bestemt  

 tidsrum.
 Stk. 2. Gør et medlem sig skyldig i anden forseelse i  

 forbindelse med modtagelse af dagpenge efter artikel 69 i forordning  

 (EØF) nr. 1408/71, kan direktøren for  

 Arbejdsløshedsforsikringen bestemme, at medlemmet udelukkes fra retten  

 til ydelser fra kassen, bortset fra kursusgodtgørelse, i et bestemt  

 tidsrum, som ikke kan overstige 1 år.
 Stk. 3. Et medlem, som slettes af kassen efter stk. 1,  

 kan genoptages som nyt medlem.
 Stk. 4. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om anvendelse af  

 stk. 1-3.
Kapitel 14 Statens tilsyn med de anerkendte  

 arbejdsløshedskasser § 88. Direktøren for  

 Arbejdsløshedsforsikringen fører tilsyn med de anerkendte  

 arbejdsløshedskasser, er kasserne behjælpelig med oplysning og  

 vejledning og yder bistand ved oprettelse af nye kasser.
Direktøren  

 kan i forbindelse med tilsynet ændre en arbejdsløshedskasses  

 afgørelser om medlemmers rettigheder og pligter efter denne lov eller  

 pålægge kassen at træffe afgørelse om disse forhold.  

 Kassens afgørelser kan ændres såvel til gunst som til  

 ugunst for medlemmerne.
 Stk. 2. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet regler om, under hvilke betingelser en  

 arbejdsløshedskasse kan administreres af eller sammen med en faglig  

 organisation, samt nærmere regler om administrationen.
 Stk. 3. Arbejdsministeren fastsætter nærmere  

 regler om tilsynet efter stk. 1, herunder regler om, i hvilket omfang  

 arbejdsformidlingskontorerne bistår med tilsynet.
 Stk. 4. Til gennemførelse af tilsynet, herunder til  

 fremskaffelse af oplysninger med statistisk formål, kan  

 direktøren for Arbejdsløshedsforsikringen fastsætte,  

 på hvilken måde og inden for hvilke frister de til tilsynet  

 nødvendige oplysninger skal gives.
 Stk. 5. Direktøren for  

 Arbejdsløshedsforsikringen, chefen for Arbejdsmarkedsstyrelsen og  

 personalet i Direktoratet for Arbejdsløshedsforsikringen, i  

 Arbejdsmarkedsstyrelsen og ved arbejdsformidlingskontorerne må ikke  

 være ansat i eller have lønnet hverv i en anerkendt  

 arbejdsløshedskasse.
Stk. 6. Direktøren for  

 Arbejdsløshedsforsikringen afgiver hvert år beretning til  

 arbejdsministeren om arbejdsløshedskassernes virksomhed.
Beretningen  

 offentliggøres på den måde, som ministeren  

 foreskriver.
 Stk. 7. Direktøren for  

 Arbejdsløshedsforsikringen afgiver to gange om året rapport om  

 sin tilsynsvirksomhed til Tilsynsrådet, jf. § 92 a.
 § 89. Direktøren for  

 Arbejdsløshedsforsikringen har adgang til at gøre sig bekendt  

 med kassernes bøger, regnskabsbøger, beholdninger og hele  

 virksomhed.
 Stk. 2. Direktøren for  

 Arbejdsløshedsforsikringen kan foretage regnskabs- og kasseeftersyn i  

 kasserne.
 § 90. Når forholdene inden for en kasses  

 område gør det påkrævet, kan direktøren for  

 Arbejdsløshedsforsikringen efter forhandling med  

 Landsarbejdsrådet fastsætte særlige regler, som kassen skal  

 iagttage, med henblik på at forhindre misbrug af dagpenge-,  

 overgangsydelses-, og efterlønsbestemmelserne.
§ 90 a.
En arbejdsgiver har pligt til skriftligt,  

 f.eks. på lønsedlen, at give et medlem oplysninger om  

 arbejdstimer, udbetalt løn m.v. til brug for administrationen af  

 forsikringssystemet.
Stk. 2. En arbejdsgiver har pligt til på hver  

 lønseddel at oplyse, om der i perioden er udbetalt  

 dagpengegodtgørelse for 1. og 2. ledighedsdag til medlemmet.
Det skal  

 endvidere fremgå af lønsedlen, hvor mange gange arbejdsgiveren  

 har udbetalt dagpengegodtgørelse i kalenderåret.
Hvis der ikke  

 er udbetalt dagpengegodtgørelse, jf. § 84, skal arbejdsgiveren  

 skriftligt oplyse om grunden hertil.
 Stk. 3. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte nærmere regler om  

 bestemmelserne i stk. 1 og 2 og kan herunder fastsætte regler om,  

 at pligten i stk. 2, 1. og 2. pkt., kan bortfalde i særlige  

 tilfælde.
§ 91. En arbejdsgiver skal på begæring  

 afgive oplysninger til brug for administrationen af forsikringssystemet,  

 herunder om 1)	hvilke lønmodtagere han har beskæftiget i et  

 nærmere angivet tidsrum og disses beskæftigelsesperioder inden  

 for dette tidsrum, 2)	hvorvidt han har beskæftiget bestemte medlemmer af en kasse  

 inden for et nærmere angivet tidsrum, 3)	hvilken løn der er udbetalt til bestemte medlemmer af en  

 kasse inden for et nærmere angivet tidsrum, 4)	årsagen til et medlems arbejdsophør og 5)	udbetaling af dagpengegodtgørelse i henhold til  

 § 84.
 Stk. 2. De oplysninger, der er nævnt i stk. 1, kan  

 indhentes af direktøren for Arbejdsløshedsforsikringen, et  

 arbejdsformidlingskontor og for så vidt angår egne medlemmer  

 vedkommende arbejdsløshedskasse.
 Stk. 3. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet regler om administrationen af reglerne i stk. 1  

 og 2.
 Stk. 4. Efter forhandling med vedkommende  

 arbejdsgiverorganisation kan direktøren for  

 Arbejdsløshedsforsikringen pålægge arbejdsgiverne inden  

 for bestemte arbejdsområder hver uge at give arbejdsformidlingskontoret  

 oplysning om den løn, som arbejdsgiveren har udbetalt til kassens  

 medlemmer i ugens løb, samt om medlemmernes arbejdsperioder inden for  

 ugen.
 Stk. 5. Pensionskasser, livsforsikringsselskaber og  

 pengeinstitutter skal på begæring af direktøren for  

 Arbejdsløshedsforsikringen give oplysninger om bestemte dagpenge-,  

 overgangsydelses-, og efterlønsmodtageres pensionsforhold m.v. i det  

 omfang, pensionskassen, livsforsikringsselskabet eller pengeinstituttet er i  

 besiddelse af de ønskede oplysninger.
 Stk. 6. Arbejdsmarkedets Ankenævn kan til brug for  

 behandlingen af sager indhente oplysninger efter reglerne i stk. 1 og  

 5.
Stk. 7. Direktøren for  

 Arbejdsløshedsforsikringen kan til brug ved administrationen af denne  

 lov indhente oplysninger fra andre offentlige myndigheder og  

 arbejdsløshedskasser, herunder oplysninger om enkeltpersoners  

 indkomstforhold i elektronisk form, bl.a. med henblik på  

 registersamkøring i kontroløjemed.
Oplysningerne kan  

 videregives til en arbejdsløshedskasse for så vidt angår  

 vedkommende arbejdsløshedskasses egne medlemmer.
Arbejdsministeren  

 fastsætter nærmere regler om, hvilke oplysninger der kan  

 videregives.
Oplysningerne er undergivet tavshedspligt i  

 arbejdsløshedskasserne.
Straffelovens § 152 og §§ 152 c-f  

 finder anvendelse.
Stk. 8. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte regler for, hvilket  

 dokumentationsmateriale der skal foreligge i forbindelse med kassernes  

 administration af bestemmelserne i denne lov.
Der kan herunder  

 fastsættes regler om, at udbetaling af dagpenge ikke må finde  

 sted, forinden der er tilvejebragt den fornødne dokumentation.
§ 91 a.
Hvis det skønnes nødvendigt  

 for at indhente de i § 91, stk. 1, nævnte oplysninger, kan  

 Direktoratet for Arbejdsløshedsforsikringen til enhver tid uden  

 retskendelse foretage eftersyn i lokaler m.v., der benyttes af en virksomhed,  

 og efterse virksomhedens registreringer om ansattes løn- og  

 arbejdsforhold, uanset om disse oplysninger opbevares på papir eller  

 på edb-medier.
Materiale af betydning for videre kontrol skal efter  

 anmodning udleveres eller indsendes til direktoratet.
 Stk. 2. Direktoratet skal forevise legitimation, inden  

 eftersynet begynder.
 Stk. 3. Virksomhedens indehavere og ansatte skal være  

 direktoratet behjælpelige ved eftersynet.
 Stk. 4. Personer, der er beskæftiget i virksomheden ved  

 eftersynet, har pligt til efter anmodning at oplyse navn, adresse og  

 fødselsdato, samt ansættelsesperiode og løn- og  

 ansættelsesvilkår.
Stk. 5. Polititet yder direktoratet bistand.
Arbejdsministeren  

 kan efter forhandling med justitsministeren fastsætte nærmere  

 regler herom.
 § 92. Landsarbejdsrådet er rådgivende  

 for direktøren for Arbejdsløshedsforsikringen i almindelige  

 spørgsmål om arbejdsløshedsforsikringen, om  

 overgangsydelse, og om efterløn.
§ 92 a.
Tilsynsrådet er rådgivende for  

 ministeren i spørgsmål vedrørende Direktoratet for  

 Arbejdsløshedsforsikringens tilsynsvirksomhed.
Tilsynsrådet  

 behandler direktøren for Arbejdsløshedsforsikringens rapporter,  

 jf. § 88, stk. 7, og følger i øvrigt  

 tilsynsvirksomheden.
Stk. 2. Tilsynsrådet har 7 medlemmer.
En formand og 1  

 medlem, der udpeges af arbejdsministeren.
Desuden udpeger arbejdsministeren 1  

 medlem efter indstilling fra Dansk Arbejdsgiverforening, 1 medlem efter  

 indstilling fra Kommunernes Landsforening, Københavns og Frederiksberg  

 Kommuner og Amtsrådsforeningen i Danmark, 1 medlem efter indstilling  

 fra Landsorganisationen i Danmark, 1 medlem efter indstilling fra  

 Funktionærernes og Tjenestemændenes Fællesråd og  

 Akademikernes Centralorganisation og FR-Fællesrepræsentationen  

 (Hovedorganisation for Arbejdsleder- og tekniske Funktionærforeninger i  

 Danmark) og 1 medlem efter indstilling fra Told- og Skattestyrelsen.
Stk. 3. Der tilforordnes rådet 1 repræsentant for  

 Arbejdsministeriet, 1 repræsentant for Finansministeriet, 1  

 repræsentant for Direktoratet for Arbejdsløshedsforsikringen og  

 1 repræsentant for Arbejdsmarkedsstyrelsen.
De tilforordnede har ingen  

 stemmeret.
Stk. 4. Medlemmerne, herunder formanden og de tilforordnede,  

 udpeges for en 4-årig periode.
Finder udpegningen sted i løbet  

 af en periode, gælder den til periodens udløb.
 Stk. 5. Et medlem må ikke tillige være medlem af  

 eller stedfortræder for et medlem af Arbejdsmarkedets  

 Ankenævn.
 Stk. 6. Tilsynsrådet fastsætter selv sin  

 forretningsorden.
Kapitel 15 Andre bestemmelser § 93. Dokumenter, som oprettes mellem anerkendte  

 arbejdsløshedskasser og deres medlemmer, er stempelfri, for så  

 vidt de vedrører forsikringen.
Det samme gælder  

 arbejdsløshedskassernes vedtægter.
§ 94. (Ophævet) § 94 a.
Direktøren for  

 Arbejdsløshedsforsikringen kan fastsætte regler om tavshedspligt  

 for oplysninger i sager om ret til dagpenge til medlemmer, der nægter  

 at medvirke til udvikling og produktion af krigsmateriel.
 Stk. 2. Fastsættes der efter stk. 1 regler om  

 tavshedspligt, finder straffelovens § 152 og §§ 152 c-152 e  

 tilsvarende anvendelse på overtrædelse af sådanne  

 regler.
 § 95. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte regler om ret til medlemskab af en  

 anerkendt arbejdsløshedskasse og om ret til dagpenge, feriedagpenge,  

 ret til overgangsydelse og efterløn for personer, der har haft  

 forsikrings- eller beskæftigelsesperioder i udlandet, på  

 Færøerne eller i Grønland.
§ 96. Af tillidsmænd for  

 arbejdsløshedskasserne afholdes under forsæde af  

 direktøren for Arbejdsløshedsforsikringen et årligt  

 møde.
På årsmødet forhandles der om kassernes  

 virksomhed og samarbejde.
Stk. 2. Hver kasse kan lade sig repræsentere ved 2  

 tillidsmænd på årsmødet.
For hver fulde 15.000  

 medlemmer kan kassen repræsenteres af yderligere 1 tillidsmand.  

 Tillidsmændene vælges på den måde, som  

 fastsættes i kassens vedtægt.
 § 97. Uanset bestemmelsen i § 32, nr. 1, har  

 Kristelig Arbejdsløshedskasse ret til anerkendelse, hvis den i  

 øvrigt opfylder betingelserne i kapitel 7.
Afsnit III a Midlertidige aktiveringsordninger for ledige Kapitel 15 a §§ 97 a-97 c. (Ophævet) Kapitel 15 b §§ 97 d-97 k. (Ophævet) Afsnit IV Fælles bestemmelser Kapitel 16 Klageadgang § 98. Klage over arbejdsløshedskassernes  

 afgørelser efter denne lov kan af den, afgørelsen  

 vedrører, indbringes for direktøren for  

 Arbejdsløshedsforsikringen inden 4 uger efter, at klageren har  

 fået meddelelse om afgørelsen.
Klagen sendes til kassens  

 hovedledelse, der skal vurdere sagen på ny.
Fastholder kassens  

 hovedledelse helt eller delvis afgørelsen, videresender denne klagen  

 sammen med sagens akter til direktøren for  

 Arbejdsløshedsforsikringen.
Nærmere regler udarbejdes af  

 direktøren for Arbejdsløshedsforsikringen efter forhandling med  

 Landsarbejdsrådet.
 Stk. 2. Direktøren for  

 Arbejdsløshedsforsikringen kan se bort fra overskridelse af  

 klagefristen i stk. 1, når der er særlig grund hertil.  

 Direktøren for Arbejdsløshedsforsikringens afgørelse  

 herom kan ikke indbringes for anden administrativ myndighed.
§ 99. Klage over direktøren for  

 Arbejdsløshedsforsikringens afgørelser om medlemmers  

 rettigheder og pligter efter denne lov kan af den, afgørelsen  

 vedrører, indbringes for Arbejdsmarkedets Ankenævn inden 4 uger  

 efter, at klageren har fået meddelelse om afgørelsen.
Det samme  

 gælder direktørens afgørelser efter § 86,  

 stk. 4, 1. pkt., og stk. 5, samt efter EF-forordninger om  

 anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer.
Stk. 2. Klagen sendes til direktøren for  

 Arbejdsløshedsforsikringen, der vurderer sagen på ny.
Fastholder  

 direktøren sin afgørelse helt eller delvis, sendes klagen til  

 ankenævnet, og klageren underrettes samtidig herom.
Ankenævnets  

 afgørelser kan ikke indbringes for anden administrativ myndighed.
 Stk. 3. Alle øvrige afgørelser, der  

 træffes af direktøren for Arbejdsløshedsforsikringen i  

 henhold til denne lov, kan indbringes for arbejdsministeren inden 4 uger  

 efter, at klageren har fået meddelelse om afgørelsen, jf. dog  

 stk. 4.
 Stk. 4. Direktøren for  

 Arbejdsløshedsforsikringens afgørelser i anledning af klage  

 over en kasses sagsbehandling kan ikke indbringes for anden administrativ  

 myndighed.
 Stk. 5. Før arbejdsministeren træffer  

 afgørelse i sager om ændring af en kasses faglige område,  

 jf. § 35, kan sagen forelægges for Arbejdsløshedskassernes  

 Faggrænseudvalg.
 Stk. 6. Arbejdsministeren udpeger formanden for  

 faggrænseudvalget, jf. stk. 5, efter indstilling fra  

 Landsarbejdsrådet og fastsætter efter forhandling med  

 Landsarbejdsrådet nærmere regler for dets virksomhed og  

 sammensætning i de enkelte sager.
 Stk. 7. Ankenævnet og arbejdsministeren kan se bort fra  

 klagefristen i stk. 1 og 3, når der er særlig grund  

 hertil.
 Stk. 8. Finansstyrelsens afgørelser efter § 85 b,  

 § 86, stk. 9-13, og § 86 a, stk. 2, kan indbringes for  

 finansministeren.
 § 100. Arbejdsmarkedets Ankenævn behandler  

 konkrete klagesager i det omfang, det er fastsat i lovgivningen.  

 Ankenævnet behandler tvivlsspørgsmål om  

 dagpengegodtgørelse, jf. § 84, stk. 8.
 Stk. 2. Nævnet består af:
 1)	En af kongen udnævnt formand, der ved udnævnelsen skal  

 opfylde betingelserne for at kunne være landsdommer eller have  

 bestået en statsvidenskabelig eller nationaløkonomisk eksamen og  

 derefter have haft mindst 3 års ansættelse i en  

 tjenestemandsstilling, hvortil der kræves kongelig  

 udnævnelse.
 2)	1 medlem udpeget af Dansk Arbejdsgiverforening.
 3)	1 medlem udpeget af Landsorganisationen i Danmark.
 4)	2 medlemmer udpeget af arbejdsministeren efter forhandling med  

 henholdsvis justitsministeren og socialministeren.
 5)	1 medlem med særlig sagkundskab inden for  

 arbejdsmarkedsuddannelserne udpeget af arbejdsministeren.
 Stk. 3. Ved behandling af sager om  

 arbejdsløshedsforsikring i medfør af denne lov og sager om  

 uddannelsesgodtgørelse eller etableringsydelse efter lov om en aktiv  

 arbejdsmarkedspolitik, deltager foruden formanden de i stk. 2, nr. 2-4,  

 nævnte medlemmer.
 Stk. 4. Ved behandling af sager om arbejdsmarkedsuddannelser,  

 jf. lov om arbejdsmarkedsuddannelser, deltager foruden formanden de i  

 stk. 2, nr. 2, 3 og 5, nævnte medlemmer.
 Stk. 5. Ved behandling af tvivlsspørgsmål, jf.  

 § 84, stk. 8, deltager foruden formanden de i stk. 2, nr. 2 og  

 3, nævnte medlemmer.
Stk. 6. Arbejdsministeren beskikker en stedfortræder for  

 formanden.
Stedfortræderen skal opfylde betingelserne i stk. 2,  

 nr. 1.
Stk. 7. Ankenævnets medlemmer og stedfortrædere  

 for disse udpeges for 4 år ad gangen.
Finder udpegning sted i  

 løbet af en periode, gælder den kun til periodens  

 udløb.
 Stk. 8. Som medlemmer og stedfortrædere kan ikke udpeges  

 personer, der tidligere i 2 perioder har været udpeget som medlemmer  

 eller stedfortrædere.
 Stk. 9. Et medlem eller en stedfortræder må ikke  

 tillige være medlem af, tilforordnet eller deltage i møder som  

 særlig sagkyndig i Landsarbejdsrådet eller Uddannelsesrådet  

 for Arbejdsmarkedsuddannelserne.
 Stk. 10. Ankenævnets forretningsorden fastsættes  

 af arbejdsministeren.
Kapitel 16 a Oprettelse af registre § 100 a.
Arbejdsministeren opretter et eller flere  

 registre, der føres ved hjælp af elektronisk  

 databehandling.
Stk. 2. Registrene har til formål at danne grundlag  

 for 1)	gennemførelse af det tilsyn, som staten i henhold til kapitel  

 14 skal føre med de statsanerkendte arbejdsløshedskasser,  

 og 2)	udarbejdelse af en arbejdsmarkedsstatistik.
Stk. 3. Arbejdsministeren fastsætter nærmere  

 regler for, 1)	hvilke oplysninger kasserne og medlemmerne skal give til de i  

 stk. 2 nævnte registre, og 2)	på hvilken måde og inden for hvilke frister  

 oplysningerne skal gives.
Kapitel 17 Straffebestemmelser § 101. Forsømmer en arbejdsgiver at opfylde  

 de pligter, som påhviler ham efter § 91 eller § 91 a,  

 straffes han med bøde.
 Stk. 2. For overtrædelser efter stk. 1 kan der  

 pålægges selskaber m.v. (juridiske personer) strafansvar efter  

 reglerne i straffelovens 5. kapitel.
 § 102. Forsømmer en arbejdsgiver sin pligt  

 til at betale dagpengegodtgørelse efter § 84 eller de pligter,  

 som påhviler ham efter § 90 a, straffes han med bøde.
 Stk. 2. For overtrædelser efter stk. 1 kan der  

 pålægges selskaber m.v. (juridiske personer) strafansvar efter  

 reglerne i straffelovens 5. kapitel.
§ 102 a. (Ophævet) § 103. (Ophævet) Afsnit V Ikrafttrædelses- og overgangsbestemmelser m.v.
Kapitel 18 § 104. Loven træder i kraft den 1. april  

 1970.
 Stk. 2. Lov om arbejdsanvisning og  

 arbejdsløshedsforsikring m.v., jf. lovbekendtgørelse nr. 172 af  

 28. april 1969, ophæves med den undtagelse, der følger af  

 § 109, stk. 2.
Stk. 3. Lov nr. 249 af 13. juni 1968 om privat  

 arbejdsanvisning m.v., bortset fra § 1, stk. 1, og § 7,  

 stk. 3, ophæves.
I § 1, stk. 1, ændres  

 »arbejdsnævnet« til: »Landsarbejdsnævnet«.
Stk. 4. (Overgangsbestemmelse, udeladt) § 105. Loven gælder ikke for  

 Færøerne og Grønland.
§§ 106-118. (Ophævet/udeladt) Lov nr. 840 af 20. december 1989 indeholder i § 51)  følgende bestemmelse:
§ 5 Stk. 1. Udpegning af Arbejdsmarkedets Ankenævns  

 medlemmer og stedfortrædere efter bestemmelsen i § 1, nr. 5, sker  

 første gang for en 4- årig periode begyndende den 1. april 1994,  

 idet dog det af arbejdsministeren udpegede medlem med særlig  

 sagkundskab inden for arbejdsmarkedsuddannelserne udpeges med virkning fra  

 lovens ikrafttræden og indtil udgangen af marts måned 1994. De  

 medlemmer og stedfortrædere af Ankenævnet for  

 Arbejdsløshedsforsikringen, der efter de hidtil gældende regler  

 er udpeget indtil den 31. marts 1994, vil kunne fortsætte som medlemmer  

 og stedfortrædere i Arbejdsmarkedets Ankenævn indtil denne dato.  

 Finder udpegning sted i løbet af denne periode, gælder den kun  

 til periodens udløb.
 Stk. 2. Den i § 1, nr. 5, indeholdte bestemmelse,  

 hvorefter der som medlemmer og stedfortrædere ikke kan udpeges  

 personer, der tidligere i 2 perioder har været udpeget som medlemmer  

 eller stedfortrædere, finder tilsvarende anvendelse for personer, der  

 efter de hidtil gældende regler om Ankenævnet for  

 Arbejdsløshedsforsikringen har været udpeget i sammenlagt 2  

 perioder.
 Stk. 3. Klager, der er indgivet til kursusnævnet inden  

 den 1. januar 1990, men ikke færdigbehandlet inden denne dato,  

 overføres til Arbejdsmarkedets Ankenævn.
 Lov nr. 4362)  af 30.  

 juni 1993 indeholder i § 4 følgende bestemmelser:
§ 4 Stk. 1. For medlemmer, for hvem arbejdskravet efter den  

 hidtidige lovs § 55, stk. 1, eller § 72, stk. 1, ved  

 lovens ikrafttræden helt eller delvis er opfyldt ved  

 beskæftigelse i et arbejdstilbud efter lov om arbejdstilbud til ledige,  

 medregnes ledighedsperioder, der ligger forud for disse beskæftigelser,  

 ved beregning af perioder efter § 1, nr. 12. Ved beregningen  

 fastsættes hver ledighedsperiode forud for et arbejdstilbud til 24  

 måneder.
Hertil lægges den faktiske ledighed efter  

 arbejdstilbudet.
Den faktiske ledighed efter 1. arbejdstilbud kan dog  

 højst medregnes med 24 måneder.
Stk. 2. For medlemmer, for hvem arbejdskravet efter den  

 hidtidige lovs § 55, stk. 1, eller § 72, stk. 1, ved  

 lovens ikrafttræden helt eller delvis er opfyldt ved  

 beskæftigelse i et arbejdstilbud efter lov om arbejdstilbud til ledige,  

 og som ikke er fyldt 25 år, medregnes alene ledighedsperioden efter  

 arbejdstilbudet.
Tilsvarende gælder for medlemmer, som ved lovens  

 ikrafttræden er fyldt 50 år, og som opfylder betingelserne for  

 gentagne arbejdstilbud efter lov om arbejdstilbud til ledige.  

 Ledighedsperioden kan højst medregnes med 24 måneder.  

 Bestemmelserne i 2. og 3. pkt. gælder ikke for medlemmer, der opfylder  

 betingelserne for at bevare retten til en ydelse efter § 55,  

 stk. 4, jf. § 1, nr. 12.
 Stk. 3. Medlemmer, for hvem arbejdskravet helt eller delvis er  

 opfyldt ved beskæftigelse i et 2. arbejdstilbud efter lov om  

 arbejdstilbud til ledige, har, uanset om dagpengeretten efter § 55,  

 stk. 2, jf. § 1, nr. 12, er opbrugt, ret til at modtage dagpenge  

 indtil udgangen af juni 1995.
 Stk. 4. Beskæftigelse, hvortil der ydes offentligt  

 tilskud, medregnes efter de hidtil gældende regler, hvis  

 beskæftigelsen ligger forud for ikrafttrædelsen eller er  

 påbegyndt før lovens vedtagelse.
 Stk. 5. Ved opgørelse af et medlems dagpengeret efter  

 § 1, nr. 10, anvendes de hidtil gældende regler for beregning af  

 arbejdsperioder, der ligger forud for lovens ikrafttræden.
 Stk. 6. Arbejdsministeren fastsætter nærmere  

 regler om anvendelse af bestemmelserne i stk. 1- 5.
 Lov nr. 4493)  af 30.  

 juni 1993, som ændret ved lov nr. 142 af 8. marts 1995, indeholder i  

 § 14 følgende bestemmelse:
§ 14 Stk. 1. Loven træder i kraft 1. januar 1994.
 Stk. 2. Arbejdsfortjeneste, jf. § 51, stk. 1, i lov  

 om arbejdsformidling og arbejdsløshedsforsikring m.v., der  

 hidrører fra før 1. januar 1994, og som lægges til grund  

 for beregningen af dagpengene fra denne dato, skal nedsættes med den  

 procent, der for lønmodtagere og selvstændige erhvervsdrivende  

 er fastsat for de samlede arbejdsmarkedsbidrag for det år,  

 dagpengeberegningen foretages, jf. lov om arbejdsmarkedsfonde.
 Stk. 3.
 Lov nr. 10574)  af  

 20. december 1995 indeholder i § 10 følgende bestemmelse:
§ 10 Stk. 1. Loven træder i kraft 1. januar 1997--- Stk. 2. De i § 2, nr. 1, --- anførte bidrag  

 udgør i 1997 150 pct. af det i § 15, stk. 1, i lov om  

 Arbejdsmarkedets Tillægspension fastsatte bidrag.
 Stk. 3.
 Lov nr. 10585)  af  

 20. december 1995 indeholder i § 3 følgende bestemmelse:
§ 3 Stk. 1. For medlemmer, der har erhvervet ret til dagpenge  

 efter de hidtidige regler i § 53, og som påbegynder en  

 dagpengeperiode før den 1. januar 1996, jf. § 55, stk. 1 og  

 2, finder kapitel 9 a som indsat ved § 1, nr. 5, anvendelse, når  

 medlemmerne har haft 6 måneders ledighed inden for 9 måneder  

 regnet fra den 4. oktober 1995.
Stk. 2. § 55, stk. 1, som affattet ved § 1, nr.  

 9, har virkning for medlemmer, der påbegynder en dagpengeperiode den 1.  

 juli 1996 eller senere.
Medlemmer, der senest påbegynder en  

 dagpengeperiode den 30. juni 1996, kan modtage dagpenge efter § 51, jf.  

 § 47 og § 70, således:
1)	Frem til den 1. juli 1996 i op til sammenlagt 48 måneder inden  

 for 60 måneder, 2)	i perioden fra den 1. juli 1996 og frem til den 1. januar 1998 i op  

 til sammenlagt 36 måneder inden for 48 måneder, 3)	fra den 1. januar 1998 i sammenlagt 24 måneder inden for 36  

 måneder.
 Hvis Arbejdsformidlingen ikke kan give et medlem, hvis  

 dagpengeperiode udløber i perioden fra den 1. juli 1996 og frem til  

 den 1. januar 1999, et tilbud efter lov om en aktiv arbejdsmarkedspolitik  

 efter dagpengeperiodens udløb, kan der i denne periode udbetales  

 dagpenge efter § 51, jf. § 47 og § 70, indtil et tilbud kan  

 påbegyndes, eller medlemmet afslår dette.
 Stk. 3. Medlemmer, som den 1. januar 1996 er omfattet af de  

 hidtidige regler om fradragsfri indtægter i § 55, stk. 6,  

 eller har indgivet anmodning herom til kassen senest den 31. december 1995,  

 og som opfylder betingelserne efter disse regler, bevarer uanset  

 bestemmelserne i § 1, nr. 14 og 21, retten efter de hidtidige  

 regler.
 Stk. 4. For medlemmer, der under ledighed forud for den 4.  

 oktober 1995 enten er påbegyndt orlov til uddannelse eller har indgivet  

 ansøgning herom og påbegynder orloven senest den 31. januar  

 1996, medregnes orlovsperioden ikke i dagpengeperioderne efter § 55,  

 stk. 1 og 2, jf. stk. 6. Det samme gælder perioder med  

 godtgørelse for tab af indtægt eller arbejdsmulighed og  

 elevstøtte efter lov om arbejdsmarkedsuddannelser.
 Stk. 5. Medlemmer, der inden den 1. januar 1996 har  

 påbegyndt en uddannelse efter de hidtil gældende regler i  

 § 62 a, kan fortsætte uddannelsen efter de hidtil gældende  

 regler.
 Stk. 6.
 Lov nr. 3736)  af 22.  

 maj 1996 indeholder i § 3 følgende bestemmelse:
§ 3 Til medlemmer, som er overgået til efterløn, jf. § 75 d,  

 stk. 1, før den 1. januar 1996, og som på  

 overgangstidspunktet kunne have opfyldt betingelserne for ret til  

 mindstesatsen efter § 51, stk. 4 og stk. 5, 1. pkt., udbetales  

 efterløn fra 1. juli 1996 med et beløb, der udgør 82  

 pct. af højeste dagpenge efter § 47.
 Lov nr. 8037)  af 24.  

 oktober 1997 indeholder i § 15 følgende bestemmelse:
§ 15 Stk. 1. Loven træder i kraft dagen efter  

 bekendtgørelsen i Lovtidende, § 8 dog først den 1. juli  

 1998.
 Stk. 2.
 Stk. 3.
 Stk. 4. For personer omfattet af denne lovs §§ 2-4  

 opkræves der midlertidig pensionsopsparing efter § 17 b,  

 stk. 4, i lov om Arbejdsmarkedets Tillægspension som affattet ved  

 denne lovs § 1, nr. 1, af ydelser fra arbejdsløshedskasserne, der  

 udbetales i perioden fra og med den 5. januar 1998 til og med den 31.  

 december 1998.
 Lov nr. 10828)  af  

 29. december 1997 indeholder i § 3 følgende bestemmelse:
§ 3 Stk. 1. Loven træder i kraft 1. april 1998.
 Stk. 2. § 1, nr. 1, og § 2 har virkning for ledige,  

 der raskmeldes fra den 1. april 1998.
 Stk. 3. Ved anvendelsen af § 34 a i lov om en aktiv  

 arbejdsmarkedspolitik som affattet ved denne lovs § 1, nr. 1, medregnes  

 for så vidt angår sygeperioder, der er påbegyndt før  

 den 1. april 1998 og ophører efter denne dato, alene den del af  

 sygeperioden, der ligger efter den 31. marts 1998.
 Lov nr. 4249)  af 26.  

 juni 1998 indeholder i § 9 følgende bestemmelse:
§ 9 Stk. 1. Loven træder i kraft dagen efter  

 bekendtgørelsen i Lovtidende og har virkning fra og med  

 indkomståret 1999,--- Stk. 2-4.
 Lov nr. 46710)  af 1.  

 juli 1998 indeholder i §§ 2 og 3 følgende bestemmelser:
§2 Stk. 1. Loven træder i kraft d. 24. august 1998, jf. dog  

 stk. 2. § 1, nr. 2, har virkning fra og med den 23. november  

 1998.
 Stk. 2. § 1, nr. 5, og § 3 træder i kraft  

 dagen efter bekendtgørelsen i Lovtidende. § 1, nr. 5, har  

 virkning fra sager om overgangsydelse, der på tidspunktet for  

 bestemmelsens ikrafttræden ikke er endeligt afgjort i det  

 administrative system.
§ 3 Stk. 1. Direktøren for  

 Arbejdsløshedsforsikringen kan under særlige  

 omstændigheder give tilladelse til, at en person, som på grund af  

 overtrædelse af de hidtil gældende regler i § 75 j,  

 stk. 2, i lov om arbejdsløshedsforsikring m.v., har mistet retten  

 til overgangsydelse og senere efterløn ved endelig administrativ  

 afgørelse, efter skriftlig ansøgning kan indtræde i  

 overgangsydelses- eller efterlønsordningen med virkning fra  

 ansøgningstidspunktet, dog tidligst fra denne bestemmelses  

 ikrafttræden.
Ansøgningen skal indgives senest den 31. december  

 1998.
 Stk. 2. Direktøren kan samtidig give tilladelse til, at  

 medlemskabet af arbejdsløshedskassen genoprettes med uændret  

 forsikringsstatus.
 Lov nr. 46811)  af 1.  

 juli 1998 indeholder i § 13 følgende bestemmelse:
§ 13 Stk. 1. Loven træder i kraft dagen efter  

 bekendtgørelsen i Lovtidende.
Dog træder §§ 2-7  

 først i kraft den 1. januar 1999.
 Stk. 2-4.
 Lov nr. 89712)  af  

 16. december 1998 indeholder i §§ 2 og 3 følgende  

 bestemmelser:
§ 2 Loven træder i kraft den 1. januar 1999.
§ 3 Stk. 1. Arbejdsløshedsforsikringslovens § 52 a som  

 affattet ved § 1, nr. 4, finder anvendelse fra den 1. januar 1999  

 på ledige under 25 år med en uddannelse, jf. § 41,  

 stk. 1, nr. 3, litra b, når de regnet fra 8. oktober 1998 har haft  

 6 måneders ledighed inden for 18 måneder.
For medlemmer, der ved  

 overgangen til aktivperioden har modtaget dagpenge i mere end 6  

 måneder, reduceres aktivperioden efter § 52 a, stk. 2, som  

 affattet ved § 1, nr. 4, med ledigheden ud over de 6 måneder.
 Stk. 2. I perioden fra den 1. januar 1999 til og med den 31.  

 december 2000 kan medlemmer i dagpengeperioden, jf. § 55, stk. 1,  

 modtage dagpenge efter § 51, jf. §§ 47 og 70,  

 således:
 1)	I perioden fra den 1. januar 1999 til og med den 31. december 1999 i  

 sammenlagt 21 måneder inden for 33 måneder.
 2)	I perioden fra den 1. januar 2000 til og med den 31. december 2000 i  

 sammenlagt 15 måneder inden for 27 måneder.
 Stk. 3. § 1, nr. 1213) ,  

 finder ikke anvendelse i forhold til medlemmer, der er fyldt 50 år  

 før den 1. januar 1999.
 Stk. 4. Medlemmer, der fylder 50 år i 1999, og hvis  

 dagpengeret udløber i 1999 efter det fyldte 50. år, kan bevare  

 retten til at modtage ydelser efter § 55, stk. 4, indtil udgangen  

 af 1999.
 Stk. 5. Arbejdsløshedsforsikringslovens § 55 a,  

 som affattet ved § 1, nr.14, har virkning for sygdomsperioder, der  

 påbegyndes den 1. januar 1999 eller senere.
 Lov nr. 100014)  af  

 23. december 1998 indeholder i § 3 følgende bestemmelse:
§ 3 Loven træder i kraft den 1. januar 1999. § 1, nr. 1, 3 og  

 10-12, og § 2 træder dog først i kraft den 1. april  

 1999.
 Lov nr. 27615)  af  

 12. maj 1999 indeholder i §§ 4-7 følgende bestemmelser:
§ 4 Stk. 1. Loven træder i kraft den 1. juli 1999, jf. dog  

 stk. 2-4.
 Stk. 2. Bestemmelserne om ret og pligt til tilbud for ledige  

 over 60 år omfatter alene medlemmer, der fylder 60 år, og som  

 påbegynder en dagpengeperiode efter den 30. juni 1999, jf. § 55,  

 stk. 5, 2. pkt., i lov om arbejdsløshedsforsikring m.v. som  

 affattet ved denne lovs § 1, nr. 5.
 Stk. 3. § 1, nr. 1816) ,  

 og § 3, nr. 3 og 417) , træder i  

 kraft dagen efter bekendtgørelsen i Lovtidende og har virkning fra den  

 1. januar 1999. § 3, nr. 1, træder i kraft dagen efter  

 bekendtgørelsen i Lovtidende og har virkning fra den 8. april  

 1999.
Stk. 4. Uanset stk. 1 kan opgørelsen af et medlems  

 pensionsordninger og fradrag for pension, jf. § 74 i, i lov om  

 arbejdsløshedsforsikring m.v. som affattet ved denne lovs § 1,  

 nr. 9, i en overgangsperiode frem til og med den 31. marts 2000 foretages  

 på baggrund af erklæring fra medlemmet om pensionsordningernes  

 værdi.
Direktøren for Arbejdsløshedsforsikringen  

 fastsætter nærmere regler herom, herunder om skriftlig  

 dokumentation om pensionsordningerne fra pengeinstitutter,  

 livsforsikringsselskaber og pensionskasser m.v.
§ 5 Stk. 1. Et medlem, der modtager delefterløn, jf.  

 kapitel 11 d i den hidtil gældende lov, overgår ved lovens  

 ikrafttræden til efterløn efter reglerne i  

 arbejdsløshedsforsikringslovens §§ 75 a-g som ændret ved  

 denne lov samt reglerne i stk. 2-6.
 Stk. 2. Efterløn til medlemmer, der overgår til  

 efterløn efter stk. 1, udbetales efter  

 arbejdsløshedsforsikringslovens § 75 d og § 75 e som  

 ændret ved denne lov, jf. dog stk. 3. Perioder med  

 delefterløn afkorter ikke perioden med ret til efterløn efter  

 § 75 d, stk. 3, 1. pkt., og § 75 e, stk. 2, 1. pkt.
Stk. 3. Et medlem, der ikke er fyldt 63 år ved  

 overgangen til efterløn efter stk. 1, kan vælge at modtage  

 efterløn med et fast beløb på 82 pct. af højeste  

 dagpenge efter §§ 47 og 70. Medlemmet har herefter ved det fyldte 63.  

 år ret til efterløn efter arbejdsløshedsforsikringslovens  

 § 75 d, stk. 1, og § 75 e, stk. 1, i resten af  

 efterlønsperioden, hvis medlemmet opfylder betingelserne i  

 arbejdsløshedsforsikringslovens § 75 d, stk. 4, og § 75  

 e, stk. 3, og medlemmet indtil da har arbejdet i mindst det omfang, som  

 ville have været en betingelse for ret til delefterløn efter den  

 hidtil gældende lovs kapitel 11 d.
Perioder med efterløn  

 forbruger ikke af ydelsesperioden efter  

 arbejdsløshedsforsikringslovens § 55, stk. 5.
 Stk. 4. Et medlem, der overgår til efterløn efter  

 stk. 1, og som driver selvstændig virksomhed efter den hidtil  

 gældende lovs kapitel 11 d, har ret til at videreføre den  

 selvstændige virksomhed på uændrede betingelser.
 Stk. 5. Staten yder uanset § 1, nr. 3118) , hver kasse refusion af de udgifter, som  

 kassen har afholdt efter den hidtil gældende lovs kapitel 11 d.
 Stk. 6. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler for anvendelsen af  

 bestemmelserne i stk. 1-5.
§ 6 Stk. 1. For personer, som på grund af sygdom har meldt  

 sig ud af en arbejdsløshedskasse før den 1. juli 1999, og som  

 efterfølgende tilkendes eller er tilkendt bruttorevalideringsydelse  

 efter reglerne i lov om aktiv socialpolitik, og som efterfølgende  

 optages i en arbejdsløshedskasse, fastsætter direktøren  

 for Arbejdsløshedsforsikringen nærmere regler om opfyldelsen af  

 anciennitetskravene i lovens § 74 a, stk. 1, nr. 2 og 3.
§ 7 Personer, der er fyldt 35 år, kan indtil den 30. september 1999  

 melde sig ind i en arbejdsløshedskasse med virkning fra den 1. april  

 1999 eller senere, hvis de også indbetaler efterlønsbidrag for  

 den samme periode.
Betingelserne for optagelse i en  

 arbejdsløshedskasse, jf. arbejdsløshedsforsikringslovens  

 § 41, skal være opfyldt på det tidspunkt, optagelsen har  

 virkning fra.
 Lov nr. 27819)  af  

 12. maj 1999 indeholder i § 3 følgende bestemmelse:
§ 3 Loven træder i kraft den 1. juli 1999.
Arbejdsministeriet, den 14. juli  

 1999 Ove Hygum /Vibeke Dalbro 1)   Omhandler § 100 om  

 Arbejdsmarkedets Ankenævn.
 2)   Omhandler arbejdskravet,  

 dagpengeperioden m.v.
 3)   Omhandler ændrede  

 reguleringsbestemmelser.
 4)   Omhandler forhøjelse m.v. af  

 ATP-bidrag af dagpenge.
 5)   Omhandler forstærket  

 ungdomsindsats, fremrykning af delperiode 2 (aktivperioden), overgangsydelse  

 m.v.
 6)   Omhandler optagelse, dagpenge i  

 forbindelse med ansøgning om social pension, kontingent for unge,  

 mindstesats for efterlønsmodtagere.
 7)   Omhandler midlertidig  

 pensionsopsparing (trådt i kraft den 26. oktober 1997).
 8)   Omhandler tilmelding af  

 kontanthjælpsmodtagere, aktivering ved raskmelding.
 9)   Omhandler sammenlægning af  

 arbejdsmarkedsfondene m.v.(trådt i kraft den 28. juni 1998).
 10)   Omhandler timeoverførsel og  

 overgangsydelse m.v. (§1, nr. 5 og § 3 er trådt i kraft den 3.  

 juli 1998).
 11)   Omhandler særlig  

 pensionsopsparing (trådt i kraft den 3. juli 1998).
 12)   Omhandler udvidet ungeindsats,  

 afkortning af dagpengeperioden, fremrykning af aktivperioden m.v.
 13)   Omhandler ændring af adgangen  

 til den forlængede dagpengeret fra 50 år til 55 år.
 14)   Omhandler efterlønsbevis,  

 medlemsbidrag.
 15)   Omhandler fleksibel efterløn  

 m.v.
 16)   Omhandler efterlønsbevis.
 17)   Omhandler ændring af lov om en  

 aktiv arbejdsmarkedspolitik.
 18)   Omhandler delefterløn.
 19)   Omhandler  

 frivillig indbetaling af ATP for selvstændige på  

 efterløn.
