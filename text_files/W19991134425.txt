 Der blev klaget over både operationen og den lægelige  

 information forud for indgrebet.
Kritik af lægelig information efter  

 præmedicinering Nævnet fandt, at selve operationen var velbegrundet  

 og udført i overensstemmelse med anerkendt praksis.
Nævnet fandt  

 imidlertid, at den opererende overlæge havde udvist manglende omhu og  

 samvittighedsfuldhed ved den lægelige information af patienten forud  

 for indgrebet.
Det var i den forbindelse oplyst, at patienten ikke forud for  

 operationsdagen havde været til forundersøgelse eller  

 patientorientering på sygehuset.
Ca. ½ time før operationen og  

 inden den egentlige bedøvelse blev patienten tilset af  

 operatøren, som informerede nærmere om indgrebet, herunder at  

 det var planen at fjerne en del af storetåens yderstykke.
Nævnet lagde ved sin kritik vægt på, at  

 patienten først umiddelbart før operationen blev informeret  

 nærmere om indgrebets art og omfang.
Operationsforberedelserne var  

 kommet i gang, idet patienten var præmedicineret og befandt sig  

 på operationslejet.
Nævnet lagde endvidere vægt på,  

 at patienten på det tidspunkt, da informationen blev givet, var under  

 påvirkning af ikke ubetydelige mængder af beroligende medicin med  

 angstdæmpende og sløvende virkning.
Nævnet fandt herefter,  

 at informationens tidspunktet og omstændigheder ikke var egnede til at  

 give patienten mulighed for de fornødne overvejelser, inden hun  

 bestemte sig for indgrebet.
Nævnet bemærkede, at afdelingens instruks  

 indeholdt en nærmere beskrivelse af fremgangsmåden ved behandling  

 af ambulante kirurgiske patienter.
Ifølge denne instruks skulle  

 informationen af patienten om planlagte indgreb foregå på  

 afdelingen inden et narkosetilsyn og en eventuel heraf følgende  

 præmedicinering.
