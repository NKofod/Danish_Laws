Antaget, at Dansk Flygtningehjælp kan registrere sager, der indeholder  

 oplysninger om enkeltpersoners rent private forhold,  

 idet Dansk Flygtningehjælp i henhold til lov er forpligtet til at udtale sig  

 om sagen.
Endvidere antaget, at et edb-register med personhenførbare op  

 lysninger om rent private forhold ikke kan anses for at være i strid med lov  

 om private registre § 3, stk. 2, 1. pkt., idet oplysningerne bl.a. skal  

 benyttes ved behandling af ovennævnte sager.
 I redegørelsen fra Dansk Flygtningehjælp oplystes det,  

 at Dansk Flygtningehjælps asylafdeling i to manuelle arkiver registrerer  

 oplysninger om rent private forhold, samt at et edb-register på grundlag af  

 det ene manuelle register var under udarbejdelse.
Med hensyn til et arkiv med sager, som har været behandlet i henhold til  

 »åbenbart grundløs«-proceduren, er det i udlændingelovens § 53 a, stk. 3, fastsat, at en sag, før Direktoratet for Udlændinge kan  

 erklære den for »åbenbart grundløs«,  

 forelægges Dansk Flygtningehjælp ( asylafdelingen) til udtalelse.
 Da Dansk Flygtningehjælp således er forpligtet til at udtale sig om sagen  

 i henhold til udlændingelovens § 53 a, stk. 3, og da det er en forudsætning  

 for at udføre de pålagte opgaver i henhold til ovennævnte bestemmelse, at  

 asylafdelingen er i besiddelse af de konkrete sager, fandt Registertilsynet,  

 at det kan antages, at registreringen følger af anden lovgivning, jf. lov om  

 private registre m.v. § 3, stk. 2, 1. pkt.
For så vidt angår et arkiv med flygtningenævnssager bemærkedes, at dette  

 er opbygget som støtte for flygtningehjælpens medlemmer i Flygtningenævnet og  

 efter anmodning fra Flygtningenævnet om bistand med henblik på forsyning af  

 nævnet med generelle baggrundsinformationer, det vil sige i realiteten som  

 støtte for et offentligt organ.
Desuden har Dansk Flygtningehjælp en  

 selvstændig interesse i at registrere oplysningerne for at kunne benytte dem  

 ved behandling af »åbenbart grundløse«-sagerne.
Det var endvidere  

 oplyst, at der ikke videregives oplysninger fra registeret.
På denne baggrund  

 var Registertilsynet af den opfattelse, at registreringen kan siges at følge  

 af anden lovgivning, jf. lov om private registre m.v. § 3, stk. 2, 1. pkt.
Med hensyn til edb-registeret, som var under oprettelse, var det oplyst,  

 at identifikationsoplysninger udelades, men et registreringsnummer  

 registreres, som kan afdække ansøgerens identitet.
Ifølge § 1, stk. 2, i lov  

 om private registre m.v. forstås ved personoplysninger oplysninger, som kan  

 henføres til bestemte personer, selv om det forudsætter kendskab til  

 personnummer, registreringsnummer eller lignende særlige identifikationer.
Da  

 der således vil være mulighed for at afdække ansøgerens identitet gennem  

 registreringsnummeret, vil registeret være omfattet af lov om private  

 registre m.v.
Sagsresumeer fra edb-registeret vil, efter at en medarbejder  

 har sørget for en total anonymisering, kunne udleveres til advokater m.fl.
 Da oplysningerne i edb-registeret vil være de samme oplysninger, som  

 indgår i arkivet over flygtningenævnssager, fandt Registertilsynet  

 imidlertid, at det ikke kan anses for at være i strid med lov om private  

 registre m.v. § 3, stk. 2, 1. pkt., at oprette edb-registeret.
 Idet Registertilsynet som anført var af den opfattelse, at  

 flygtningehjælpens registreringspraksis ikke kan antages at stride mod lov om  

 private registre m.v. § 3, stk. 2, bortfaldt spørgsmålet om eventuel  

 tilladelse til registrering i medfør af § 3, stk. 3.
 Registertilsynet tog i øvrigt til efterretning, at Dansk Flygtningehjælp  

 ikke videregiver oplysninger om rent private forhold fra de to omhandlede  

 manuelle registre til andre, og at man fra edb-registeret alene agter at  

 overlade sagsresumeet til advokater m.v. i totalt anonymiseret form.
 Registertilsynets årsberetning 1988.
