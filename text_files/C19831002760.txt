 Optryk af monopoltilsynets bekendtgørelse nr. 3 af 14/2 1973, som ændret  

 ved bekendtgørelse nr. 21 af 13/6 1973 og nr. 16 af 28/6 1978.
FAKTURERING OG PRISSKILTNING AF AUTOREPARATIONER I medfør af § 9, stk. 1 og 3, i lov nr. 115 af 2. april 1971 om priser og  

 avancer fastsættes herved følgende bestemmelser om fakturering og skiltning  

 med priser:
§ 1 Afgrænsning Bestemmelserne gælder for autoreparationsvirksomheder og omfatter enhver  

 form for automobilreparation, herunder sikkerhedseftersyn, styretøjsudmåling,  

 motortest, cylinderarbejde, kølerreparation, karosseriarbejde, autolakering  

 og glarmesterarbejde.
 Stk. 2.  Bestemmelserne omfatter ikke vask og smøring,  

 rustbehandling, opladning af akkumulatorer, vulkanisering og skiftning af  

 dæk, hjulafbalancering samt nymontering af ekstraudstyr.
§ 2 Fakturering Virksomheder, der udfører reparationsarbejder, som omfattes af denne  

 bekendtgørelse, skal fakturere således, at følgende oplysninger fremgår af  

 fakturaen/regningen:
A.
Arbejdsløn:
B.
Reservedele og medgåede materialer:
 skal faktureres særskilt.
C.
Fremmed arbejde:
 skal faktureres særskilt med angivelse af arbejdsløn - dog uden de under  

 1-4 fastsatte specifikationer - reservedele og medgåede materialer.
Stk. 2.  Bestemmelserne i stk. 1 finder ikke anvendelse,  

 hvis der før arbejdets igangsættelse er truffet skriftlig aftale mellem  

 virksomheden og kunden om en anden afregningsform.
Pligten til specifikation  

 af fremmed arbejde gælder kun, hvis underleverandøren har foretaget en  

 specifikation.
§ 3 Skiltning I enhver virksomhed skal på et for kunderne iøjnefaldende sted være  

 anbragt et skilt med tydelig angivelse af de kundetimepriser, der beregnes  

 for arbejde udført efter faktisk medgået tid.
 Stk. 2.  Anvender virksomheden standardtider, skal dette  

 oplyses på et skilt med angivelse af den uddebiteringsfaktor, der anvendes.  

 Standardtiderne skal fremgå af et katalog, der på forlangende skal forevises  

 kunden, hvilket ligeledes skal oplyses på skiltet.
Stk. 3.  Faktureres der efter præstationspriser, skal  

 virksomheden oplyse dette på et skilt.
Priserne skal på forhånd være angivet  

 i en prisliste, der på forlangende skal forevises kunden, hvilket ligeledes  

 skal oplyses på skiltet.
§ 4 Dokumentation Samtlige virksomheder skal føre arbejdskort eller hertil svarende  

 dokumentation for enhver reparation, hvoraf fremgår den til reparationen  

 faktisk medgåede arbejdstid, jfr. lovens § 11.
§ 5 Straffebestemmelser Overtrædelse af foranstående bestemmelser straffes i henhold til lovens §  

 14, stk. 1, med bøde eller hæfte.
§ 6 Ikrafttræden Bekendtgørelsen træder i kraft den 1. juli 1973.
VEJLEDNING TIL MONOPOLTILSYNETS BEKENDTGØRELSE NR. 3 AF 14. FEBRUAR 1973 SOM ÆNDRET VED BEKENDTGØRELSE NR. 21 AF 13. JUNI 1973 OG NR. 16 AF 28. JUNI 1978 OM FAKTURERING OG PRISSKILTNING AF AUTOREPARATIONER Afgrænsning Bestemmelserne påbyder fra 1. juli 1973 autoreparationsværksteder at  

 foretage fakturering og skiltning for enhver form for automobilreparation,  

 herunder sikkerhedseftersyn, styretøjsudmåling, motortest, cylinderarbejde,  

 kølereparation, karosseriarbejde, autolakering og glarmesterarbejde.
 Vask, smøring, rustbehandling, opladning af akkumulatorer, vulkanisering  

 og skiftning af dæk, hjulafbalancering samt nymontering af ekstraudstyr er  

 undtaget fra fakturerings- og skiltningsbestemmelserne.
 Endvidere finder faktureringsbestemmelsen ikke anvendelse i de tilfælde,  

 hvor der før arbejdets igangsættelse er truffet skriftlig aftale mellem  

 værkstedet og kunden om andre end de i det følgende beskrevne  

 afregningsformer.
 Det bemærkes, at bekendtgørelsens bestemmelser også omfatter  

 underleverandørers fakturering til hovedleverandør.
Fakturering Der skal faktureres således, at arbejdsløn, reservedele samt fremmed  

 arbejde fremgår af fakturaen/regningen.
Arbejdsløn Faktureringspligten med hensyn til udgiften til arbejdsløn opfyldes ved,  

 at der på fakturaen/regningen anføres følgende fire sæt af oplysninger alt  

 efter, hvilke faktureringsformer værkstedet i det enkelte tilfælde benytter  

 sig af:
 1. Antal faktisk medgåede arbejdstimer og  

 kundetimepriser herfor.
 Ved »faktisk medgåede arbejdstimer« forstås det antal  

 arbejdstimer, som er anvendt til det pågældende arbejdes udførelse, herunder  

 den medgåede tid til fejlfinding, instruktion, kontrol, afhentning og  

 udbringning samt »personlig« tid.
Ved »kundetimeprisen« forstås den pris, der beregnes for en  

 solgt arbejdstime.
Lærlingetimer og arbejdsmandstimer kan omregnes til  

 svendetimer, eller der kan beregnes særskilte timepriser for lærlinge og  

 arbejdsmænd.
 2. Forud fastlagte standardtider og  

 uddebiteringsfaktor pr. standardtidsenhed:
 Ved »forud fastlagte standardtider« forstås de tider, der ifølge  

 foreliggende kataloger, lister o.lign. viser de enkelte reparationers  

 varighed i standardtidsenheder.
 De anvendte standardtidsenheder ganges med den pr. enhed fastsatte pris  

 (uddebiteringsfaktoren), hvorved prisen for reparationsarbejdet fremkommer.
 3. Antal forud aftalte timer og timepris herfor.
 Ved »forud aftalte timer og timepris herfor« menes det antal  

 timer og den timepris, værkstedet og kunden forud er blevet enige om for  

 udførelse af en bestemt reparation.
 4. Forud fastsat præstationspris.
Herved forstås den forud fastsatte pris for udførelse af et bestemt  

 reparationsarbejde.
Prisen skal fremgå af et priskatalog eller af prislister,  

 som er udarbejdet enten af automobilfabrikken eller af det enkelte værksted  

 eventuelt i samarbejde med andre værksteder.
 Til punkt 1-3 bemærkes, at den samlede tid for de 3 grupper hver for sig  

 skal anføres på fakturaen/regningen.
 Såfremt der tages betaling for faktisk udført overarbejde eller arbejde på  

 lørdage og søndage, skal dette være aftalt forud med kunden og faktureres  

 særskilt.
Reservedele og medgåede materialer Medens »reservedele« skal være faktureret særskilt, kan  

 hjælpematerialer enten faktureres særskilt (enkeltvis eller samlet) eller  

 prisen kan være indeholdt i kundetimeprisen.
Fremmed arbejde Ved »fremmed arbejde« forstås reparationsarbejde udført af en  

 underleverandør.
 Underleverandøren, hvis arbejde er omfattet af faktureringspligten, jfr.  

 bekendtgørelsens § 1, stk. 1, skal udfærdige faktura til hovedleverandøren i  

 overensstemmelse med bekendtgørelsens faktureringsforskrifter.
 Hovedleverandøren skal i sin fakturering til kunden foretage en  

 specifikation af »fremmed arbejde« efter fagområde (autolakering,  

 glarmesterarbejde etc.).
 Endvidere skal hovedleverandøren for hvert enkelt fagområde foretage en  

 specifikation på arbejdsløn og materialer, dog kun såfremt underleverandøren  

 har foretaget en sådan specifikation.
Skiltning Der skal i hvert enkelt værksted, der udfører autoreparation, som omfattes  

 af bekendtgørelsen, på et for kunderne iøjnefaldende sted være anbragt et  

 eller flere letlæselige skilte med følgende oplysning om værkstedets  

 prisberegning:
 Hvis der faktureres arbejde efter faktisk medgået tid, skal den fastsatte  

 kundetimepris oplyses.
 Hvis der faktureres efter standardtid, skal prisen pr. standardtidsenhed  

 oplyses, ligesom de fastsatte standardtider skal fremgå af et katalog, der  

 forevises på kundens forlangende.
 Hvis der anvendes præstationspriser, skal dette oplyses på skiltet,  

 ligesom priserne for de enkelte reparationer på forhånd skal være angivet i  

 prisliste eller priskatalog, som på forlangende af kunden skal forevises  

 denne.
Dokumentation Arbejdskort eller hertil svarende dokumentation skal føres for at  

 muliggøre kontrol med, at de overfor kunderne fakturerede og skiltede  

 oplysninger svarer til de faktiske forhold.
 Til dette formål må værkstedet over for monopoltilsynet kunne oplyse  

 følgende:
 Arbejdskortene skal også udvise den tid, der af mester og medarbejdende  

 værkførere er anvendt til reparationsarbejde, såfremt denne tid faktureres  

 til kunderne.
 Udfyldelse af arbejdskort el.lign. kan foretages af det produktive  

 personale, af de til værkstedet knyttede funktionærer eller af mester.
 I de tilfælde, hvor et værksted udelukkende udfører reparationsarbejde på  

 standardtider, forud aftalt tid eller til præstationspriser, vil der efter  

 ansøgning, der indsendes til Monopoltilsynet, Nørregade 49, 1165 København K,  

 kunne undtages fra kravet om dokumentation.
 Arbejdskort o.lign. skal opbevares i mindst et år fra reparationernes  

 færdiggørelse.
