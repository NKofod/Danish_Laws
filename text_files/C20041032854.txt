Skrivelse  

 med orientering om lov om ændring af lov om social service, lov om social  

 pension og lov om højeste, mellemste, forhøjet almindelig og almindelig  

 førtidspension m.v. (Udvidelse af den personkreds, der er berettiget til  

 plejevederlag ved pasning af nærstående døende) Folketinget har fredag den 17. december 2004 vedtaget L 116   

 Forslag til lov om ændring af lov om social service  

,  

  

 lov om social pension og lov om højeste, mellemste, forhøjet  

 almindelig og almindelig førtidspension m.v. (Udvidelse af den personkreds,  

 der  

 er berettiget til plejevederlag ved pasning af nærstående døende).
 Lovforslaget som vedtaget ved 3. behandlingen vedlægges til  

 orientering.
 Loven træder i kraft 1. januar 2005.
Udvidelse af personkredsen Efter lovændringen vil alle personer, der passer en døende  

 nærstående i hjemmet, kunne få plejevederlag efter servicelovens § 104.
Plejevederlag ydes således ikke længere som kompensation for  

 tabt arbejdsindtægt.
Personer uden for arbejdsmarkedet vil fremover også  

 kunne  

 få plejevederlag.
Det drejer sig f.eks. om hjemmegående ægtefæller,  

 studerende  

 m.fl.
 Det er fortsat en forudsætning, at den døende er indforstået med  

 ordningen, og at kommunen vurderer, at den pågældende plejer kan løfte  

 opgaven.
Størrelsen af plejevederlaget Der indføres et skattepligtigt minimumsbeløb, jf. servicelovens § 105,  

 stk. 2, som plejeren altid mindst er sikret i plejevederlag.
Minimumsbeløbet  

 udgør 11.609 kr. månedligt (2005-niveau), hvilket svarer til 82 procent af  

 sygedagpengenes maksimumsbeløb.
De hidtidige regler om, at plejevederlaget udgør 1,5 gange det  

 dagpengebeløb, som modtageren ville have ret til i tilfælde af egen sygdom,  

 gælder fortsat.
Hvis et plejevederlag beregnet på denne måde er mindre end  

 minimumsbeløbet, kan modtageren vælge at få udbetalt minimumsbeløbet.
 Personer, som ikke er berettiget til sygedagpenge, får udbetalt  

 minimumsbeløbet.
Samordning med andre offentlige forsørgelsesydelser Minimumsbeløbet kan ikke udbetales sammen med en anden offentlig  

 forsørgelsesydelse.
Modtager ansøgeren en anden forsørgelsesydelse skal  

 udbetalingen heraf derfor ophøre i den periode, hvor der udbetales  

 plejevederlag.  

 Ydelser, der forudsætter, at pågældende modtager en anden offentlig  

 forsørgelsesydelse (som bortfalder), vil dermed også bortfalde.
Fx vil en  

 folkepensionist,  

 der overgår til at modtage plejevederlag, ikke kunne modtage boligydelse  

 samtidig  

 med plejevederlaget.
En ansøger om plejevederlag har pligt til at oplyse kommunen om,  

 hvorvidt pågældende modtager andre forsørgelsesydelser.
Ansøgeren har også  

 oplysningspligt over for den myndighed, som hidtil har udbetalt den  

 pågældende  

 forsørgelsesydelse.
Kommunen bør gøre ansøgeren opmærksom på denne  

 oplysningspligt.
Der er ikke fastsat regler om, hvordan plejevederlaget  

 udbetales.
Kommunen kan således tilrettelægge udbetalingen på den måde, der  

 skønnes mest hensigtsmæssig.
Særligt vedrørende samordning med social pension Det er i lov om social pension og i lov om højeste, mellemste,  

 forhøjet almindelig og almindelig førtidspension m.v. fastsat, at  

 pensionsudbetalingen  

 standser med virkning fra den 1. i måneden efter, at der er bevilget  

 plejevederlag,  

 når der kan udbetales plejevederlag fra tidspunktet for ophøret af  

 pensionsudbetalingen.
Udbetalingen af pension genoptages med virkning fra den 1. første  

 i den måned, hvor den døende dør, eller modtageren af plejevederlag anmoder  

 herom.
Derved sikres det, at den længstlevende har ret til  

 efterlevelsespension,  

 hvis der var tale om to gifte eller samlevende pensionister.
Ligeledes vil  

 den  

 pågældende kunne være berettiget til boligydelse i den måned.
Hvis der er udbetalt plejevederlag for dødsfaldsmåneden skal  

 dette tilbagebetales.
Der kan dog ikke kræves tilbagebetalt mere, end der er  

 dækning for i den pågældende måneds pension.
 Genoptagelse af pensionsudbetalingen sker uden ansøgning.  

 Pensionssagen skal således ikke genoptages i forbindelse med, at  

 pensionsudbetalingen genoptages.
Rådgivning For fx folkepensionister kan det være vanskeligt at overskue, om  

 det er mere fordelagtigt at modtage plejevederlag end folkepension.
Det  

 skyldes, at der skal tages hensyn til konsekvenserne for pågældendes  

 boligydelse, varmetillæg og andre ordninger, som forudsætter, at pågældende  

 modtager pension.
Det samme kan gøre sig gældende i forhold til andre  

 offentlige forsørgelsesydelser.
I den forbindelse er kommunen forpligtiget  

 til  

 at rådgive den pågældende om, hvad der er mest fordelagtigt for den enkelte.
En præcisering Det er blevet præciseret i loven, at selvstændige, der har forsikret  

 sig med ret til sygedagpenge fra 3.fraværesdag, har ret plejevederlag fra 1.  

 fraværsdag.
Forholdet til EU-retten Vederlag i forbindelse med pasning af nærstående døende er  

 omfattet af fællesskabsrettens regler om koordinering af sociale  

 sikringsordninger for vandrende arbejdstagere.
I henhold til EF-forordning  

 nr.  

 1408/71 er vederlaget en kontantydelse ved sygdom, hvis den erstatter en  

 arbejdsindtægt.
De personer, der er omfattet af forordningens personkreds,  

 kan  

 derfor medtage vederlaget inden for EU-EØS-Schweiz-området, når vederlaget  

 erstatter en arbejdsindtægt.
En EU-statsborger, som er socialsikret i Danmark  

 og som er beskæftiget inden for EU-EØS-Schweiz området, vil derfor kunne få  

 udbetalt plejevederlag, når pågældende passer en nærstående døende, der bor  

 inden for dette område, når servicelovens betingelser i øvrigt er opfyldt.
Refusionsordning, L 34 Folketinget har den 17. december 2004 også vedtaget L 34 -  

 Forslag til lov om ændring af lov om orlov til lønmodtagere, der passer  

 nærtstående med handicap eller alvorlig sygdom, og lov om social service (Ret  

 til orlov til pasning af døende og ret til refusion til en arbejdsgiver, der  

 yder løn under fravær).  

  

 Loven træder i  

 kraft 1. april 2005.
Denne lov indfører en ret til orlov til pasning af døende for  

 lønmodtagere.
Desuden er der sket en ændring af servicelovens bestemmelser om  

 plejevederlag ved pasning af nærstående døende, der gør det muligt at  

 udbetale  

 plejevederlaget som refusion til en arbejdsgiver, der yder løn under orloven.
Udbetaling af refusion til arbejdsgiveren forudsætter, at der  

 udbetales fuld løn i plejeperioden, således at den ansatte ikke får et  

 indtægtstab.
Det plejevederlag, der kan udbetales i refusion, er  

 plejevederlag  

 beregnet med udgangspunkt i det sygedagpengebeløb, som pågældende ville have  

 ret til i tilfælde af egen sygdom (servicelovens § 105, stk.1).
Det fremsatte lovforslag med bemærkninger kan læses på Den  

 Sociale Portal: http://www.social.dk.
Se under lovgivning  lovforslag  

   

 fremsatte  aktuelle folketingssamling.
Her er også et link til  

 Folketingets  

 behandling af forslaget, herunder ændringsforslag og svar på stillede  

 spørgsmål.
Socialministeriet, den 20. december  

 2004 Bent Nielsen Bilag 1 Vedtaget af Folketinget ved  

 3.  

 behandling den 17. december 2004 Forslag til Lov  

 om ændring af lov om social service, lov om social  

  

 pension og lov om højeste, mellemste, forhøjet almindelig og  

  

 almindelig førtidspension m.v.
(Udvidelse af den personkreds, der er berettiget til  

 plejevederlag ved pasning af nærstående døende) § 1 I lov om social service, jf. lovbekendtgørelse nr. 708  

 af 29. juni 2004, foretages følgende ændringer:
 1.  

  

 I  

  

 § 104  

  

 ændres »godtgørelse for tabt  

 arbejdsindtægt (plejevederlag)« til: »plejevederlag som nævnt i § 105«.
 2.  


  

 § 105  

  

 affattes således:
»§ 105.  

  

 Plejevederlaget svarer til 1,5 gange det dagpengebeløb, som modtageren i  

 tilfælde af egen sygdom ville have ret til efter lov om dagpenge ved sygdom  

 eller fødsel, jf. dog stk. 2. Selvstændige erhvervsdrivende, der ikke er  

 tilmeldt den frivillige forsikring, eller som i henhold til den frivillige  

 forsikring har ret til dagpenge fra 3. fraværsdag, kan få udbetalt  

 plejevederlag fra 1. fraværsdag.
Plejevederlaget kan ikke overstige den  

 hidtidige indtægt, jf. § 9 i lov om dagpenge ved sygdom eller fødsel Stk. 2.  

  

 Personer, som  

 ikke er berettiget til plejevederlag efter stk. 1, får udbetalt 11.609 kr.  

 månedligt  

 i plejevederlag.
Personer, som er berettiget til plejevederlag efter stk. 1,  

 kan vælge i stedet at få udbetalt et plejevederlag som anført i 1. pkt.  

 Plejevederlaget kan i dette tilfælde, jf. 1. og 2. pkt., ikke udbetales  

 sammen  

 med en anden offentlig forsørgelsesydelse.
Hvis flere personer deles om  

 plejeopgaven, nedsættes beløbet svarende til den pågældendes forholdsmæssige  

 andel af plejeopgaven.
 Stk. 3.  

  

 Hvis flere  

 personer deles om plejeopgaven, kan det samlede plejevederlag ikke overstige  

 1,5 gange det maksimale sygedagpengebeløb efter § 9, stk. 2, i lov om  

 dagpenge ved sygdom eller fødsel.
Stk. 4.  

  

 I ganske særlige  

 tilfælde kan kommunalbestyrelsen beslutte at yde plejevederlag med et højere  

 beløb end anført i stk. 1-3.« 3.  

  

 I  

  

 § 136  

  

 indsættes som  

  

 stk. 10:
»Stk. 10.  

  

 Det beløb, der  

 er nævnt i § 105, stk. 2, reguleres én gang årligt den 1. januar med  

 satsreguleringsprocenten,  

 jf. lov om en satsreguleringsprocent.
Beløbet afrundes til nærmeste  

 kronebeløb.  

 Reguleringen foretages første gang pr. 1. januar 2006.« § 2 I lov om social pension, jf. lovbekendtgørelse nr. 42  

 af 28. januar 2004, som ændret ved § 1 i lov nr. 319 af 5. maj 2004 og  

 lov  

 nr. 471 af 9. juni 2004, foretages følgende ændring:
 1.  

  

 Efter  

 § 38 indsættes:
 »§ 38 a.  

  

 Udbetalingen af pension ophører med virkning fra den 1. i måneden efter, at  

 der  

 er truffet afgørelse om, at modtageren har ret til plejevederlag efter  

 § 105, stk. 2, i lov om social service, når modtageren kan få  

 udbetalt plejevederlag fra tidspunktet for ophøret af pensionsudbetalingen.
Stk. 2.  

  

 Udbetalingen  

 af pension, jf. stk. 1, genoptages med virkning fra den 1. i den måned,  

 hvor den nærstående dør eller den pågældende anmoder om genoptagelse.« § 3 I lov nr. 1164 af 19. december 2003 om højeste,  

 mellemste, forhøjet almindelig og almindelig førtidspension m.v., som ændret  

 ved § 3 i lov nr. 319 af 5. maj 2004, foretages følgende ændring:
 1.  

  

 Efter  

 § 37 indsættes:
 »§ 37 a.  

  

 Udbetalingen af pension ophører med virkning fra den 1. i måneden efter, at  

 der  

 er truffet afgørelse om, at modtageren har ret til plejevederlag efter  

 § 105, stk. 2, i lov om social service, når modtageren kan få  

 udbetalt plejevederlag fra tidspunktet for ophøret af pensionsudbetalingen.
Stk. 2.  

  

 Udbetalingen af pension, jf. stk. 1, genoptages med virkning fra den 1.  

 i  

 den måned, hvor den nærstående dør eller den pågældende anmoder om  

 genoptagelse.« § 4 Loven træder i kraft den 1. januar 2005.
