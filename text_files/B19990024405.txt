Bekendtgørelse om  

 fjerkrækontrol1) ) I medfør af §§ 2, 12 og 15, § 19, stk. 1,  

 § 20, § 24, stk. 1, og § 27, stk. 3 og 4, i lov nr.  

 343 af 14. maj 1992 om kød, §§ 3 og 4, § 5, stk. 1,  

 §§ 9 og 10 og § 15, stk. 2 og § 16, i lov nr. 1106 af 21.  

 december 1994 om zoonoser fastsættes:
Undersøgelse før slagtningen § 1. Tidligst 72 timer før levering til  

 fjerkræslagteri skal kyllinger, høns, gæs, ænder og  

 kalkuner underkastes kontrol af Veterinær- og  

 Fødevaredirektoratet i oprindelsesbesætningen (AM-kontrol).  

 Herfra undtages dog besætninger, der leverer mindre end 20.000  

 høns eller kyllinger, 15.000 ænder eller 10.000 gæs eller  

 kalkuner pr. år.
 Stk. 2. Veterinær- og Fødevaredirektoratet kan i  

 særlige tilfælde fravige kravet i stk. 1.
§ 2. AM-kontrollen skal omfatte forhold, der er af  

 betydning for den veterinære bedømmelse af flokken, heriblandt  

 især 1)	anvendelse af lægemidler og fodertilsætningsstoffer  

 m.m., herunder at tilbageholdelsestider er overholdt, 2)	forekomst af zoonoser samt 3)	forekomst af øjensynligt syge eller stærkt tilsmudsede  

 dyr.
 Stk. 2. Undersøgelsen skal foregå ved  

 tilstrækkeligt dagslys eller kunstig belysning, der kan sidestilles  

 hermed.
 Stk. 3. I forbindelse med AM-kontrollen skal AM-dyrlægen  

 vejlede producenten om forhold af betydning for sygdomsproblemer i  

 besætningen.
 Stk. 4. Som led i kontrollen skal den ansvarlige for en  

 slagtefjerkræflok foranledige, at materiale udtages fra hvert  

 fjerkræhus og indsendes til laboratoriemæssig  

 undersøgelse, tidligst 4 uger før og senest 2 uger før  

 slagtning efter Veterinær- og Fødevaredirektoratets anvisning.  

 Prøverne skal indsendes til Statens Veterinære  

 Serumlaboratorium, Hangøvej 2, 8200 Århus N.
 Stk. 5. Som led i kontrollen kan materiale udtages og  

 indsendes til andre laboratoriemæssige undersøgelser.
 § 3. Ejeren eller dennes repræsentant skal  

 til AM-dyrlægen afgive de af Veterinær- og  

 Fødevaredirektoratet specificerede produktionsdata, jf. bilaget til  

 bekendtgørelse nr. 878 af 20. oktober 1994 om fersk  

 fjerkrækød, kapitel VI.
 § 4. Transportmidler, kasser, vogne m.m. skal  

 inden afhentningen af slagtedyr til fjerkræslagterierne være  

 renset og desinficeret.
§ 5. Fjerkræ, der ikke er underkastet  

 AM-kontrol, jf. § 1, 2. pkt., eller hvor der er gået mere end 24  

 timer siden AM-kontrol, skal undersøges inden 24 timer efter dets  

 ankomst til slagteriet.
Denne undersøgelse skal gentages umiddelbart  

 før slagtning, hvis der er gået mere end 24 timer siden det  

 levende syn på slagteriet.
§ 6. Hvis der hos en producent inspiceres et hold  

 fjerkræ, der indeholder særligt mange syge dyr, eller som  

 må antages at have været i kontakt med dyr, der lider af  

 alvorlige smitsomme sygdomme på en sådan måde, at disse  

 sygdomme kan være overført til det pågældende hold  

 fjerkræ, skal holdet slagtes som det sidste på dagen og adskilt  

 fra de øvrige slagtninger.
I disse tilfælde kan  

 veterinærkontrollen påbyde slagtehastigheden nedsat.  

 AM-dyrlægen kan i visse tilfælde påbyde udsættelse af  

 slagtningen.
Tomgangsperiode § 7. Før hver indsættelse af nyt  

 fjerkræ i huse, hvor der har været fjerkræ inficeret med  

 Salmonella Enteritidis eller Salmonella Typhimurium, skal AM-dyrlægen  

 udtage prøver til undersøgelse på Statens  

 Veterinære Serumlaboratorium, Hangøvej 2, 8200 Århus N,  

 til kontrol af, at den nødvendige rengøring har fundet  

 sted.
 Stk. 2. Såfremt der ved denne undersøgelse  

 konstateres positive prøver af ovennævnte serotyper, skal  

 fjerkræproducenten efter den nærmest påfølgende  

 rotation etablere en tomgangsperiode på mindst 14 dage, hvor der skal  

 foretages ekstraordinær rengøring og desinfektion samt grundig  

 udluftning og tørring af pågældende huse.
Undersøgelse efter slagtningen § 8. Undersøgelse efter slagtningen skal  

 omfatte følgende:
 1)	Udvendig kontrol (benkontrol), herunder frasortering af  

 slagtekroppe, der viser tegn på sygdom eller beskadigelse.
 2)	Kontrol på udtagningslinien (exviscerationslinien) af  

 slagtekroppe med tilhørende organer, der såfremt disse udviser  

 tegn på sygdom eller beskadigelse, skal frasorteres.
§ 9. Den udvendige kontrol varetages af  

 veterinærkontrollen.
Frasortering kan dog foretages med bistand af  

 slagteripersonalet.
Stk. 2. Kontrollen på udtagningslinien varetages af  

 veterinærkontrollen.
Frasortering på udtagningslinien kan dog  

 foretages af slagteripersonale under overvågning af  

 veterinærkontrollen.
 § 10. Kasserede dyr skal hurtigst muligt fjernes  

 fra slagtelokalerne på en hygiejnisk forsvarlig måde.
 Stk. 2. Ved lidelser, der kræver nærmere  

 undersøgelse, skal dyrekroppen tilbageholdes.
 Stk. 3. Veterinærkontrollen afgør, om de  

 frasorterede kroppe og organer kan godkendes til menneskeføde eller  

 skal kasseres.
 Stk. 4. Undersøgelsen skal foregå ved en  

 lysintensitet på kontrolpladserne på mindst 540 Lux.
 § 11. Den ansvarlige for slagteriet skal i det  

 omfang, veterinærkontrollen finder det nødvendigt, stille  

 slagteripersonale til rådighed til de i § 9 nævnte  

 opgaver.
 Stk. 2. Slagteripersonalets bistand til frasortering sker  

 under ansvar overfor veterinærkontrollen, der for virksomhedens regning  

 skal oplære og godkende personalet.
 Straf, ikrafttræden m.m.
§ 12. Udgifter, der er forbundet med de i  

 bekendtgørelsen omhandlede undersøgelser, herunder AM-kontrol  

 og laboratoriemæssig undersøgelse af udtagne prøver,  

 afholdes af virksomheden i overensstemmelse med den til enhver tid  

 gældende bekendtgørelse om udgifter ved offentlig kontrol med  

 kød m.m.
Dog afholdes udgifter til laboratoriemæssige  

 undersøgelser for Salmonella, jf. bekendtgørelse om  

 overvågning af Salmonella i fjerkræ og fersk  

 fjerkrækød og om fund af multiresistent Salmonella Typhimurium  

 DT 104, §11, af Veterinær- og Fødevaredirektoratet.
 § 13. Med bøde straffes den, der  

 overtræder § 2, stk. 4, §§ 3, 4 eller § 7,  

 stk. 2 eller § 11, stk. 1, eller tilsidesætter  

 påbud fastsat i henhold til § 6.
Stk. 2. Straffen kan, jf. § 27, stk. 3, i  

 kødloven, stige til hæfte eller fængsel i indtil 1  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)	voldt skade på sundheden eller fremkaldt fare derfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 14. Bekendtgørelsen træder i kraft  

 den 1. maj 1999.
 Stk. 2. Samtidig ophæves bekendtgørelse nr. 284  

 af 2. maj 1995.
Veterinær- og Fødevaredirektoratet, den 22.  

 april 1999 P.D.V.Christian Halgaard /Christian Due-Thomsen 1)   

  Bekendtgørelsen indeholder bestemmelser, der gennemfører dele  

 af Rådets direktiv 71/118/EØF, som ændret ved direktiv  

 92/116/EØF, EF-tidende 1993, L 62, s. 1.
