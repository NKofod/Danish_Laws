Bekendtgørelse om  

 sundhedsrådgivningsaftaler i kvæg- og svinebesætninger I medfør af § 7 a, stk. 7-9, og § 19, stk. 3, i lov om  

 dyrlægegerning m.v., jf. lovbekendtgørelse nr. 825 af 30. august  

 2000 fastsættes:
 § 1. Bekendtgørelsen vedrører  

 aftaler om sundhedsrådgivning i en kvæg- eller  

 svinebesætning i henhold til dyrlægelovens § 7 a, stk. 4 og  

 5.
Stk. 2. Sundhedsrådgivningens formål er at  

 forbedre besætningens generelle sundhedsstatus og formindske  

 smitstoffers mulighed for at forårsage sygdom.
Formålet er  

 desuden at optimere medicinanvendelsen, herunder anvendelsen af antibiotika  

 med henblik på at mindske risikoen for resistensudvikling.
 § 2. En sundhedsrådgivningsaftale skal  

 indgås mellem besætningsejeren eller dennes repræsentant og  

 én dyrlæge (besætningsdyrlægen).
 Stk. 2. Ved besætningsejeren eller dennes  

 repræsentant forstås i denne bekendtgørelse den  

 person, der ejer, er drifts- eller på  

 anden måde juridisk ansvarlig for besætningen.
 Stk. 3. Aftalen skal indgås i skriftlig form ved  

 anvendelse af de i bilag 1 og 2 indsatte standardkontrakter og skal kunne  

 opsiges af begge parter med 1 måneds varsel.
 Stk. 4. Besætningsdyrlægen skal ved  

 indkøb eller receptordinering af lægemidler på apoteket  

 benytte det praksisnummer, der fremgår af  

 sundhedsrådgivningsaftalen.
 Stk. 5. Ændring af besætningsdyrlægens  

 praksisnummer skal inden 8 dage skriftligt meddeles fødevareregionen,  

 hvorunder besætningen hører.
 § 3. På ejendomme med både en  

 kvæg- og en svinebesætning kan der indgås en  

 sundhedsrådgivningsaftale for hver dyreart.
 Stk. 2. Der kan indgås  

 sundhedsrådgivningsaftaler for selvstændige, fysisk adskilte  

 besætninger af samme dyreart, der er registreret hver for sig som  

 selvstændige besætninger i Centralt HusdyrbrugsRegister (CHR). En  

 sundhedsrådgivningsaftale kan kun omfatte ét CHR-nummer.
 § 4. Besætningsdyrlægen skal inden 8  

 dage fra datoen for en sundhedsrådgivningsaftales indgåelse  

 fremsende kopi af den indgåede aftale til den fødevareregion,  

 hvorunder besætningen hører.
 Stk. 2. Opsigelse af en sundhedsrådgivningsaftale  

 skal af den opsigende part inden 8 dage meddeles fødevareregionen.
 § 5. Sundhedsrådgivning kan kun  

 udøves af besætningsdyrlægen eller én anden  

 dyrlæge, der er givet fuldmagt hertil af  

 besætningsdyrlægen, jf. stk.2.
Stk. 2. Fuldmagt sker ved udfyldelse af den i bilag 3  

 indsatte fuldmagtserklæring.
Kopi af fuldmagtserklæringen skal af  

 besætningsdyrlægen indsendes til fødevareregionen,  

 hvorunder besætningen hører, inden 8 dage fra datoen for  

 fuldmagtens ikrafttræden, dog senest den dag, hvor rettighederne i  

 henhold til fuldmagten udøves første gang.
I tilfælde af  

 fuldmagtens ophør skal besætningsdyrlægen skriftligt  

 underrette fødevareregionen herom senest 8 dage efter  

 ophør.
 § 6. Med grundlag i en  

 sundhedsrådgivningsaftale kan besætningsdyrlægen  

 receptordinere eller udlevere receptpligtige lægemidler til  

 besætningsejeren eller dennes repræsentant, jf.  

 dyrlægelovens § 7 a, stk. 4 og 5, såfremt bestemmelserne i  

 nærværende bekendtgørelse er overholdt.
Stk. 2. Ved akut opstået sygdom i en  

 besætning, for hvilken der er indgået en  

 sundhedsrådgivningsaftale, kan en dyrlæge omfattet af praksis-  

 eller vagtsamarbejde med besætningsdyrlægen på dennes vegne  

 receptordinere eller udlevere lægemidler til behandling af den akutte  

 sygdom i indtil 5 dage.
Besætningsdyrlægen skal straks orienteres  

 herom.
 § 7. En sundhedsrådgivningsaftale om  

 kvæg skal omfatte mindst 12 årlige rådgivningsbesøg,  

 hvoraf mindst 8 skal gennemføres af besætningsdyrlægen.  

 Rådgivningsbesøgene skal aflægges med et interval af  

 mindst 20 og højst 40 dage.
 Stk. 2. En sundhedsrådgivningsaftale om svin skal  

 omfatte mindst 12 årlige konsultationer, hvoraf mindst 6 skal  

 gennemføres som rådgivningsbesøg.  

 Besætningsdyrlægen skal gennemføre mindst 8 konsultationer  

 og heraf mindst 6 rådgivningsbesøg.  

 Rådgivningsbesøgene skal aflægges med et interval af  

 mindst 20 og højst 75 dage.
 Stk. 3. Et rådgivningsbesøg skal mindst  

 omfatte det i bilag 1 (svinebesætning) eller bilag 2  

 (kvægbesætning) beskrevne indhold.
 Stk. 4. Et rådgivningsbesøg kan kun  

 gennemføres, såfremt ejeren eller dennes repræsentant er  

 tilstede.
 Stk. 5. Den del af en kvægbesætning, der er  

 på varig sommergræsning, er i perioden undtaget fra de i stk. 1  

 anførte betingelser.
 § 8. Besætningsejeren eller dennes  

 repræsentant skal mellem rådgivningsbesøgene foretage  

 optegnelse over medicinanvendelse, sygdomstilfælde og dødsfald i  

 besætningen.
Stk. 2. Optegnelserne skal være samlede og  

 overskuelige.
Besætningsejeren eller dennes repræsentant skal ved  

 hvert rådgivningsbesøg forelægge  

 besætningsdyrlægen optegnelserne, jf. § 11, stk. 2.
§ 9. Besætningsdyrlægen afslutter  

 hvert rådgivningsbesøg i besætningen med en skriftlig  

 besøgsrapport.
Besøgsrapporten skal indeholde  

 følgende:
 1)	Beskrivelse af udbredelsen af de på besøgsdagen  

 diagnosticerede sygdomme i alle staldafsnit.
 2)	Beskrivelse af umiddelbare mangler vedrørende fodring, klima-  

 og staldforhold.
 3)	Vurdering af besætningens sundhedsmæssige status i  

 relation til produktionsdata i den forgangne periode.
 4)	Vurdering af iværksatte tiltag på baggrund af de  

 handlingsplaner, som har til hensigt at optimere medicinforbruget.
 5)	Handlingsplaner for den kommende periode på baggrund af nummer  

 1-4.
 Stk. 2. Besøgsrapporten skal underskrives af  

 besætningsdyrlægen og udleveres til besætningsejeren eller  

 dennes repræsentant, der ved underskrift bekræfter at have  

 deltaget i rådgivningsbesøget og at have modtaget rapporten.
§ 10. Besætningsdyrlægen skal  

 føre en journal med optegnelser for hver kontakt med  

 besætningen.
Journalen skal indeholde følgende:
 1)	Oplysning om receptordinerede og udleverede  lægemidler,  

 herunder præparatnavne, mængder og dosering, samt hvilke  

 sygdomme, der påtænkes behandlet.
 2)	Oplysning om de tilbageholdelsestider, der er meddelt over for  

 besætningsejeren eller dennes repræsentant.
 3)	I forbindelse med hvert rådgivningsbesøg kopi af  

 besætningsejerens optegnelser eller en månedsopgørelse  

 på baggrund heraf og oplysning om status med hensyn til ikke forbrugte  

 lægemidler.
 4)	Besætningsejerens eller dennes repræsentants skriftlige  

 bekræftelse af de anførte oplysningers rigtighed.
 5)	Resultater af laboratorieundersøgelser og anden  

 dokumentation, som danner baggrund for rådgivningsarbejdet.
 6)	Kopi af besøgsrapport.
Stk. 2. Den i stk. 1 omtalte journal skal opbevares af  

 besætningsdyrlægen i mindst 5 år.
Endvidere skal  

 besætningsejeren eller dennes repræsentant opbevare den i stk. 1,  

 nr. 6, anførte besøgsrapport i 5 år.
Journal og  

 besøgsrapport skal på forlangende umiddelbart forevises og  

 udleveres til kontrolmyndigheden.
 Stk. 3. Ved hvert rådgivningsbesøg skal  

 besætningsdyrlægen til besætningsejeren eller dennes  

 repræsentant udlevere kopi af de oplysninger, der er tilført  

 journalen.
 § 11. Besætningsejeren eller dennes  

 repræsentant er pligtig til at efterleve de handlingsplaner, som har  

 til hensigt at optimere medicinforbruget, og som fremgår af  

 besøgsrapporten.
 Stk. 2. Såfremt besætningsejeren eller dennes  

 repræsentant gentagne gange tilsidesætter sine forpligtelser i  

 henhold til stk. 1 eller bestemmelsen i § 8, stk. 2, 2. pkt.  

 vedrørende optegnelser, skal besætningsdyrlægen underrette  

 fødevareregionen herom.
 § 12. En sundhedsrådgivningsaftale, som ikke  

 er affattet eller som ikke efterleves i overensstemmelse med denne  

 bekendtgørelse, er ugyldig.
 § 13. Overtrædelse af § 2, stk.1 eller stk.  

 4-5, § 3, stk. 2, 2. pkt., §§ 4-6, § 7, stk. 1-4, § 8, stk. 1 eller stk. 2,  

 2. pkt. eller §§ 9-11 straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 14. Findes en besætningsejer eller dennes  

 repræsentant ved dom skyldig i grov eller gentagen overtrædelse  

 af § 2, stk. 1 eller stk. 3, § 3, stk. 2, 2. pkt., § 8, stk. 1 eller stk. 2,  

 2. pkt. eller § 11, kan besætningsejeren eller dennes  

 repræsentant efter § 19 a i lov om dyrlægegerning for en periode  

 af indtil 5 år frakendes retten til at behandle dyr under anvendelse af  

 receptpligtige lægemidler.
 § 15. Findes en dyrlæge skyldig i grov eller  

 gentagen overtrædelse af § 2, stk. 1 eller stk. 4-5, § 3, stk. 2, 2.  

 pkt., §§ 4-7, eller §§ 9-10, kan dyrlægen efter § 11 b i lov om  

 dyrlægegerning for en periode af indtil 5 år fratages retten til  

 at udlevere receptpligtige lægemidler.
 § 16. Bekendtgørelsen træder i kraft  

 den 27. november 2002.
 Stk. 2. Samtidig ophæves bekendtgørelse nr.  

 304 af 11. maj 1995 om sundhedsrådgivningsaftaler for kvæg- og  

 svinebesætninger.
 § 17. Bekendtgørelsen gælder ikke for  

 Grønland.
Fødevaredirektoratet, den 18. november  

 2002 P.D.V.Preben Willeberg /Anne Rath Petersen Bilag 1 Aftale om sundhedsrådgivning i  

 svinebesætninger jf. bekendtgørelse om  

 sundhedsrådgivningsaftaler for kvæg og svin.
Besætning Adresse:
 CHR-nr.:
 Tlf.nr.:
Besætningsdyrlæge Navn:
 Adresse:
 Autorisationsnummer:
 tlf.nr.:
 Praksisnummer:
 Evt. vagtsamarbejde, jf. bekendtgørelsens § 6, stk. 2:
 Praksisnumre:
 tlf.nr.:
 Undertegnede har den    .. indgået aftale om  

 sundhedsrådgivning i henhold til bekendtgørelse om  

 sundhedsrådgivningsaftaler for kvæg og svin.
Sundhedsrådgivningen omfatter en besætning bestående  

 af (besætningstype) (ca. antal dyr på tidspunktet for  

 aftalens indgåelse) Besætningsejeren/ dennes  

 repræsentant Besætningsdyrlæge Navn:
 Navn:
 Adresse:
 Adresse:
underskrift underskrift Bilag til aftalen om sundhedsrådgivning i  

 svinebesætninger Rådgivningens omfang:
 Aftalen omfatter 12 årlige konsultationer, hvoraf  

 mindst 6 skal gennemføres som rådgivningsbesøg.  

 Udgangspunktet for de mellemliggende konsultationer, som kan være  

 telefoniske, er de problemstillinger, som blev beskrevet i  

 besøgsrapporten ved sidste rådgivningsbesøg samt  

 efterfølgende observationer i besætningen.
 Rådgivningsbesøgets indhold:
A.
Besætningsgennemgangen omfatter:
 Gennemgang af den besætningsansvarliges optegnelser siden  

 sidste rådgivningsbesøg, jf. bekendtgørelsens § 8.
 Gennemgang af dyrlægens optegnelser i journal siden sidste  

 rådgivningsbesøg, jf. bekendtgørelsens § 10.
 En klinisk vurdering af den aktuelle sundhedstilstand i alle  

 staldafsnit.
 Umiddelbare tegn på mangler vedrørende fodring, klima-  

 og staldforhold i øvrigt.
B.
Vurdering af besætningens sundhedsmæssige status i  

 relation til produktionsresultater i den forgangne periode:
 Løbeafdeling og drægtighedsstald (dage fra  

 fravænning til 1. løbning, omløberprocent, brunstkontrol  

 og behandlingshyppighed).
 Farestald (antal levende fødte, antal dødfødte,  

 sygdomsprofil, og dødelighed i diegivningsperioden i relation til  

 alder, søernes sygdomsprofil, fra faring til fravænning og  

 udsætterårsager).
 Klimastald, ungsvinestald og slagtesvinestald (behandlingshyppighed).
 Eventuel SPF/MS/SKD kontrol og indberetning kan foretages i  

 forbindelse hermed.
C.
Tilrettelæggelse af en relevant registrering af sundhedsdata i  

 besætningen:
Besætningsdyrlægen er ansvarlig for  

 tilrettelæggelsen.
Det tilstræbes, at den koncentreres om nogle  

 få nøgledata, som har relation til produktionen.
D.
Identifikation af eventuelle besætningsproblemer:
 Der gennemføres en samlet analyse af  

 besætningsgennemgang og produktionsdata i relation til sundhedsdata.
 Omfanget af obduktioner, laboratorieundersøgelser og  

 supplerende registreringer vurderes i relation til denne analyse.
E.
Besøgsrapport:
 Rådgivningsbesøget afsluttes med en skriftlig  

 besøgsrapport, jf. bekendtgørelsens § 9.
Bilag 2 Aftale om sundhedsrådgivning i  

 kvægbesætninger jf. bekendtgørelse om  

 sundhedsrådgivningsaftaler i kvæg- og svinebesætninger.
Besætning Adresse:
 CHR-nr.:
 Tlf.nr.:
Besætningsdyrlæge Navn:
 Adresse:
 Autorisationsnummer:
 tlf.nr.:
 Praksisnummer:
 Evt. vagtsamarbejde, jf. bekendtgørelsens § 6, stk. 2:
 Praksisnumre:
 tlf.nr.:
 Undertegnede har den    .. indgået aftale om  

 sundhedsrådgivning i henhold til bekendtgørelse om  

 sundhedsrådgivningsaftaler for kvæg og svin.
Sundhedsrådgivningen omfatter en besætning bestående  

 af (besætningstype) (ca. antal dyr på tidspunktet for aftalens  

 indgåelse) Besætningsejeren/ dennes  

 repræsentant Besætningsdyrlæge Navn:
 Navn:
 Adresse:
 Adresse:
underskrift underskrift Bilag til aftalen om sundhedsrådgivning i  

 kvægbesætninger Rådgivningens omfang:
 Aftalen omfatter 12 årlige  

 rådgivningsbesøg.
 Rådgivningsbesøgets indhold:
A.
Besætningsgennemgangen omfatter:
 Gennemgang af den besætningsansvarliges optegnelser siden  

 sidste rådgivningsbesøg, jf. bekendtgørelsens § 8.
 Gennemgang af dyrlægens optegnelser i journal siden sidste  

 rådgivningsbesøg, jf. bekendtgørelsens § 10.
 En klinisk vurdering af den aktuelle sundhedstilstand i alle  

 staldafsnit.
 Umiddelbare tegn på mangler vedrørende fodring, klima-  

 og staldforhold i øvrigt.
B.
Vurdering af besætningens sundhedsmæssige status i  

 relation til produktionsresultater i den forgangne periode på baggrund  

 af indhentede produktionsdata.
C.
Tilrettelæggelse af en relevant registrering af sundhedsdata i  

 besætningen:
Besætningsdyrlægen er ansvarlig for  

 tilrettelæggelsen.
Det tilstræbes, at den koncentreres om nogle  

 få nøgledata, som har relation til produktionen.
D.
Identifikation af eventuelle besætningsproblemer:
 Der gennemføres en samlet analyse af  

 besætningsgennemgang og produktionsdata i relation til sundhedsdata.
 Omfanget af laboratorieundersøgelser m.m. og supplerende  

 registreringer vurderes i relation til denne analyse.
E.
Besøgsrapport:
 Rådgivningsbesøget afsluttes med en skriftlig  

 besøgsrapport, jf. bekendtgørelsens § 9.
Bilag 3 Erklæring om fuldmagt til at udføre  

 sundhedsrådgivning jf. § 5, stk. 2, i bekendtgørelse om  

 sundhedsrådgivningsaftaler for kvæg- og  

 svinebesætninger Dyrlæge Navn:
 Adresse:
 Autorisationsnummer:
 Praksisnummer:
 gives hermed fuldmagt til at udøve sundhedsrådgivning i  

 besætning:
 Adresse:
 CHR-nummer:
 Dyreart:
for hvilken nedennævnte besætningsdyrlæge har  

 indgået sundhedsrådgivningsaftale den Dato:
Besætningsdyrlæge Navn:
 Autorisationsnummer:
 Praksisnummer:
 Fuldmagtens ikrafttrædelsesdato:
