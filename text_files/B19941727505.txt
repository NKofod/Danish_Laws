I medfør af § 52 og § 149, stk. 10, i lov om luftfart, jf.  

 lovbekendtgørelse nr. 118 af 12. marts 1993, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 170 af 28. april 1985 om specifikation for flyvepladser, §  

 1, følgende: (*) 1. Pkt. 4.2 affattes således:
4.2 Det er en forudsætning for en etableringstilladelse, a. at det efter Statens Luftfartsvæsens opfattelse vil være rimeligt at  

 etablere det pågældende hjælpemiddel, b. at det pågældende hjælpemiddel er godkendt af Telestyrelsen, c. at  

 frekvens og sendetilladelse kan stilles til rådighed af Telestyrelsen, og d. at hjælpemidlet med tilhørende udstyr opfylder de tekniske  

 specifikationer, som i medfør af artikel 3 i Rådets direktiv 93/65/EØF af 19.  

 juli 1993 er gjort obligatoriske.
 Anm.: Statens Luftfartsvæsen indhenter tilladelse fra Telestyrelsen.  

 Tilladelser, der er nødvendige i medfør af anden lovgivning, er ikke omfattet  

 af denne BL og må indhentes af ansøgeren.
2. Ikrafttræden Denne BL træder i kraft den 19. juli 1994.
Statens Luftfartsvæsen, den 3. maj 1994 V.K.H.
Eggers /M.
Dambæk (*) BL'en indeholder bestemmelser, der for så vidt angår radionavigations-  

 og radiolandingshjælpemidler på jorden, gennemfører Rådets direktiv 93/65/EØF  

 af 19. juli 1993 om definition og anvendelse af kompatible tekniske  

 specifikationer for erhvervelse af udstyr og systemer til regulering af  

 lufttrafikken (air-traffic-management equipment and systems).
