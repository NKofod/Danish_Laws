 I tilslutning til Udenrigsministeriets bekendtgørelse nr. 57 af 20.
maj 1965 og nr. 12 af 13. februar 1978, Lovtidende C, meddeles det, at yderligere følgende lande med virkning fra de anførte datoer har ratificeret eller tiltrådt UNESCO-konventionen af 5. december 1958 angående international udveksling af publikationer:
 Brunei, til hvis territorium konventionens gyldighed var udstrakt inden  

 landets opnåelse af selvstændighed, har ved notifikation modtaget af UNESCOs  

 generaldirektør den 25. januar 1985 erklæret at ville være bundet af  

 konventionen.
Ligeledes har Dominica samt St.
Vincent og Grenadinerne, til hvis  

 territorier konventionens gyldighed også var udstrakt før deres opnåelse af  

 selvstændighed, ved notifikationer den 22. januar 1985 erklæret at ville  

 anvende konventionen foreløbigt og på basis af gensidighed.
Udenrigsministeriet, den 6. september  

 1989 F.M.
