 Ansøgning om mønsterbeskyttelse af elementer til konstruktionslegetøj  

 afslået, idet mønsteret ikke adskilte sig væsentligt fra, hvad der var kendt  

 før ansøgningens indleveringsdag.
År 1989, den 22. september afsagde Patentankenævnet (Grønning-Nielsen,  

 Hans Chr.
Thomsen, Gulmann) følgende K E N D E L S E i sagen j.nr.
M 2/87:
Klage fra Lars Fokdal og N.C.
Fokdal, Tranebjerg, v/Dansk Patent Kontor A/S over Patentdirektoratets afgørelse af 3. december 1986 af mønsteransøgning nr.  

 0071/84 efter indsigelse fra Lego A/S, Billund, v/Patentbureauet Hofman-Bang & Boutard A/S.
Den 15. februar 1985 bekendtgjordes en af Lars Fokdal og N.C.
Fokdal,  

 begge Tranebjerg, den 26. januar 1984 indleveret ansøgning om registrering af  

 et mønster for lb.nr. 1-7:elementer til konstruktionslegetøj.
 I skrivelse af 15. april 1985 nedlagde Interlego A/S, Billund, indsigelse  

 imod registrering af mønsteret, idet selskabet udtalte, at de viste elementer  

 løbenumrene 1-7 ikke adskilte sig væsentligt fra, hvad der var kendt før  

 ansøgningens indleveringsdag.
 Indsigeren anførte endvidere ved skrivelse af 11. juni 1985 følgende:
»Elementer til konstruktionslegetøj af den art, ansøgningen angår,  

 har allerede været kendt i mange år og har i hvert fald i en periode haft  

 betydelig salgssucces både her i landet og i en lang række andre lande.
Som  

 typiske eksempler herpå kan nævnes de af Meccano Ltd. og BILOtoy udviklede  

 byggesæt.
 I disse kendte byggesæt indgår som standarddele stangformede elementer med  

 en, to eller flere langsgående rækker huller, og som har varierende længder.  

 Sådanne elementer med en enkel række huller er allerede vist i den med vor  

 skrivelse af 15. april 1985 indsendte brochure fra Bilofix, og tilsvarende  

 elementer med to-eller flere - rækker huller er vist i BILOtoys i kopi  

 vedlagte brochure fra 1970, jfr. f.eks. side 4. Ansøgningens som løbenr. 1 og  

 4 betegnede elementer er på det nærmeste slaviske efterligninger af disse  

 kendte elementer og er således efter vor mening helt uegnede til  

 mønsterregistrering.
Ansøgningens som løbenr. 2 betegnede element adskiller sig alene fra de  

 allerede nævnte elementer med to rækker huller ved tillige at have et hul i  

 midten.
Vi mener imidlertid ikke, at der blot ved tilføjelsen af dette hul i  

 et i øvrigt kendt element er frembragt et mønster, der opfylder mønsterlovens  

 betingelser for registrering om, at det bedømt ud fra helhedsindtrykket  

 adskiller sig væsentligt fra, hvad der allerede er kendt.
Vi kan iøvrigt  

 vedr. dette element yderligere henvise til, at et element med midterhul, og  

 som alene adskiller sig fra ansøgningens løbenr. 2 ved at have et midterhul i  

 hver ende, er vist i Meccanos i kopi vedlagte brochureblad fra 1972.
Ansøgningens øvrige elementer adskiller sig fra de foran anførte dels ved  

 at være vinkelbukkede (løbenr 6 og 7), og dels ved, at nogle af deres huller  

 er erstattet med koblingstappe.
Iøvrigt svarer de nøje til de øvrige  

 elementer og udgør efter vor mening kun nærliggende varianter af disse.« Ansøgerne imødegik ved skrivelse af 4. oktober 1985 indsigelsen, idet man  

 bl.a. udtalte følgende:
 »Det med indsigelsen indleverede katalogmateriale viser eksempler på  

 konstruktionslegetøj, hvor der også anvendes pladeformede og med gennemgående  

 huller forsynede elementer, og vi kan være enige i, at løbenummer 1 og  

 løbenummer 4 umiddelbart har stor lighed med de elementer, der er vist i  

 brochuren fra BILOtoys.
Vi vil imidlertid mene, at mønstrene ifølge løbenummer 1 og løbenummer 4  

 er særprægede ved at være meget tynde pladeemner, der adskiller sig fra de  

 kraftige træelementer ved BILOtoys.
Dertil kommer, at løbenummer 1 og  

 løbenummer 4 indgår i en samregistrering med mønstre, som er absolut  

 særprægede.
Det forekommer derfor rimeligt at registrere de samhørende  

 mønstre under et.
Vi vil således mene, at løbenummer 6 og løbenummer 7 har en i sig selv  

 særpræget, vinkelbukket udformning og er i øvrigt i lighed med løbenummer 3  

 og løbenummer 5 forsynet med koblingstappe, som heller ikke ses at være kendt  

 fra det af indsigeren fremdragne materiale.
Endelig er løbenummer 2 da  

 særpræget ved at have et ekstra koblingshul midt mellem de to rækker af  

 koblingshuller.
Efter vor opfattelse har de bekendtgjorte mønstre det fornødne særpræg til  

 at være registreringsegnede, idet der her er tale om et vareområde, hvor der  

 i forvejen findes mange kendte mønstre, hvilket jo blandt andet indsigerens  

 materiale dokumenterer.« Indsigeren anførte hertil ved skrivelse af 10. december 1985, at de som  

 løbenummer 1 og løbenummer 4 viste mønstre på det nærmeste var slaviske  

 efterligninger af allerede kendte elementer, samt at det var mønsterretligt  

 uden betydning, om de pågældende elementer bestod af træ eller metal.
Hvad  

 ansøgningens øvrige løbenumre angik, fandt man ikke, at disse elementer kunne  

 anses for at adskille sig væsentligt fra allerede kendte elementer.
 I skrivelse af 3. december 1986 afslog direktoratet ansøgningen i medfør  

 af mønsterlovens § 15, jf. § 2, stk. 1, for såvidt angik løbenumrene 1, 2, 3,  

 4 og 5, da mønstrene i deres helhed ikke kunne anses for at adskille sig  

 væsentligt fra, hvad der var kendt før ansøgningens indleveringsdag.
Derimod skønnedes de under løbenumrene 6 og 7 ansøgte mønstre, som foruden  

 koblingstapperne og hullerne var kendtegenet ved en vinkelbukket udformning,  

 at adskille sig væsentligt fra de elementer, som var vist i det af indsigeren  

 indsendte materiale.
Indsigelsen kunne derfor ikke tages til følge for disse  

 mønstres vedkommende.
Denne afgørelse har ansøgerne ved skrivelse af 30. januar 1987 indbragt  

 for ankenævnet.
Klageren har bl.a. gjort gældende, at løbenummer 3 og  

 løbenummer 5 adskiller sig væsentligt fra det af indsigerne fremdragne  

 materiale på grund af de særegne, fremspringende hule knopper fra de plane  

 flader.
 Principalt har klageren nedlagt påstand om, at mønsteransøgningen  

 godkendes med løbenumrene 3, 5, 6 og 7, subsidiært at ansøgningen godkendes  

 med løbenumrene 6 og 7.
 Indsigeren, der har påstået stadfæstelse for så vidt angår løbenumrene 3  

 og 5, og endvidere nedlagt påstand om afslag for så vidt angår løbenumrene 6  

 og 7, har i svarskrift af 10. april 1987 bl.a. udtalt følgende:
»Vedr. ansøgningens løbenumre 3 og 5 gør ansøgeren gældende, at de  

 hule »knopper« giver mønstrene et særpræg, der berettiger til  

 mønsterbeskyttelse.
Dette træk ved mønstrene var også stærkt fremhævet af  

 ansøgeren under indsigelsessagen i Patentdirektoratet, der i sin afgørelse  

 statuerede, at disse mønstre - uanset koblingstappene, d.v.s. de nævnte  

 knopper - ikke i deres helhed kan anses for at adskille sig væsentligt fra,  

 hvad der allerede var kendt før ansøgningens indleveringsdag.
Det er således ikke et nyt argument, der nu anføres af ansøgeren, og med  

 hensyn til de nu indleverede elementer bemærker vi, at de ikke ses at vise  

 noget, der ikke allerede fremgår af ansøgningens afbildninger.
Iøvrigt bør  

 der principielt ikke kunne tillægges elementerne nogen betydning for sagens  

 afgørelse, da de ikke er indleveret som modeller ved ansøgningens  

 indlevering.
Vedr. de nævnte løbenumre og ansøgerens argumentation for mønstrenes  

 registrerbarhed skal vi iøvrigt bemærke, at det, - hvad vi tør gå ud fra,  

 ansøgeren ikke vil bestride, - længe før ansøgningens indleveringsdag i vidt  

 omfang har været kendt at udstyre elementer til konstruktionslegetøj med fra  

 plane flader fremspringende hule tappe, svarende til »knopperne« på  

 de to mønstre.
Sådanne kendte elementer med hule tappe findes, som det  

 eksempelvis fremgår af LEGO's vedlagte brochure fra 1979, i talrige indbyrdes  

 forskellige udførelsesformer, og det er derfor efter vor mening helt  

 urimeligt at ville tillægge tappene den betydning, for helhedsindtrykket, som  

 påstås af ansøgeren, hvis argumentation ville føre til det helt urimelige  

 resultat, at et element, der - som tilfældet er med de to omhandlede mønstre  

 - i sig selv er uden særpræg ville blive registrerbart blot ved at blive  

 udstyret med en eller flere af de ganske almindeligt kendte koblingstappe.
 Vi anmoder derfor Ankenævnet om at stadfæste Direktoratets  

 afslagsbeslutning vedr. disse to mønstre.
 Mønstrene ifølge ansøgningens løbenumre 6 og 7 blev af Direktoratet  

 godkendt til registrering, og ansøgeren har nu anmodet Ankenævnet om at  

 godkende denne afgørelse.
Direktoratets afgørelse var begrundet med mønstrenes vinkelbukkede  

 udformning, hvorved de skønnedes at adskille sig væsentligt fra de elementer,  

 der er vist i det af indsigeren indsendte materiale.
Det er rigtigt, at dette  

 materiale ikke viste vinkelbukkede elementer, og da netop dette træk synes at  

 kunne tillægges afgørende betydning for vurderingen af, om betingelsen om  

 »væsentlig adskillelse« kan anses for opfyldt, skal vi nu oplyse,  

 at også vinkelbukkede elementer var kendt før ansøgningens indleveringsdag,  

 jfr. f.eks. indsigerens to vedlagte elementer, der stammer fra før  

 ansøgningens indleveringsdag, og det i kopi vedlagte brochureblad 603/3  

 mærket MATADOR.
Vi tillader os under henvisning hertil at anmode Ankenævnet om også at  

 afslå registrering af disse mønstre.' Ankenævnet har behandlet sagen i sit møde den 9. august 1989.
 Ingen af parterne gav møde.
 Ankenævnet skal udtale:
Efter det Ankenævnet forelagte materiale findes intet af de i  

 mønsteransøgningen nævnte løbenumre at adskille sig væsentligt fra, hvad der  

 var kent før ansøgningens indleveringsdag, hvorfor bestemmes:
 Mønsteransøgning nr. 0071/84 afslås i sin helhed.
