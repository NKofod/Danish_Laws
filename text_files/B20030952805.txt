Meddelelse om køretøjers indretning og udstyr mv. nr. 1822  

  

 Krav om 17-tegns stelnummer (VIN-mærkning) mv. i Detailforskrifter for  

 Køretøjer 2004 Det meddeles herved, at  

 Detailforskrifter for Køretøjer 2004 vil indeholde følgende ændrede  

 bestemmelser:
2.01 IDENTIFIKATION 2.01.001 GENERELLE BESTEMMELSER (3) 17-tegns stelnummer  

 (VIN-mærkning) skal opfylde bestemmelserne i EF-direktiv 76/114/EØF som  

 ændret ved direktiv 78/507/EØF, for motorcykel og knallert dog EF-direktiv  

 93/34/EØF som ændret ved direktiv 1999/25/EF.
(4) Bil, motorcykel, knallert,  

 påhængs-/sættevogn til bil, campingvogn og andet registreringspligtigt  

 påhængsredskab samt påhængskøretøj til motorcykel skal være forsynet med  

 17-tegns stelnummer (VIN-mærkning).
(5) Påbudt mærkning må kun anbringes a) af fabrikanten, b) af fabrikantens  

 repræsentant, c) af - eller under kontrol  

 af - en offentlig myndighed eller d) af - eller under kontrol  

 af - et forsikringsselskabs taksator i overensstemmelse med bestemmelser  

 herom fra Skatteministeriet.
(6) Det er ikke tilladt at  

 ændre den påbudte mærkning.
(7) Der må ikke på køretøjer  

 anbringes sådanne mærkninger, der ved deres form, indhold eller den måde,  

 hvorpå de anbringes, kan forveksles med påbudt mærkning.
2.01.040 KNALLERT (1) Knallert skal være  

 forsynet med fabrikationsplade i overensstemmelse med EF-direktiv 93/34/EØF  

 som ændret ved direktiv 1999/25/EF.
2.01.042 IKKE-REGISTRERINGSPLIGTIG KNALLERT (1) Fabrikationspladen skal  

 indeholde nummeret på køretøjets EF-typegodkendelse (eX XXX) eller  

 standardtypegodkendelse (DK-K-XXX).
 Detailforskrifter for  

 Køretøjer 2004 træder i kraft den 1. april 2004 og gælder for køretøjer, der  

 registreres, godkendes eller tages i brug første gang på  

 ikrafttrædelsesdatoen  

 eller senere.
