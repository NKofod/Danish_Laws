 I henhold til § 3, stk. 3, i lov nr. 232 af 8. juni 1966 om Danmarks  

 Biblioteksskole fastsættes herved følgende bestemmelser om ydelse af  

 stipendier og refusion af vikarudgifter for bibliotekarer, der gennemgår en  

 videregående biblioteksfaglig uddannelse på Danmarks Biblioteksskole og om  

 ydelse af stipendier til andre biblioteksmedarbejdere under deltagelse i  

 biblioteksskolens kurser.
 I. Årskurser og kurser på mindst 3 måneder for bibliotekarer.
 § 1.  Fastansatte bibliotekarer, aspisranter til  

 bibliotekarstillinger og ikke-tjenestemandsansatte bibliotekarer, som med  

 biblioteksbestyrelsens tilladelse holder vikar for at gennemgå yderliger  

 biblioteksfaglig uddannelse på Danmarks Biblioteksskole, har i et på de  

 årlige finanslove fastsat omfang adgang til at få vikarudgifterne afholdt af  

 statskassen.
 § 2.  Betingelserne herfor er 1) at den videregående  

 uddannelse gennemgås på et kursus af mindst 3 måneders varighed, 2) at den  

 pågældende må ophøre fuldt ud med sin bibliotekargerning i kursustiden, 3) at  

 vikaren er godkendt af biblioteksbestyrelsen og aflønnes efter gældende  

 regler for aflønning af løse vikarer.
§ 3.  Ansøgning om vikarhjælp sker på et særligt  

 skema, der kan rekvireres hos Danmarks Biblioteksskole.
Skemaet fremsendes  

 tillige med ansøgning om optagelse på kursus gennem bibliotekets leder til  

 rektor for Danmarks Biblioteksskole.
 Stk. 2.  Bibliotekets leder attesterer de i ansøgningen  

 givne oplysninger om meddeler de i øvrigt nødvendige oplysninger.
 Stk. 3.  Rektor træffer afgørelse om, hvorvidt det  

 ansøgte vil kunne imødekommes inden for de p finansloven fastsatte rammer, og  

 underretter ansøgeren og bibliotekslederen om den trufne afgørelse.
 § 4.  Vikarrefusionen anvises månedsvis bagud til det  

 pågældende bibliotek.
Stk. 2.  Ydelse af vikarrefusion er betinget af, at  

 bibliotekaren fuldender kursus.
Afbrydes dette på grund af sygdom eller anden  

 utilregnelig årsag, kan rektor dog under særlige omstændigheder tillade, at  

 vikarrefusionen for den tid han har deltaget i kursus, ikke tilbagebetales.
 § 5.  Bibliotekarer, der opnår vikarhjælp, kan såfremt  

 deres deltagelse i kursus efter biblioteksskolens skøn påfører dem særlig  

 store udgifter til dobbelt husførelse, få tildelt et særligt tilskud til  

 dækning af disse udgifter.
 Stk. 2.  Tilskuddet til dobbelt husførelse er betinget  

 af, at bibliotekaren ved kursus begyndelse dokumenterer, at vedkommende i  

 kursusperioden opretholder sit hjem med selvstændig husførelse,og at den  

 dobbelte husførelse er forbundet med særlig store udgifter.
Stk. 3.  Tilskuddet, der for tiden andrager 100 kr.  

 månedlig, tilstås af rektor efter modtagelsen af de i stk. 1 omhandlede  

 oplysninger.
Det anvises månedsvis bagud.
 § 6.  Rektor kan tillægge kursussøgende, der ikke har  

 opnået vikarhjælp, men som i øvrigt opfylder betingelserne for optagelse på  

 kursus, andel i de på de årlige finanslove bevilgede beløb til stipendier.
II.
Specialkurser og efteruddannelseskurser af kortere varighed for  

 bibliotekarer og biblioteksassistenter.
 § 7.  Til deltagere, som må tage ophold på  

 kursusstedet, ydes en opholdsgodtgørelse på 15 kr. pr. dag samt et beløb til  

 dækning af udgifterne til een hen- og hjemrejse på 2. klasse.
 Stk. 2.  Til deltagere, som ikke tager ophold på  

 kursusstedet, ydes befordringsgodtgørelse, såfremt de ikke bor i vedkommende  

 kommune eller for kurser på Danmarks Biblioteksskole i hovedstadsområdet.
III.
Kurser for deltidsbibliotekarer og for biblioteksassistenter ved  

 folkebibliotekerne.
 § 8.  Til deltagere, som må tage ophold på  

 kursusstedet, ydes en opholdsgodtgørelse på 15 kr. pr. dag samt et beløb til  

 dækning af udgifterne til een hen- og hjemrejse på 2. klasse.
 Stk. 2.  Til deltagere, som ikke tager ophold på  

 kursusstedet, ydes befordringsgodtgørelse, såfremt de ikke bor i vekommende  

 kommune eller for kurser på Danmarks Biblioteksskole i hovedstadsområdet.
 Ministeriet for kulturelle anliggender,  

 den 11. november 1968.
 P.M.V.
 Henning Rohde.
/E.
Thrane.
