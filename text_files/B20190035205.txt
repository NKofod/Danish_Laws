Bekendtgørelse om ændring af bekendtgørelse om anvendelse af vejafmærkning § 1 I bekendtgørelse nr. 1633 af 20. december 2017 om anvendelse af vejafmærkning, som ændret ved bekendtgørelse nr.  1056 af 17. august 2018 og bekendtgørelse nr. 314 af 21. marts 2019, foretages følgende ændringer:
 1. Overskriften til § 200 affattes således:
 »V 50 Færdselstavlesymbol«.
 2. § 200 affattes således:
 »§ 200. Færdselstavlesymbol kan alene anvendes på veje hvor den tilladte hastighed er mindre end eller lig med 60 km/h.Færdselstavlesymbol kan alene anvendes på veje hvor den tilladte hastighed er mindre end eller lig med 60 km/h.
 Stk. 2. Følgende færdselstavlesymboler kan anvendes som supplement til den tilsvarende færdselstavle: A 11, A 16-18, A 21-22, A 36, A 41-44, A 96, A 97, A 99, C 55-56, C 61-62, E 49-56 og E 68-69.
Stk. 3. Der kan ikke anvendes undertavletekster og undertavlesymboler på kørebanen.
Der kan ikke anvendes tekst med bynavn i forhold til symbol for færdselstavle E 55 og E 56.« 3. Overskriften til  § 220 affattes således:
 »X 19 Bus- og letbanesignal samt signal for nulemissionsbil«.
 4. § 220 affattes således:
 »§ 220. X 19 Bus-og letbanesignal samt signal for nulemissionsbil anvendes, hvor busser eller letbanekøretøjer samt biler som nulemissionsbiler benytter en bane forbeholdt disse eller et tilsvarende særligt areal i tilfarten, og hvor der reguleres selvstændigt for busserne og letbanerne samt for bilerne som nulemissionsbiler.
Stk. 2. Bus- og letbanesignal samt signal for nulemissionsbil skal opsættes sammen med et hovedsignal.
Signal for bus- og letbane samt nulemissionsbiler placeres til venstre for hovedsignalet, hvis banen ligger til venstre for de øvrige vognbaner, og til højre for hovedsignalet, når busbane og letbane samt bane for nulemissionsbil ligger til højre for vognbanerne.
Hvor letbanekøretøjer kører i eget letbanespor på vej opsættes X 19. Hvor motorkøretøjer som taxier, taxier som nulemissionsbiler eller biler som nulemissionsbiler kører i egne baner uden bus, anvendes hovedsignalerne X 11 Hovedsignal og X 12 Pilsignal.« § 2 Bekendtgørelsen træder i kraft den 5. april 2019.
