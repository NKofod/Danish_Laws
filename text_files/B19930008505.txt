 I medfør af § 8 i lov nr. 8 af 3. januar 1992 om privat bortskaffelse af  

 spildevand på Sejerø og andre småøer og i områder med spredt bebyggelse  

 fastsættes:
 § 1.  Bekendtgørelsen gælder for etablering og drift  

 af fælles private anlæg til bortskaffelse af spildevand fra et område i  

 Grønfeld, der i henhold til Ebeltoft Kommunes spildevandsplan 1989 skal  

 fælleskloakeres i 1991 ved kommunal foranstaltning til et biologisk  

 sandfilteranlæg med udledning til et sidetilløb til Ovst Bæk.
§ 2.  I det område, der er omfattet af § 1, stk. 1,  

 kan bolig- og grundejere ved en afstemning beslutte, at spildevandet  

 bortskaffes ved privat etableret anlæg.
Til vedtagelse af beslutningen kræves  

 et flertal bestående af mindst 75 pct. af samtlige mulige stemmer.
 Stk. 2.  Forud for afstemningen afholder Ebeltoft byråd  

 et møde med de stemmeberettigede, hvor kommunen orienterer om lovens  

 bestemmelser.
 Stk. 3.  Senest 3 måneder efter bekendtgørelsens  

 ikrafttræden afholder Ebeltoft byråd den i stk. 1 nævnte afstemning.  

 Afstemningen skal være hemmelig og skriftlig.
 Stk. 4.  Tildelingen af stemmer til den enkelte bolig-  

 og grundejer, herunder erhvervsvirksomheder, sker efter det princip, at der  

 tildeles een stemme for hvert tilslutningsbidrag, den enkelte forventes at  

 blive opkrævet.
 § 3.  Bolig- og grundejere, der er omfattet af § 2,  

 stk. 1, skal oprette et spildevandslav med en bestyrelse, der varetager  

 anlæggets etablering og drift.
 Stk. 2.  Ebeltoft byråd indkalder senest 1 måned efter  

 afstemningen bolig- og grundejerne omfattet af stk. 1 til en stiftende  

 generalforsamling, der vælger en bestyrelse på mindst 5 medlemmer.
 Stk. 3.  Bestyrelsen udarbejder udkast til lavets  

 vedtægter, der godkendes på en generalforsamling.
 Stk. 4.  Lavets vedtægter tinglyses på de omfattede  

 ejendomme.
 § 4.  Århus amtsråd har i forbindelse med en høring  

 over projektets hensigtsmæssighed og det nødvendige tidspunkt for projektets  

 gennemførelse stillet frist til udgangen af 1993 for etablering af anlægget  

 af hensyn til overholdelse af målsætningen for recipienten.
 Stk. 2.  Såfremt fristen efter stk. 1 ikke overholdes,  

 fastsætter Århus amtsråd en ny frist for kommunens færdiggørelse af anlægget  

 for overholdelse af målsætningen for recipienten.
§ 5.  Udgifterne til etablering og drift af anlæg  

 omfattet af en beslutning efter § 2, stk. 1, afholdes gennem bidrag fra  

 bolig- og grundejerne.
Udgifterne fordeles mellem ejerne efter bestemmelse  

 herom i vedtægterne.
 Stk. 2.  Bestemmelsen i § 5, stk. 2, i lovbekendtgørelse  

 nr. 644 af 21. juli 1992 om betalingsregler for spildevandsanlæg m.v.,  

 hvorefter kommunalbestyrelsen træffer afgørelse i tilfælde af uenighed om  

 fordelingen af udgifterne til private spildevandsanlæg, finder ikke  

 anvendelse.
Stk. 3.  Bidrag, som påhviler en fast ejendom, har samme  

 pante- og fortrinsret som de kommunale skatter, der hviler på faste  

 ejendomme.
Bidragene tillægges udpantningsret.
 § 6.  Denne bekendtgørelse træder i kraft den 6. marts  

 1993.
