Nr BSF 56 Forslag til folketingsbeslutning om ændring af folketingsvalgloven Fremsat af Jørgen Tved (FK) Berlau (FK) Kurt Frederiksen (FK) Preben  

 Møller Hansen (FK) den 27. november 1987 Folketinget pålægger regeringen inden 1. januar 1988 at fremsætte lovforslag om ændring af folketingsvalgloven, således at det bliver muligt for partierne at indgå valgforbund ved valg til Folketinget efter samme principper som ved kommunale valg og valg til Europa-Parlamentet, og således at partier, der har opnået stemmer ved et folketingsvalg svarende til mere end eet mandat, ikke skal indsamle vælgererklæringer og foretage partianmeldelse for at være opstillingsberettiget til næstfølgende valg.
BEMÆRKNINGER TIL FORSLAGET Med det parlamentariske system, vi kender, er det helt urimeligt, at man den ene gang efter den anden oplever,, at der er 7-8 mandater, der ikke bliver repræsenteret i Folketinget som følge af de nuværende valgregler.
Konsekvensen heraf kan blive en regeringskonstellation, der regerer imod et flertal af de stemmer, der bliver afgivet ved folketingsvalget.
