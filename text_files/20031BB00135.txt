Fremsat den 26. februar 2004 af  

 Morten Helveg Petersen (RV), Naser Khader (RV),  

 Martin Lidegaard (RV) og  Margrethe&nbsp  

 ;Vestager (RV) Forslag til folketingsbeslutning om en handlingsplan for bekæmpelse af hiv/aids  

  

 i udviklingslande Folketinget opfordrer regeringen til at fremlægge en ny  

 handlingsplan for, hvordan Danmark kan styrke sit bidrag til bekæmpelse af  

 hiv/aids-epidemien i udviklingslande.
En ny handlingsplan bør som minimum  

 sigte  

 mod:
 1.  

 	  

    

 At der gennemføres  

 en uafhængig evaluering af den danske indsats siden 1995 med fokus på  

 målsætninger, midler, effekter og omkostninger samt samspillet med  

 internationale aktører og lokale samarbejdspartnere.
2.  

 	  

    

 At der udarbejdes en  

 konkret strategi for, hvordan Danmark kan bidrage til opfyldelsen af  

 FNs  

 målsætninger, jf.
FNs Millennium Declaration og Millennium Development  

 Goals  

 og UNGASS-handlingsplanen fra 2001.
 3.  

 	  

    

 At bekæmpelse af  

 hiv/aids og håndtering af de sociale aspekter m.v. reelt indarbejdes i alle  

 eksisterende og nye sektorprogrammer i programsamarbejdslandene.
4.  

 	  

    

 At der tages særligt  

 hensyn til udsatte grupper som kvinder, børn og unge, herunder deres adgang  

 til  

 og oplysning om prævention, behandling og uddannelse.
Især kvinders og pigers  

 sociale sårbarhed skal mindskes og deres adgang til sundhed, uddannelse,  

 retssikkerhed og økonomi forbedres.
 5.  

 	  

    

 At der lægges større  

 vægt på konkrete partnerskaber, f.eks. mellem offentlige institutioner og  

 faglige sammenslutninger i Danmark og deres modparter i udviklingslandene,  

 for  

 at sikre en bredere forankring af indsatsen i Danmark og lokalt.
6.  

 	  

    

 At behandling af  

 hiv/aids, herunder med livsforlængende medicin (antiretroviral), indgår som  

 en  

 integreret del af bistandsprogrammerne for sundhedssektoren i  

 udviklingslandene.
Planlægning og gennemførelse skal foregå i tæt dialog med  

 modtagerlandet.
 7.  

 	  

    

 At midlerne til  

 bekæmpelse af hiv/aids i udviklingslandene forøges med 100 mio. kr. fra  

 niveauet for 2003.
 8.  

 	  

    

 At der hvert år  

 rapporteres til Folketinget om danske initiativer med henblik på at styrke  

 hiv/aids-bekæmpelsen, herunder yderligere finansiering, indflydelse på  

 modtagerlandenes politikker, koordinering mellem donorer samt internationale  

 initiativer, herunder adgangen til medicin samt udviklingen i UNAIDS og i Den  

 Globale Sundhedsfond.
Bemærkninger til forslaget Hiv/aids-epidemien er en alvorlig trussel mod de  

 sundhedsmæssige forbedringer og fattigdomsreducerende tiltag, der er opnået  

 gennem udviklingsarbejdet i de sidste 20 år i verdens fattigste lande.  

 Epidemien rammer alle sektorer og befolkningsgrupper.
Derfor bør indsatsen  

 mod  

 hiv/aids have højere prioritet i dansk udviklingsbistand.
Globalt levede 40 millioner mennesker ved udgangen af 2003  

 med hiv/aids.
I 2003 blev 5 millioner mennesker smittet med hiv, og af dem  

 var  

 700.000 under 15 år. 3 millioner døde af aids i løbet af 2003, og af dem var  

 ½  

 million børn.
Omkring 14 millioner børn under 15 år er forældreløse på grund  

 af  

 aids.
Afrika syd for Sahara er den hårdest ramte region i verden  

 med 26,6 millioner hiv-positive, hvilket gennemsnitligt svarer til 8 pct. af  

 den voksne befolkning.
Men også Østeuropa, Asien og Latinamerika er hårdt  

 ramt  

 af epidemien.
Intet tyder på, at epidemien er ved at aftage.  

  

 Tværtimod regner FNs særlige aids-organisation (UNAIDS) med, at der  

 inden 2010 globalt vil være yderligere 45 millioner hiv-smittede.
I  

 eksempelvis Kina forventes antallet af hiv-smittede at stige fra 1 million i  

 2002 til 10 millioner i 2010. Men også i de baltiske lande, Rusland og flere  

 andre stater i det tidligere Sovjetunionen vil antallet af hiv-smittede stige  

 kraftigt, hvis ikke der gøres en stærk indsats for at forhindre udbredelsen  

 af hiv.
I udviklingslandene er det langtfra alle, der har mulighed for at få  

 rådgivning om hiv/aids, få behandling for kønssygdomme og hiv/aids eller  

 blive testet for hiv.
Desuden er der mangel på kondomer.
I 2002 havde 5-6  

 millioner hiv-smittede i udviklingslandene behov for livsforlængende medicin  

 (antiretroviral, også kaldet ARV), men kun ca. 5 pct., dvs. 250.000-300.000,  

 havde mulighed for at få behandlingen.
I Afrika syd for Sahara havde kun 1  

 pct.  

 af de hiv-smittede, der havde behov for ARV-behandling, adgang til den.
Kun 1  

 pct. af hiv-smittede gravide har mulighed for at modtage behandling, der kan  

 forhindre, at de smitter deres ufødte barn.
Ad 1 Den nuværende indsats i bekæmpelsen af hiv/aids bør  

 evalueres for at vurdere, om den ønskede virkning af indsatsen er opnået.
På  

 baggrund af denne evaluering af hiv/aids-indsatsen vil den nuværende  

 handlingsplan kunne revideres.
Særligt bør forholdet mellem forebyggelse og  

 behandling, inkl. livsforlængende (ARV) behandling, tages op til fornyet  

 diskussion.
Endvidere bør relationen mellem hiv/aids og den generelle  

 udviklingssituation belyses.
 Argumenterne for ikke at satse på ARV-behandling i kampen  

 med hiv/aids har været, at ARV-behandling ikke kunne administreres  

 forsvarligt  

 i udviklingslandene på grund af dårligt sundhedssystem, manglende  

 infrastruktur  

 og manglende økonomisk og menneskelig kapacitet og ressourcer, samt fordi  

 behandlingen var for kompleks til, at patienterne kunne gennemføre den  

 ordentligt.
I den senere tid har pilotprojekter i f.eks.
Sydafrika  

 påvist, at ARV-behandling godt kan administreres og med gode resultater i  

 udviklingslande, hvis behandlingen integreres i programmer, der indeholder  

 forebyggelse, rådgivning, træning og involvering af lokal-samfundet.
I  

 pilotprojektet er antallet af personer, der lader sig hiv-teste steget, da  

 der  

 nu er håb om at kunne få behandling, hvis man er hiv-positiv.
Det vil sige,  

 at  

 adgang til behandling også har en forebyggende effekt, fordi uvidenhed om ens  

 egen smittestatus alt for ofte resulterer i nye smittetilfælde.
 Desuden er prisen på ARV-medicin i ulande faldet drastisk.  

 I 1999 kostede medicinen i Sydafrika ca. 200 kr. pr. dag, nu er prisen nede  

 på  

 ca. 2,50 kr. pr. dag.
Ad 2 Bekæmpelsen af hiv/aids i udviklingslandene prioriteres  

 meget højt af FN, som det er understreget i FNs Millennium Declaration.  

 Deklarationen blev underskrevet af 189 regeringsledere i forbindelse med  

 FNs  

 Millennium Summit i 2000. I FNs Millennium Development Goals  

 (2015-målene) er  

 mål nr. 6 at standse og vende udbredelsen af hiv/aids, malaria, tuberkulose  

 og  

 andre sygdomme, der truer menneskeheden, inden 2015.
I juni 2001 vedtog FNs Generalforsamling på en særskilt  

 samling om hiv/aids (UNGASS) en detaljeret handlingsplan for, hvordan  

 udbredelsen af hiv/aids kan standses.
De fem overordnede mål er at sikre, at alle  

 mennesker, især unge, ved, hvordan man beskytter sig mod og undgår at blive  

 smittet med hiv, stoppe smitten fra  

 mor til barn, sikre behandling af  

 alle smittede, øge forskningen i en  

 vaccine og forebyggelses- og behandlingsmuligheder, sørge for omsorg til  

 alle, der er påvirket af hiv/aids-epidemien, især de forældreløse børn.
I selve handlingsplanen fra UNGASS er målene langt mere  

 detaljerede.
Disse mål bør indarbejdes i den danske handlingsplan for  

 bekæmpelse af hiv/aids.
Desuden bør Danmark gennem øget bilateralt og  

 multilateralt samarbejde styrke indsatsen for, at målene bliver opfyldt.
Ad 3 Hiv/aids rammer alle sektorer og befolkningsgrupper.
Man er  

 nødt til at indarbejde bekæmpelse af hiv/aids og de sociale aspekter i alle  

 programmer og projekter, fordi hiv/aids ikke kun er et sundhedsproblem, men  

 også påvirker den generelle fattigdomsbekæmpelse og udviklingssituation.
Hvis  

 ikke målet om at standse og vende udviklingen i hiv/aids-epidemien opfyldes,  

 vil alle andre udviklingsaktiviteter og fattigdomsreducerende tiltag være  

 nytteløse i de værst ramte lande.
F.eks. kan det i udviklingsprojekter være nødvendigt at  

 uddanne mere end én person til et job, fordi der desværre er stor  

 sandsynlighed  

 for, at den uddannede får hiv og dør af aids og personens viden derved går  

 tabt.
Eller der kan uddeles kondomer og oplysningsmateriale til arbejderne på  

 de enkelte projekter som en forebyggende indsats.
Ad 4 Det er vigtigt, at der tages hensyn til udsatte grupper, så  

 bekæmpelsen af hiv/aids bliver så effektiv som muligt.
Globalt udgør kvinder 50 pct. af alle smittede.
I Afrika er  

 58 pct. af de smittede kvinder.
På grund af biologiske, kulturelle, sociale  

 og  

 økonomiske forhold har kvinder større risiko for at blive smittet end mænd.  

 Kvinders og pigers underlegne sociale og økonomiske stilling giver dem ofte  

 ingen muligheder for at kræve afholdenhed, trofasthed eller brug af kondom af  

 deres partner.
Mangelen på adgang til uddannelse, sundhedsydelser og viden om  

 hiv/aids samt kvindeligt kontrollerede præventionsmuligheder gør også kvinder  

 mere udsatte for at blive smittet.
Derfor skal der større fokus på kvinders  

 rettigheder og muligheder.
Epidemien rammer også børn og unge meget hårdt.
Derfor er  

 det nødvendigt med ekstra støtte til programmer med denne målgruppe.
I Afrika syd for Sahara er 11 millioner børn forældreløse  

 på grund af aids.
De er i større fare for at blive underernærede eller få en  

 dårligere skolegang end andre børn.
Mange af dem er selv smittet med hiv/aids  

 eller har stor risiko for at blive smittet.
Personer under 25 år står for over halvdelen af alle nye  

 hiv-tilfælde.
Piger er mere udsatte end drenge, fordi de ofte er tidligere  

 seksuelt aktive end drenge og deres partnere ofte er ældre mænd.
Derfor skal  

 man øge mulighederne for, at børn og unge har adgang til forebyggelse,  

 uddannelse og information.
Det er også en målsætning for FN, jf.
UNGASS, at  

 hiv-forekomsten blandt unge mellem 15 og 24 år skal være reduceret med 25  

 pct.  

 i de værst ramte lande i 2005 og globalt i 2010. Desuden skal mindst 90 pct.  

 af  

 unge i 2005 have adgang til information og uddannelse om hiv samt  

 sundhedsydelser, der kan reducere deres sårbarhed overfor hiv-infektion.
Ad 5 Bekæmpelsen af hiv/aids-epidemien kræver konkrete  

 partnerskaber mellem offentlige institutioner og faglige og frivillige  

 organisationer i Danmark og offentlige institutioner og faglige og frivillige  

 organisationer i samarbejdslandet.
På den måde får man den bedste indsats med  

 bred faglighed, folkelighed og forankring både i Danmark og lokalt.
Det vil  

 også kunne give nye muligheder og ny dynamik i indsatsen.
Skal bekæmpelsen af  

 hiv/aids være succesfuld, er det vigtigt, at den bygger på lokalt lederskab,  

 forpligtelse og ansvar, og at den støttes af viden, træning og ressourcer  

 udefra.
Ad 6 Hiv/aids er ikke kun en sygdom, der skal forebygges, den  

 skal også behandles. 40 millioner mennesker er allerede smittet med hiv/aids.  

 For dem hjælper forebyggelse ikke.
De har eller vil få behov for behandling,  

 og  

 det gælder både livsforlængende behandling og behandling af følgesygdomme som  

 tuberkulose, svampeinfektioner m.m.
Derfor bør behandling af hiv/aids, inkl.  

 ARV-behandling, være en integreret del af programmerne for sundhedssektoren.
Hovedvægten bør stadig ligge på forebyggelse, da det indtil  

 videre er den eneste mulighed for at standse spredningen af hiv, men Danmark  

 bør samtidig yde støtte til ARV-behandling i lande, hvor  

 forebyggelsesprogrammer allerede eksisterer.
Det er vigtigt, at en  

 opprioritering af ARV-behandling ikke sker på bekostning af forebyggelse.  

 Ellers vil epidemiens omfang ikke reduceres.
Effektiv forebyggelse og øget  

 adgang til ARV-behandling skal gå hånd i hånd.
Forebyggelse kan reducere  

 udbredelsen  

 af hiv/aids, og behandling kan mindske den negative påvirkning fra hiv/aids  

 på  

 personer og samfund.
 Den konkrete fordeling af midlerne til forebyggelse og  

 behandling skal afgøres i samarbejde med modtagerlandet, så den stemmer  

 overens  

 med landets specifikke behov og kapacitet.
Ad 7 Da hiv/aids-epidemien er så omfattende og har påvirket den  

 generelle indsats for fattigdomsbekæmpelse og udvikling, er det nødvendigt at  

 tilføre ekstra ressourcer til området.
I 2002 var den danske støtte til bekæmpelse af hiv/aids på  

 ca. 550 mio. kr.
Støtten var fordelt med ca. 130 mio. kr. til bilaterale  

 aktiviteter og 420 mio. til multilateralt samarbejde.
 I 2003 blev der på globalt plan brugt ca. 4,7 mia.  

 US-dollars til bekæmpelse af hiv/aids.  

  

 UNAIDS regner med, at der i 2005 vil være behov for mere end 10 mia.  

 US-dollars i kampen mod hiv/aids.
 Derfor foreslås det, at Danmark  i første omgang  afsætter  

 yderligere 100 mio. kr. til bekæmpelse af hiv/aids i udviklingslandene.
Ad 8 En årlig redegørelse til Folketinget om status for handlingsplanen og  

 udviklingen i den globale bekæmpelse af hiv/aids vil bidrage til, at  

 indsatsen mod hiv/aids bliver mere synlig.
På den måde vil der blive skabt et  

 bedre grundlag for den politiske og den offentlige debat om  

 udviklingsbistanden, herunder særlig Danmarks bidrag til bekæmpelsen af  

 hiv/aids-epidemien.
Skriftlig fremsættelse Morten Helveg Petersen  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en handlingsplan for bekæmpelse af hiv/aids i  

 udviklingslande.
(Beslutningsforslag nr.
B 135).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
