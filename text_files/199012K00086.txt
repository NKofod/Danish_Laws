Nr LSF 86 Forslag til Lov om ændring af lov om arbejdstilbud til ledige (Fremrykning  

 af uddannelsesydelse til de under 25-årige m.v.) Fremsat af arbejdsministeren (Kirkegaard) den 15. november 1990 § 1 I lov om arbejdstilbud til ledige, jf. lovbekendtgørelse nr. 122 af 24.  

 februar 1989, som ændret ved § 10 i lov nr. 386 af 13. juni 1990, foretages  

 følgende ændringer:
 1. § 1, stk. 5, affattes således:
»Ledige, der er omfattet af stk. 4, kan kun modtage et arbejdstilbud  

 efter disse bestemmelser, hvis de 1) ikke er omfattet af andre bestemmelser i loven, eller 2) ikke har generhvervet retten til dagpenge efter § 54, i lov om  

 arbejdsformidling og arbejdsløshedsforsikring m.v., eller 3) ikke på grund af andet arbejde end arbejdstilbud har bevaret eller  

 generhvervet retten til dagpenge efter §§ 55 og 72, i lov om  

 arbejdsformidling og arbejdsløshedsforsikring m.v.«.
 2. I § 6, stk. 1, indsættes som 3. pkt.:
 »Arbejdsministeren kan fastsætte særlige regler om ret til  

 arbejdstilbud til personer, som på grund af overgang til almindeligt arbejde  

 på fuld tid og fuldtidsforsikring ellers ville miste retten til arbejdstilbud  

 efter kort tids ansættelse.«.
 3. I § 6, stk. 1, indsættes som 4. pkt.:
 »Arbejdsministeren kan fastsætte regler om ret til  

 befordringstilskud til personer, der i medfør af loven modtager  

 uddannelsestilbud.«.
 4. § 8, stk. 1, 1. pkt., affattes således:
 »Ledige under 25 år kan efter 6 måneders ledighed få en  

 uddannelsesydelse i op til 2 år, mens de deltager i en uddannelse.«.
 5. § 8, stk. 1, 2. pkt., ophæves.
 6. § 8, stk. 2, nr. 1, ophæves.
 Nr. 2, 3 og 4, bliver herefter nr. 1, 2 og 3.
 7. I § 8, stk. 5, 2. pkt., ændres »3 måneder«  

 til:
 »6 måneder«.
 8. I § 10 indsættes som stk. 13:
 »Stk. 13. Ledige, der har deltaget i et uddannelsestilbud efter stk.  

 8, eller fået uddannelsesydelse efter stk. 12, har ret til arbejdstilbud,  

 uanset at betingelserne i § 55, stk. 1, eller § 72, stk. 1, i lov om  

 arbejdsformidling og arbejdsløshedsforsikring m.v. ikke er opfyldt.«.
 9. § 11, stk. 8, affattes således:
» Stk. 8. Ved ophør med iværksætterydelse senest ved  

 ydelsesperiodens udløb har den ledige ret til arbejdstilbud.
Dette gælder dog  

 ikke ledige, som har afsluttet seneste arbejdstilbud før den 1. juli  

 1986.«.
 Stk. 8 og 9, bliver herefter stk. 9 og 10.
§ 2 Loven træder i kraft den 1. januar 1991.
Bemærkninger til lovforslaget Almindelige bemærkninger Lov om arbejdstilbud til ledige er senest bekendtgjort ved  

 lovbekendtgørelse nr. 122 af 24. februar 1989 (L 55, Folketingstidende  

 1988-1989, Folketingets forhandlinger 654, 3796 og 4425).
Lovens hovedsigte er gennem styrkelse af uddannelsesmulighederne at  

 forbedre de lediges forudsætninger for at opnå beskæftigelse.
Dette  

 hovedsigte ligger også til grund for dette lovforslag, der tager specielt  

 sigte på de under 25-årige.
 Som reglerne er i dag, har unge under 25 år ret til uddannelsesydelse  

 efter 9 måneders ledighed.
 Efter forslaget vil de unge allerede efter 6 måneders ledighed få mulighed  

 for at begynde på en uddannelse med uddannelsesydelse.
 Dette findes hensigtsmæssigt, idet motivationen til at begynde på en  

 uddannelse er større, jo tidligere i ledighedsforløbet muligheden er  

 tilstede.
 Forslaget vil derfor medføre, at flere unge får en uddannelse og derved  

 får større muligheder for at komme i beskæftigelse.
En fremrykning af tidspunktet for, hvornår de unge under 25-årige har ret  

 til uddannelse med uddannelsesydelse, ændrer ikke ved reglerne for, hvor  

 længe ydelsen kan fås og ej heller retten til arbejdstilbud.
Disse regler  

 videreføres uændrede.
 Herudover er der sket en række præciseringer vedrørende enkelte  

 paragraffer især om retten til arbejdstilbud, der henvises til lovforslagets  

 nr. 1, 2, 8 og 9.
Administrative og økonomiske konsekvenser Det forventes ikke, at lovforslaget har nogle væsentlige administrative  

 konsekvenser.
 Forslaget om fremrykning af uddannelsesydelsen til efter 6 måneders  

 ledighed anslås at medføre en stigning i tilgangen til ordningen på omkring  

 1.400 personer det første år og omkring 750 personer de efterfølgende år.  

 Forslaget anslås at medføre en reduceret tilgang til arbejdstilbudsordningen  

 i hvert af de første 4 år på gennemsnitligt 260 personer.
 Lovforslaget vil give anledning til både mindre- og merudgifter.
 Der vil være en mindreudgift for den del af de ledige, der modtager  

 uddannelsesydelse i stedet for dagpenge samt for den del af de ledige, der  

 modtager uddannelsesydelse i stedet for et arbejdstilbud.
 Forslaget medfører en merudgift, når ledige vælger uddannelsesydelse, hvor  

 de førhen ville have forladt dagpengesystemet.
 Mindre- og merudgifter er anslået under forudsætning af, at ledige under  

 25 år vil vælge uddannelsesydelse og arbejdstilbud i samme forhold som i dag,  

 og at varigheden af uddannelsesydelsen ligeledes vil være den samme som i  

 dag.
 Lovforslaget anslås sammenlagt under disse forudsætninger at medføre en  

 besparelse for det offentlige i en størrelsesorden på ca. 10-20 mio. kr.  

 årligt.
 Der er ikke i dette lovforslag taget højde for udgifter til forventede  

 flere uddannelsespladser.
Bemærkninger til lovforslagets enkelte bestemmelser Til § 1 Til nr. 1 Bestemmelsen er en præcisering og tydeliggørelse af praksis.
Til nr. 2 I lovforslaget er der indsat en bemyndigelse for arbejdsministeren til at  

 sikre, at deltidsforsikrede med ret til et arbejdstilbud ikke mister denne  

 ret på grund af kortvarig beskæftigelse på fuld tid (som fuldtidsforsikret)  

 med den konsekvens, at retten til et arbejdstilbud bortfalder.
 Reglen skal sikre, at loven ikke fratager deltidsforsikrede motivationen  

 til at søge almindelivt arbejde på fuld tid, også selv om denne uden de  

 pågældendes egen skyld skulle vise sig at blive af så kort varighed, at  

 arbejdskravet som fuldtidsforsikret ikke opfyldes.
Til nr. 3 Bemyndigelsen erstatter en tidligere hjemmel ved aktstykke nr. 303 af 20.  

 juli 1989.
Til nr. 5 og nr. 6 Er konsekvensrettelser som følge af forslagets nr. 4.
Til nr. 7 Ændringen er af teknisk karakter og en konsekvensrettelse af, at  

 uddannelsesydelse kan gives på et tidligere tidspunkt i ledighedsforløbet.
Til nr. 8 Bestemmelsen er en præcisering af praksis.
Til nr. 9 Bestemmelsen er en præcisering af, at retten til arbejdstilbud bevares i  

 hele ydelsesperioden på 31/2 år, således at iværksætterne i hele denne  

 periode har muligheden for at vurdere, om virksomheden kan blive bæredygtig  

 uden tilskud og ved evt. lukning er sikret en ret til arbejdstilbud, uanset  

 at arbejdskravet ikke er opfyldt ved ophøret.
I perioden indtil  

 arbejdstilbudet påbegyndes, vil der være ret til dagpenge.
For iværksættere,  

 der har haft 1. arbejdstilbud, kræves dog at de som hidtil har fået ydelsen i  

 12 måneder for at få ret til 2. arbejdstilbud.
 Personer, der har afsluttet et arbejdstilbud før 1. juli 1986 og modtaget  

 iværksætterydelse og ikke har ønsket arbejdstilbud inden 1. januar 1989 ved  

 ordningens revision 31/2 år senere, skal påny opfylde arbejdskravet for at få  

 ret til 1. arbejdstilbud.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om arbejdstilbud til ledige, jf. lovbekendtgørelse nr. 122 af 24.  

 februar 1989, som ændret ved § 10 i lov nr. 386 af 13. juni 1990, foretages  

 følgende ændringer:
 1. § 1, stk. 5, affattes således:
»Ledige, der er omfattet af stk. 4, kan kun modtage et arbejdstilbud  

 efter disse bestemmelser, hvis de 1) ikke er omfattet af andre bestemmelser i loven, eller 2) ikke har generhvervet retten til dagpenge efter § 54, i lov om  

 arbejdsformidling og arbejdsløshedsforsikring m.v., eller 3) ikke på grund af andet arbejde end arbejdstilbud har bevaret eller  

 generhvervet retten til dagpenge efter §§ 55 og 72, i lov om  

 arbejdsformidling og arbejdsløshedsforsikring m.v.«.
§ 1. - - - Stk. 5. Ledige, der er omfattet af stk. 4, kan kun modtage et  

 arbejdstilbud efter disse bestemmelser, hvis de ikke er omfattet af andre  

 bestemmelser i loven.
 2. I § 6, stk. 1, indsættes som 3. pkt.:
 »Arbejdsministeren kan fastsætte særlige regler om ret til  

 arbejdstilbud til personer, som på grund af overgang til almindeligt arbejde  

 på fuld tid og fuldtidsforsikring ellers ville miste retten til arbejdstilbud  

 efter kort tids ansættelse.«.
 3. I § 6, stk. 1, indsættes som 4. pkt.:
 »Arbejdsministeren kan fastsætte regler om ret til befordringstilskud  

 til personer, der i medfør af loven modtager uddannelsestilbud.«.
 § 6. Arbejdsministeren fastsætter nærmere regler om  

 støtteordningen og administrationen af reglerne i denne lov, herunder om det  

 tidspunkt, hvor der skal gives tilbud om arbejde, jf. § 1, stk. 1, 2 og 4.  

 Arbejdsministeren kan fastsætte særlige regler om ret til arbejdstilbud til  

 medlemmer, der mister retten til nedsatte dagpenge efter § 60 i lov om  

 arbejdsformidling og arbejdsløshedsforsikring m.v.
 4. § 8, stk. 1, 1. pkt., affattes således:
 »Ledige under 25 år kan efter 6 måneders ledighed få en  

 uddannelsesydelse i op til 2 år, mens de deltager i en uddannelse.«.
 5. § 8, stk. 1, 2. pkt., ophæves.
 6. § 8, stk. 2, nr. 1, ophæves.
 Nr. 2, 3 og 4, bliver herefter nr. 1, 2 og 3.
 7. I § 8, stk. 5, 2. pkt., ændres »3 måneder«  

 til:
 »6 måneder«.
§ 8. I stedet for et arbejdstilbud kan langtidsledige vælge at få  

 en uddannelsesydelse i op til 2 år, mens de deltager i en uddannelse.
Det er  

 dog en betingelse, at den langtidsledige er under 25 år på det tidspunkt, der  

 fastsættes efter stk. 2, nr. 1. Arbejdsministeren kan efter forhandling med  

 undervisnings- og forskningsministeren bestemme, at visse uddannelser ikke  

 giver ret til uddannelsesydelse.
Stk. 2. Arbejdsministeren fastsætter nærmere regler om retten til  

 at oppebære uddannelsesydelsen, herunder om 1) fra hvilket tidspunkt ydelsen kan fås, 2) hvornår uddannelsen senest skal påbegyndes efter, at den langtidsledige  

 havde krav på et arbejdstilbud, 3) at retten til ydelsen kan bortfalde, når Arbejdsformidlingen giver de  

 langtidsledige et konkret arbejdstilbud, og 4) at ydelsen ikke kan fås, hvis uddannelsen påbegyndes efter, at den  

 lediges ret til dagpenge er ophørt.
- - - Stk. 5. Det er en betingelse for at få arbejdstilbud efter stk. 4,  

 at den ledige 1 måned efter uddannelsens afbrydelse eller 3 måneder efter  

 dens afslutning er dagpengeberettiget og senest på disse tidspunkter  

 fremsætter krav om arbejdstilbud over for Arbejdsformidlingen.
Den ledige har  

 krav på arbejdstilbud senest 3 måneder efter kravets fremsættelse.
Den ledige  

 har tidligst ret til ydelse efter § 3, stk. 5, efter udløbet af sidstnævnte  

 periode.
 8. I § 10 indsættes som stk. 13:
 »Stk. 13. Ledige, der har deltaget i et uddannelsestilbud  

 efter stk. 8, eller fået uddannelsesydelse efter stk. 12, har ret til  

 arbejdstilbud, uanset at betingelserne i § 55, stk. 1, og § 72, stk. 1, i lov  

 om arbejdsformidling og arbejdsløshedsforsikring m.v. ikke er opfyldt.«.
 § 10. Ledige, der har ret til uddannelsesydelse efter § 9, kan få  

 ydelsen i op til 1 år og 6 måneder, mens de deltager i en uddannelse.  

 Arbejdsministeren fastlægger efter forhandling med undervisningsministeren,  

 at visse uddannelser ikke giver ret til en uddannelsesydelse.
 Stk. 2. Arbejdsformidlingen forlænger efter ansøgning  

 uddannelsesydelsen fra 1 år og 6 måneder til 2 år, hvis uddannelsens længde  

 gør det nødvendigt.
Stk. 3. Uddannelsesydelsen kan fås inden for det tidsrum, hvor den  

 ledige kunne have fået dagpenge efter § 55, stk. 1, eller § 72, stk. 1, i lov  

 om arbejdsformidling og arbejdsløshedsforsikring m.v.
Uddannelsesydelse kan  

 dog modtages uden for disse perioder, når den ledige modtager  

 uddannelsestilbud efter stk. 8, eller stk. 9, jf. stk. 11.
Stk. 4. Størrelsen af uddannelsesydelsen svarer til de dagpenge,  

 den ledige ellers ville have fået.
Uddannelsesydelsen kan kun udbetales, hvis  

 der ikke samtidig udbetales en statslig uddannelsesstøtte.
Hvis der til  

 uddannelsen er knyttet løn, suppleres denne om nødvendigt med  

 uddannelsesydelse, så at den ledige i alt får et beløb, der svarer til  

 uddannelsesydelsen.
 Stk. 5. Hvis en modtager af uddannelsesydelsen samtidig har  

 indtægt eller arbejde, skal uddannelsesydelsen nedsættes efter samme regler  

 som i §§ 58, 59 og 73 i lov om arbejdsformidling og arbejdsløshedsforsikring  

 m.v.
Stk. 6. Uddannelsesydelsen administreres af Arbejdsformidlingen og  

 udbetales af arbejdsløshedskasserne.
Reglerne i §§ 79-82 i lov om  

 arbejdsformidling og arbejdsløshedsforsikring m.v. finder tilsvarende  

 anvendelse.
Stk. 7. Arbejdsministeren fastsætter nærmere regler 1) om uddannelsesydelsen, dens administration og udbetaling og 2) om information og vejledning om uddannelsesmuligheder og tilmelding til  

 uddannelser.
Stk. 8. Ledige, som er under 50 år, og som ikke har en  

 kompetencegivende uddannelse, har hvis de ikke har haft et arbejdstilbud,  

 efter 12 måneders ledighed ret til at modtage et uddannelsestilbud i op til 1  

 år og 6 måneder.
Arbejdsformidlingen kan forlænge uddannelsestilbudet til 2  

 år og 6 måneder, hvis uddannelsens længde gør det nødvendigt.
 Stk. 9. Ledige, som er under 50 år, og som har haft et  

 arbejdstilbud efter § 1, stk. 1 eller stk. 3, har efter 6 måneders ledighed  

 ret til at modtage et uddannelsestilbud med uddannelsesydelse, jf. § 9.
Stk. 10. Arbejdsformidlingen giver uddannelsestilbud efter stk. 8  

 og 9, og uddannelsernes art og længde fastlægges ud fra den lediges  

 forudsætninger og ønsker og ud fra arbejdsmarkedets behov.
Arbejdsministeren  

 fastsætter de nærmere regler om ret til uddannelsestilbud efter stk. 8 og 9  

 og kan herunder bestemme, at administrationen af de fastsatte regler skal  

 varetages i et samarbejde mellem Arbejdsformidlingen og Arbejdsmarkedsnævnet.  

 Ministeren kan endvidere bestemme, at Arbejdsformidlingens afgørelse efter de  

 fastsatte regler kan indbringes for Arbejdsmarkedsnævnet, hvis afgørelser  

 ikke kan indbringes for anden administrativ myndighed.
 Stk. 11. Ledige, der har ret til uddannelsestilbud efter stk. 8 og  

 9, er omfattet af § 55, stk. 2, og § 72, stk. 2, i lov om arbejdsformidling  

 og arbejdsløshedsforsikring m.v. indtil de af Arbejdsformidlingen har  

 modtaget et uddannelsestilbud.
Stk. 12. Arbejdsformidlingen kan efter regler fastsat af  

 arbejdsministeren godkende, at ledige, som jf. stk. 8, har ret til  

 uddannelsestilbud i stedet kan modtage uddannelsesydelse.
Ledige, som  

 modtager uddannelsesydelse efter denne bestemmelse, er ikke omfattet af § 55,  

 stk. 2, og § 72, stk. 2, i lov om arbejdsformidling og  

 arbejdsløshedsforsikring m.v.
 9. § 11, stk. 8, affattes således:
»Stk. 8. Ved ophør med iværksætterydelse senest ved  

 ydelsesperiodens udløb har den ledige ret til arbejdstilbud.
Dette gælder dog  

 ikke ledige, som har afsluttet seneste arbejdstilbud før den 1. juli  

 1986.«.
 Stk. 8 og 9, bliver herefter stk. 9 og 10.
§ 11. - - - Stk. 8. Iværksætterydelsen administreres af Arbejdsformidlingen og  

 udbetales af arbejdsløshedskasserne.
Reglerne i §§ 79-82 i lov om  

 arbejdsformidling og arbejdsløshedsforsikring m.v. finder tilsvarende  

 anvendelse.
Stk. 9. Arbejdsministeren fastsætter nærmere regler 1) om iværksætterydelsen, dens administration og udbetaling og 2) om mulighederne for at få uddannelsesydelse og iværksætterydelse i  

 forlængelse af hinanden.
