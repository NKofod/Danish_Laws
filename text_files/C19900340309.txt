At-cirkulæreskrivelse nr. 10/1990 Henvisning til:
At-meddelelsessystemets gruppe 2 Konstruktion af renovationssystemer m.v.
I.
Orientering På baggrund af henvendelser fra en række kommuner og leverandører til både  

 direktoratet og kredse om Arbejdstilsynets vurdering af konstruktioner af  

 renovationssystemer m.v. har direktoratet fundet det nødvendigt at oplyse om  

 den konkrete vejledning, som direktoratet giver på sådanne forespørgsler.
 Vejledningen ses i vedlagte bilag, som er identisk med teksten i et udkast  

 til At-anvisning, som indgår i drøftelser i et udvalg nedsat under  

 Arbejdsmiljørådet om nærmere retningslinjer for manuel håndtering af  

 dagrenovation og andet affald, der håndteres efter samme metoder.
 Endvidere danner en del af indholdet i bilaget grundlag for  

 Arbejdstilsynets holdning i det igangværende internationale  

 standardiseringsarbejde. (CEN TC 183 »Garbage containers«).
II.
Instruktion Kredsene skal yde konkret vejledning til kommuner og leverandører i  

 forbindelse med nyanskaffelser af renovationssystemer m.v. i overensstemmelse  

 med den vejledning, der er anført i bilaget.
 Det kan ikke på nuværende tidspunkt oplyses, i hvilket omfang det nævnte  

 udvalgsarbejde under Arbejdsmiljørådet eller standardiseringsarbejdet i CEN  

 vil medføre enkelte ændringer i den vurdering, Arbejdstilsynet meddeler i  

 vedlagte bilag.
III.
Ikrafttræden Straks.
3. juli 1990 Erik Andersen Bilag Vejledning om konstruktion af renovationssystemer m.v.
1. Alment 1.1. Ved konstruktion af renovationssystemer, fx stativer, skabe og skure,  

 der er beregnet til, at sække, kassetter, stationære/mobile beholdere og  

 lign. kan anbringes heri, samt ved konstruktion af materiel med hjul (mobilt)  

 og uden hjul (stationært) til afhentning af dagrenovation og kildesorteret  

 afffald, skal det sikres, at der i forbindelse med håndtering kan undgås - stor vandret gribe-/rækkeafstand for armene - gribe-/rækkehøjder over skulderhøjde og under knohøjde - foroverbøjning og/eller vridning af ryggen - andre asymmetriske og uventede belastninger 1.2. For materiel, som skal løftes eller bæres, skal konstruktionen sikre,  

 at vægtbelastningen på lænderyggen, relateret til bl.a. ovenstående samt  

 belastningen af arme, nakke/skulder og øvre ryg ved løft i intervallet mellem  

 albuehøjde og skulderhøjde er minimal. (Jvf.
At-meddelelse 4.04.15 og 4.10.3) 1.3. Renovationssystemer og stationært materiel skal være konstrueret  

 således, at der let kan håndteres og transporteres med egnet teknisk  

 hjælpemiddel/mobilt udstyr.
 1.4. Renovationssystemer og materiel skal være ergonomisk udformet og må  

 ikke indebære klemningsfare eller have skarpe kanter.
1.5. Renovationssystemer og materiel skal yde tilstrækkelig beskyttelse  

 mod stikkende, skærende og forurenende emner og være således udformet, at de  

 ved genbrug er nemme at rengøre fx ved effektivt bundprop-system.
Materialet  

 må ikke give anledning til hudirritation eller allergi.
1.6. Håndgreb, udskæringer m.v. skal udformes således, at der kan gribes i  

 en neutral hånd/armstilling, se figur 1, i et kraftgreb, se figur 2, om et  

 stabilt og ikke glat håndgreb.
Diameter på greb skal være på ca. 4 cm, og  

 kanter, der gribes om, skal have en tykkelse på min. 22 mm.
 Fig. 1. Neutral hånd/armstilling.
 Den stilling, hvor belastning på muskler, sener, ledbånd og led er mindst.
Fig. 2. Kraftgreb Den knyttede hånd, som er den stilling, hvori der kan udøves den største  

 kraft.
 Denne kraft er afhængig af håndens dimensioner, fingrenes position,  

 (gribediameter, spændvidde) trykfordeling i hånd/fingerfladen og  

 hånd/armstillingen.
1.7. Udskæringer m.m. til hænderne skal være på min. 12 cm i bredden for  

 at sikre plads til hånd, incl. arbejdshandsker.
Det samme gælder for håndgreb  

 i hele længdeforløbet.
I højden skal der være min. 7 cm, så der sikres fri  

 plads til hånden.
2. Renovationssystemer 2.1. Renovationssystemer til sække og stationære beholdere skal være  

 således udformet, at håndtering kan ske tæt på kroppen og i gribehøjde inden  

 for intervallet 85-125 cm over grundplan.
 2.2. Renovationssystemer til kassetter for kildesorteret affald skal være  

 således udformet, at manuel håndtering af kassetter m.m. kan ske tæt på  

 kroppen og i gribehøjde inden for intervallet 75-125 cm over grundplan.
 Udformningen skal tillige sikre, at de letteste kassetter kan placeres i  

 øverste del af intervallet.
 2.3. Renovationssystemer til sække, beholdere, kassetter og lignende skal  

 være således udformet, at der er min. 7 cm mellem systemet og materiel, så  

 der ved håndtering er plads til hænderne.
2.4. Renovationssystemer til sække, beholdere, kassetter og lignende skal  

 være udformet således, at de står fast og ikke vælter ved håndtering.
De skal  

 være udformet af vejrbestandigt materiale, og evt. oplukkeligt låg skal kunne  

 fastholdes i åben stilling.
 2.5. Konstruktionen skal sikre, at sække, beholdere, kassetter og lignende  

 ved fremtræk, vip eller løft er fuldt fastholdt/understøttet i  

 renovationssystemet, indtil der kan fattes symmetrisk, dvs. at der kan gribes  

 med armene i ens position og med begge hænder samtidigt.
3. Mobilt materiel til manuel håndtering 3.1. Ved konstruktion skal det sikres, at den maximale skub-/trækkraft  

 under optimale forhold (det vil bl.a. sige i hensigtsmæssig arbejdsstilling)  

 ikke overstiger 200 N (Newton) under kørsel, samt at igangsætningskraften  

 ikke overstiger 400 N.
3.2. Ved konstruktion skal det sikres, at den målbare skub-trækkraft  

 bliver optimal, fx ved - design af materiel m.h.t. form, størrelse og lille egenvægt - hensigtsmæssig placering af tyngdepunktet i relation hertil og til  

 mulige vægtmængder og til god afbalancering under kørsel - jævn vægtfordeling af last på hjulene således, at stabiliteten er sikret - en lille hjulmodstand, der er ens på alle hjul, så kraftforbruget til  

 overvindelse af rullemodstanden fra hjul, lejer m.m. på underlaget er  

 minimal.
 3.3. Ved konstruktion skal det endvidere sikres, at arbejdsstillingen  

 bliver optimal ved at skub-/trækhåndtagenes placering og udformning er  

 ergonomisk korrekt med hensyn til gribefunktion, og at skub/træk ved et givet  

 kraftforbrug kan ske i oprejst stilling.
 3.4. Der skal være en indvendig afstand på 45 cm mellem 2 eller flere  

 symmetrisk placerede håndgreb.
 3.5. Håndgreb skal være placeret på materiellet i dets kørselsretning.
 3.6. Hjulenes udformning, størrelse og placering skal sikre et lille  

 kraftforbrug og god stabilitet.
3.7. Diameter på hjul skal være mellem 20-30 cm eller større.
Den indre  

 afstand mellem hjulene skal være min. 50 cm, medmindre der er flexibel  

 justeringsmulighed.
 3.8. Udformning/ophæng, materialevalg m.v. skal sikre støddæmpning under  

 kørsel.
 3.9. 3- og 4-hjulet materiel.
3.9.1. Gribehøjden skal ligge i intervallet fra albuehøjde til  

 skulderhøjde og aldrig under knohøjde.
Håndgrebet skal have en sådan  

 udstrækning, at der kan gribes i hele det lodrette interval 85-130 cm  

 således, at armenes retning ved frontalt skub/træk kan blive parallel med  

 underlaget.
3.9.2. Materiellet skal være forsynet med hensigtsmæssigt udformede greb  

 til hjælp ved manøvrering på tværs af kørselsretningen.
De skal placerees i  

 min. 95 cm's højde.
3.9.3. Hjulene skal være svingbare.
Hjul placeret fjernest fra brugeren  

 skal kunne fastholdes i kørselsretningen.
 3.9.4. Materiellet skal være udstyret med hensigtsmæssig udformet og  

 sikker bremse, der både i udgangsposition og under kørsel kan sikre  

 afbremsning.
 3.10.
 1- og 2-hjulet materiel.
 3.10.1. Mobilt materiel, der har 1 hjul eller 2 hjul, placeret fjernest  

 fra brugeren, skal have håndgreb, der i kørestilling sikrer, at igangsætning  

 og kørsel let og stabilt kan udføres i det lodrette knohøjdeinterval på 75-90  

 cm.
 3.10.2. Mobilt materiel, der har de 2 hjul placeret tæt på brugeren, skal  

 have lodret gribehøjde på 125-130 cm i opretstående position.
 3.10.3. I vippet kørestilling på plant underlag skal det ved 2-hjulet  

 materiel sikres, at håndgrebet har en sådan udstrækning, at der kan gribes i  

 hele det lodrette albuehøjdeinterval 95-117 cm.
 3.10.4. Det skal ved 2-hjulet materiel desuden sikres, at gribehøjden ikke  

 kommer under lodret knohøjdeniveau på 85 cm, hvis større vip er nødvendige.
 4. Stationæret materiel til manuel håndtering.
 4.1. Hvis sække ikke er forsynet med hensigtsmæssig gribemulighed (greb),  

 skal de være udformet, så der efter sammensnøring kan dannes  

 »snøvs« på min. 15 cm.
 4.2. På kassetter og beholdere skal håndgreb og udskæringer m.m. anbringes  

 symmetrisk på hver af siderne i overensstemmelse med materiellets vægt, form,  

 størrelse, fasthed samt mulige vægtmængder, herunder tyngdepunktets  

 placering.
5. Brugsanvisning 5.1. Ved levering af renovationssystemer og materiel kan den skriftlige  

 brugsanvisning på dansk hensigtsmæssigt indeholde oplysning om bl.a.:
- opstilling - anvendelse og betjening - transport - rengøring, vedligeholdelse og reparation - udformning og indretning - funktion og brug, fx om forhold, der ikke er alment kendte, eller om  

 begrænsninger i anvendelsen - de tekniske hjælpemidler, der kan afhjælpe unødige fysiske belastninger - fyldningsgrad, vægt af materiel excl./incl. indhold m.m. ved løft/bæring  

 af stationært materiel, så overfyldning samt tab af eller kontakt med  

 genstande/affald undgås - fyldnings-/læsningsgrad, vægt af mobilt materiel excl./incl.  

 indhold/last, samt kraftforbrug til skub/træk med last, under hensyn til fx  

 brug på forskelligt terræn.
 5.2. Oplysning om fyldningsgrad, vægt af materiel excl./incl. indhold og  

 kraftforbrug, der fremgår af brugsanvisningen kan fx markeres på materiellet.
