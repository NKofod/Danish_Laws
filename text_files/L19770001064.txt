 Den 1. december 1976 undertegnedes i København en overenskomst mellem  

 Danmark og Rumænien om økonomisk, industrielt og videnskabligt samarbejde.
 Overenskomstens danske og engelske tekster har følgende ordlyd.
Langtidsoverenskomst mellem kongeriget Danmarks regering og Den  

 socialistiske Republik Rumæniens regering om økonomisk, industrielt,  

 teknologisk og videnskabligt samarbejde Kongeriget Danmarks regering og Den socialistiske Republik Rumæniens  

 regering, som - tager i betragtning den gunstige udvikling i de økonomiske forbindelser  

 mellem de to lande, - ønsker at yde et nyt bidrag til udviklingen af og spredningen i  

 samarbejdet mellem de to lande på et vedvarende og gensidigt fordelagtigt  

 grundlag, - tager i betragtning, at der for at fremme udviklingen af økonomisk,  

 industrielt, teknologisk og videnskabeligt samarbejde mellem de to  

 kontraherende lande bør tages hensyn til deres respektive udviklingstrin, - ønsker mere effektivt at udnytte de muligheder, som er tilvejebragt ved  

 de to landes økonomiske potentiel og teknologiske fremskridt, gennem en  

 intensivering af det industrielle og teknologiske samarbejde, som de anser  

 for at vare af stor betydning for udvidelsen af deres økonomiske samarbejde, - tager i betragtning dels den i Bukarest den 29. august 1967 undertegnede  

 overenskomst om økonomisk, industrielt og teknisk samarbejde, dels det  

 forøgede økonomiske samarbejde, som har udviklet sig siden indgåelsen af  

 langtidshandelsaftalen i Bukarest den 21. august 1970 for tidsrummet  

 1971-1975, - tager i betragtning deres deltagelse i den almindelige overenskomst om  

 told og udenrigshanedel, - tillægger gennemførelsen af anbefalingerne i slutakten fra konferencen  

 om sikkerhed og samarbejde i Europa om samarbejde på de økonomiske,  

 videnskabelige, teknologiske og miljømæssige områder særlig vigtighed, - erkender fordelene Ved langsigtede aftaler, der tager sigte på  

 tilvejebringelsen af et fast grundlag for et stabilt økonomisk, industrielt  

 og teknologisk samarbejde, er blevet enige om følgende:
Artikel 1 De kontraherende parter påtager sig at fremme en yderligere udvikling af  

 økonomisk, industrielt, Videnskabeligt og teknologisk samarbejde mellem de to  

 lande med henblik på at bidrage til udvidelsen af deres økonomiske  

 forbindelser.
 Under iagttagelse af de i hvert af landene gældende love og bestemmelser  

 vil de kontraherende parter yde alle de lettelser, som er mulige, for at  

 opmuntre til et dynamisk og harmonisk økonomisk, industrielt, videnskabeligt  

 og teknologisk samarbejde mellem deres respektive firmaer, virksomheder og  

 organisationer.
Med dette mål for øje vil de kontraherende parter - forbedre kvaliteten og mængden af oplysninger af betydning for det  

 samarbejde, som forudses i denne overenskomst især for så vidt angår love og  

 bestemmelser, herunder sådanne som vedrører udenlandsk valuta, generelle  

 retningslinier for nationale økonomiske planer og programmer, såvel som  

 programprioriteringer og økonomiske betingelser på markedet og udveksling af  

 dokumenter herom, - tilskynde til alle former for udveksling af oplysninger og videregivelse  

 af erfaringer af betydning for et samarbejde, herunder gennem kontakter  

 mellem mulige partnere, - lette og forøge alle former for forretningsforbindelser mellem  

 vedkommende organisationer, virksomheder og firmaer og mellem disses  

 respektive kvalificerede personale, og - især bestræbe sig på at sikre tilstedeværelsen af passende  

 arbejdsbetingelser for personale, der er beskæftiget med gennemførelsen af  

 samarbejdsprojekter.
Artikel 2 De kontraherende parter vil i overensstemmelse med denne overenskomsts  

 hensigter og mål i deres gensidige relationer i økonomisk, industrielt,  

 videnskabeligt og teknologisk samarbejde yde mestbegunstigelsesbehandling.
Artikel 3 For så vidt angår denne overenskomst vil samarbejdet omfatte, men ikke  

 være begrænset til følgende former:
Artikel 4 De kontraherende parter vil definere de sektorer, inden for hvilke et  

 samarbejde vil kunne vare til gensidig fordel.
Følgende specielle sektorer er  

 i første omgang blevet identificeret som værende af særlig interesse:
Maskinbygningsindustri Kemiske og petrokemiske industrier Udvikling af naturforekomster Elektrisk og elektronisk industri Miljøbeskyttelse Fødevare- og fødevarefremstillingsindustri Letindustri Anlægs- og byggeindustri Landbrugsmaskiner Landbrug og zooteknik Kvægbrug.
 andre områder af gensidig interesse for begge de kontraherende parter kan  

 aftales fra tid til anden.
Artikel 5 Artikel 6 De kontraherende parter vil opmuntre til samarbejde i tredjelande mellem  

 deres firmaer, virksomheder og organisationer.
Artikel 7 Betingelserne for ethvert økonomisk, industrielt, teknologisk og  

 videnskabeligt samarbejdsprojekt inden for denne overenskomsts rammer skal  

 fastlægges i overensstemmelse med gældende love og bestemmelser i hvert af de  

 to lande.
Artikel 8 Med henblik på at fremme denne overenskomsts mål vil de kontraherende  

 parter i det videste omfang, som det er muligt, lette deres respektive  

 firmaers, virksomheders og organisationers deltagelse i messer og  

 udstillinger inden for hinandens territorier.
Artikel 9 Under hensyntagen til betydningen af finansielle ændringer, herunder  

 kreditter, for udvikling af økonomisk, industrielt, videnskabeligt og  

 teknologisk samarbejde vil de kontraherende parter bestræbe sig på at sikre,  

 at der tilstås kreditter og finansielle betingelser, der er så fordelagtige  

 som det er muligt, inden for rammerne af gældende love og bestemmelser i de  

 to lande.
Artikel 10 Gensidige betalinger i henhold til denne overenskomsts bestemmelser og  

 betingelser foretages i danske kroner eller i anden konvertibel valuta i  

 overensstemmelse med gældende bestemmelser i hvert af de to lande.
Artikel 11 Med henblik på opfyldelsen af denne overenskomsts mål beslutter de  

 kontraherende parter at nedsætte en fælles regeringskommission, der i  

 princippet vil mødes een gang om året, skiftevis i København og Bukarest.
 Den fælles kommission kan endvidere invitere repræsentanter for de  

 relevante økonomiske virksomheder og organisationer til at deltage i sine  

 møder.
Den fælles regeringskommission vil Den fælles kommission kan nedsætte arbejdsgrupper, som kan pålægges  

 særlige opgaver med henblik på gennemførelse af denne overenskomsts  

 bestemmelser.
Artikel 12 De kontraherende parter vil i det videste omfang, som det er muligt, holde  

 hinanden og den fælles kommission underrettet om individuelle kontrakter og  

 ordninger indgået mellem økonomiske organisationer, institutioner, firmaer og  

 virksomheder i de to lande inden for de områder denne overenskomst dækker.
Artikel 13 Denne overenskomst vil ikke berøre de mellem Kongeriget Danmark og Den  

 socialistiske Republik Rumænien tidligere indgåede bilaterale og  

 multilaterale overenskomster og traktater.
 I denne forbindelse vil de kontraherende parter på den ene eller den anden  

 parts foranledning om nødvendigt afholde konsultationer med henblik på at  

 opnå en aftale; sådanne konsultationer må imidlertid ikke krænke denne  

 overenskomsts grundlæggende sigte.
Artikel 14 Denne overenskomst træder i kraft, når de to parter har bekræftet over for  

 hinanden, at de forfatningsmæssige forskrifter i de to lande er blevet  

 efterkommet.
Den forbliver i kraft i 10 (ti) år fra datoen af dens  

 ikrafttrædelse og forlænges automatisk i 12 måneder ad gangen, medmindre en  

 af de kontraherende parter opsiger den mindst 3 måneder før udløbet af en 12  

 måneders periode.
Artikel 15 Denne overenskomst erstatter på datoen for dens ikrafttrædelse  

 overenskomsten mellem Kongeriget Danmark og Den socialistiske Republik  

 Rumænien om økonomisk, industrielt og teknisk samarbejde, undertegnet i  

 Bukarest den 29. august 1967.
Artikel 16 Denne overenskomsts ophør påvirker ikke opfyldelsen af kontrakter og  

 forpligtelser, der er indgået mellem firmaer, virksomheder og organisationer  

 i de to lande.
Udfærdiget i København den 1. december 1976 på dansk, rumænsk og engelsk i  

 to originale eksemplarer, alle tekster af samme gyldighed.
I tilfælde af  

 fortolkningsuoverensstemmelser er teksten på engelsk den afgørende.
For Kongeriget Danmarks regering Ivar Nørgaard For Den socialistiske Republik Rumæniens regering Ion Stanciu Ved overenskomstens ikrafttræden ophører gyldigheden af den dansk-rumænske overenskomst af 29. august 1967 om økonomisk, industrielt og teknisk samarbejde, jfr. udenrigsministeriets bekendtgørelse nr. 133 af 16. december 1968, Lovtidende C.
 Udenrigsminsteriet, den 31. januar 1977.
 Ivar Nørgaard.
