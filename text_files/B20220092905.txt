Bekendtgørelse om ændring af bekendtgørelse om kvalifikationskrav til visse førere af køretøjer i vejtransport1) § 1 I bekendtgørelse nr. 322 af 30. marts 2020 om kvalifikationskrav til visse førere af køretøjer i vejtransport, som ændret ved bekendtgørelse nr. 650 af 19. maj 2020 og bekendtgørelse nr. 952 af 19. maj 2021, foretages følgende ændringer:
 1. Indledningen affattes således:
»I medfør af § 2, stk. 2, § 16 c og § 16 d, § 17, stk. 1, nr. 2, og stk. 2, i lov om godskørsel, jf. lovbekendtgørelse nr. 1051 af 12. november 2012, som ændret ved lov nr. 735 af 8. juni 2018 og lov nr. 639 af 18. maj 2022, § 18, stk. 1, nr. 1, § 18 b, § 20, 2. pkt., § 22, stk. 1, nr. 2, og stk. 2, i lov om buskørsel, jf. lovbekendtgørelse nr. 1050 af 12. november 2012, som ændret ved lov nr. 639 af 18. maj 2022, og § 2, stk. 4, i lov nr. 735 af 8. juni 2018 om ændring af lov om godskørsel, fastsættes efter bemyndigelse og efter bemyndigelse i henhold til § 6 og § 7 i bekendtgørelse nr. 2635 af 28. december 2021 om Færdselsstyrelsens opgaver, beføjelser og klageadgang:« 2. I § 1 indsættes efter nr. 6 som nyt nummer:
»7) Uddannelsesinstitution: Institution der er godkendt til at udbyde erhvervsrettet uddannelse af Børne- og Undervisningsministeriet.« 3. § 10 affattes således:
»§ 10. Indehavere af det i § 16, stk. 6, nævnte chaufføruddannelsesbevis for gennemført grundlæggende kvalifikationskursus kan med henblik på personbefordring i Danmark føre 1) køretøjer af kategori D1 og D1+E fra det fyldte 18. år, jf. dog § 10 a, 2) køretøjer af kategori D og D+E ved rutekørsel med personer på en strækning, der ikke overstiger 50 km, fra det fyldte 18. år, jf. dog § 10 a, og 3) køretøjer af kategori D og D+E fra det fyldte 20. år, jf. dog § 10 a.
Stk. 2. Indehavere af det i § 16, stk. 6, nævnte chaufføruddannelsesbevis for gennemført grundlæggende kvalifikationskursus kan fra det fyldte 18. år ligeledes føre køretøjer i Danmark af kørekortkategori D1, D1+E, D og D+E, der ikke medtager passagerer, jf. dog § 10 a.« 4. Efter § 10 indsættes:
»§ 10 a.
For personer under det fyldte 21. år finder bekendtgørelsens § 10 alene anvendelse, hvis vedkommende er påbegyndt en erhvervsuddannelse til buschauffør i kollektiv trafik, som er godkendt af Børne- og Undervisningsministeriet.« 5. I § 15, 2. pkt., ændres »§ 10 og § 11« til: »§ 10, § 10 a og § 11«.
 6. I § 32, stk. 2, ændres »uddannelsescentret« til: »uddannelsesinstitutionen«.
 7. I § 32 indsættes efter stk. 2 som nyt stykke:
»Stk. 3. Chauffører som nævnt i § 10 a skal medbringe dokumentation fra uddannelsesinstitutionen for, at de pågældende er ved at gennemføre en erhvervsuddannelse.« Stk. 3-5 bliver herefter stk. 4-6.
§ 2 Bekendtgørelsen træder i kraft den 1. juli 2022.
Færdselsstyrelsen, den 21. juni 2022 Stefan Søsted / Maria Winkel Lorenzen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2003/59/EF af 15. juli 2003 om grundlæggende kvalifikationskrav og efteruddannelseskrav for førere af visse køretøjer, der benyttes til godstransport eller personbefordring ad vej, og om ændring af Rådets forordning (EØF) nr. 3820/85 samt Rådets direktiv 91/439/EØF og om ophævelse af Rådets direktiv 76/914/EØF, EU-Tidende 2003, nr.
L 226, side 4.
