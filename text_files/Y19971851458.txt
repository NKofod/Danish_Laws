Told- og Skattestyrelsen er blevet spurgt, om politiets hundeførere er  

 berettiget til fradrag efter Ligningsrådets anvisninger i de årlige  

 rejsecirkulærer for udgifter ved tjenesterejser i forbindelse med påbudt  

 hundetræning.
Forespørgslen vedrørte dels tiden før 1997, dels  

 »overgangsperioden« indtil 1. april 1999.
Styrelsen udtalte, at f.s.v. angår tjenesterejser før 1. januar 1997,  

 var fradrag efter reglerne i Ligningsrådets anvisninger kun muligt, såfremt  

 tjenesterejsen ikke var omfattet af ordlyden i den dagældende SL § 5, litra  

 d.
I perioden 1. januar 1997 - 31. marts 1999 vil offentligt ansatte -  

 herunder politiets hundefører - der ikke har modtaget nogen form for  

 godtgørelse for en tjenesterejse, kunne foretage fradrag for deres  

 merudgifter på tjenesterejsen efter Ligningsrådets bestemmelser og satser i  

 TSS-cirk. 1996 - 31, jf. cirkulærets pkt. 7. Dette gælder, hvad enten  

 tjenesterejsen må anses for omfattet af ordlyden i den tidligere § 5, litra d  

 i SL eller ej.
Politiets hundeførere er ved påbudt hundetræning, der sidestilles med  

 anden pligtig tjeneste, hverken berettiget til timepenge eller til refusion  

 af merudgifter mod dokumentation (udlæg efter regning), når træningen foregår  

 inden for politikredsen.
Dette følger af aftalen af 30. maj 1995 mellem  

 Finansministeriet og tjenestemændenes centralorganisationer, § 19, stk. 3 med  

 de ændringer, der fremgår af aftale mellem Rigspolitichefen og  

 politipersonalets og kontorpersonalets faglige organisationer.
Told- og Skattestyrelsen er blevet spurgt, om politiets hundeførere 1. for 1996 og tidligere år er berettigede til at foretage fradrag efter  

 de årlige rejsecirkulærers pkt. 4.1.1., jf. pkt. 6.1.1. for tjenesterejser i  

 forbindelse med påbudt hundetræning, under forudsætning af at rejsen har haft  

 en varighed på over 5 timer a. når træningen er foregået inden for den »gamle«  

 kommunegrænse, men mere end 8 km. fra tjenestestedet? b. når træningen er foregået uden for den »gamle« kommunegrænse,  

 mere end 8 km. fra tjenestestedet og inden for politikredsen? 2. for perioden 1. januar 1997 - 31. april 1999 vil være berettigede til  

 at foretage fradrag efter TSS-cirk. 1996-31, pkt. 7., såfremt træningen  

 finder sted mindst 8 km. fra tjenestestedet, og rejsen har en varighed på  

 over 5 timer? Told- og Skattestyrelsen svarede:
 Ad 1a : Ifølge den indtil 1. januar 1997 gældende § 5, litra d i SL  

 medregnes dagpenge og rejsegodtgørelser ikke i indkomstopgørelsen, når de er  

 oppebåret under udførelsen af offentlige hverv, der har nødvendiggjort ophold  

 uden for hjemstedskommunen.
 Efter mangeårig praksis fortolkes »hjemstedskommunen« som  

 tjenestestedskommunen.
 Som grænser for »hjemstedskommunen« (tjenestestedskommunen) har  

 man fra og med indkomståret 1989 regnet med de eksisterende kommunegrænser og  

 ikke de »gamle« kommunegrænser fra før kommunalreformen i 1970.  

 København og Frederiksberg anses dog i denne forbindelse for een kommune.
Såfremt tjenesterejsen er foregået inden for tjenestestedskommunen, er  

 rejsen ikke omfattet af ordlyden i den dagældende SL § 5, litra d.
Den  

 ansatte kunne som følge heraf foretage fradrag efter reglerne i  

 Ligningsrådets anvisninger for det pågældende år.
Ad 1b: Hvis træningen er foregået uden for tjenestestedskommunen, er  

 tjenesterejsen omfattet af den dagældende SL § 5, litra d.
Der er derfor ikke  

 fradrag efter Ligningsrådets anvisninger i det for dette år gældende  

 rejsecirkulære, hvad enten den ansatte har modtaget fuld, delvis eller ingen  

 »§5d-ydelse« for tjenesterejsen.
Ad 2 : Er tjenesterejsen omfattet af ordlyden i den tidligere § 5, litra  

 d, i SL, og har den ansatte ikke modtaget nogen form for godtgørelse for  

 rejsen af den offentlige arbejdsgiver (heller ikke som udlæg efter regning),  

 har arbejdsgiveren ikke valgt at anvende reglerne i SL § 5, litra d.
Den  

 ansatte kan i denne situation selv vælge at foretage fradrag for sine  

 merudgifter på den nævnte tjenesterejse efter Ligningsrådets bestemmelser og  

 satser i TSS-cirk 1996-31, jf. cirkulærets pkt. 7.
 Hvis tjenesterejsen ikke er omfattet af den tidligere § 5, litra d, vil  

 den ansatte - ligesom før 1. januar 1997 - være berettiget til at anvende  

 Ligningsrådets regler om fradrag for rejseudgifter, jf. ligeledes ovennævnte  

 cirkulære, pkt. 7.
TSS-cirk 1996-31 LV 1996 A.B.1.7.
