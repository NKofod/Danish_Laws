 1. Justitsministeriets bekendtgørelse nr. 590 af 24.  

 juni 1992 om vejafmærkning er blevet ændret med bekendtgørelse nr. 199 af 16.  

 marts 1994.
2. Hovedparten af ændringer er gennemført som følge af  

 ændringer i færdselsloven.
I loven er en ny hurtigtkørende knallert indført.  

 Den kan køre 45 km/t og skal være registreret.
Den nye, registreringspligtige  

 knallert skal som hovedregel følge færdselsreglerne for motorcykel.
Det  

 gælder dog ikke i alle sammenhænge.
Den må således - som alle andre  

 knallerter - ikke anvende motorveje og motortrafikveje, idet knallerter ikke  

 er klassificeret som motorkøretøjer.
3. Cykelsymbolet og symbolet for knallert - som  

 defineret i bekendtgørelsen nr. 590 af 24. juni 1992, § 5, - har principielt  

 uændret betydning.
Det vil dog i praksis sige, at cykelsymbolet nu betyder  

 »cykel og ikke registreringspligtig knallert«, og knallertsymbolet  

 betyder »ikke registreringspligtig knallert«.
Symbolerne omfatter  

 således præcist de samme køretøjer som tidligere uafhængigt af, hvilken  

 tavletype de er placeret på.
Symbolet for motorcykel er imidlertid udvidet  

 til i fremtiden at betyde »motorcykel og registreringspligtig  

 knallert«.
 4. Tavle »C 22.1 Motorkøretøj, traktor og  

 motorredskab forbudt« og tavle »C 22.2 Motorcykel forbudt« har  

 som konsekvens af den ændrede betydning af motorcykelsymbolet fået udvidet  

 deres betydning til også at forbyde registreringspligtige knallerter.
 5. Der er i øvrigt gennemført en række tekstændringer,  

 der tjener til at placere den registreringspligtige knallert som en  

 motorcykel i trafikken.
6. Der er indført en ny advarselstavle  »A 20  

 Kø.«  Tavlen angiver særlig risiko for kødannelse.
Den skal kun  

 anvendes på steder, hvor der med stor sandsynlighed optræder farlige  

 kødannelser.
Sådanne vil i almindelighed kun forekomme på veje med stor  

 trafikintensitet uden for byzone.
7. Advarselstavlen »A 22 Børn« kan stadigvæk  

 anvendes med undertavle med teksten »Skolepatrulje arbejder« dog  

 kun, hvor den tidligere har været anvendt.
Ved afmærkning for nye  

 skolepatruljer skal retningslinierne følges i henholdsvis bekendtgørelse og  

 cirkulære af 24. juni 1992 om vejafmærkning.
8. I Justitsministeriets cirkulæreskrivelse af 20.  

 december 1966 er beskrevet en fremgangsmåde ved anskaffelse af udstyr til  

 afmærkning ved brandsteder.
Den pågældende fremgangsmåde finder ikke længere  

 anvendelse.
Efter aftale med Indenrigsministeriet (hvis ressortområde  

 brandvæsen i dag tilhører) meddeles det herved, at cirkulæreskrivelsen anses  

 for bortfaldet.
