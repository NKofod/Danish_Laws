Bekendtgørelse om ændring af bekendtgørelse om tilskud til kommunale vådområdeprojekter § 1 I bekendtgørelse nr. 951 af 30. juli 2010 om tilskud til kommunale vådområdeprojekter, som er ændret ved bekendtgørelse nr. 1078 af 5. september 2013, foretages følgende ændringer:
 1. § 3, stk. 5, affattes således:
»Stk. 5. Ved projektansvarlig forstås i denne bekendtgørelse den kommune, der er valgt af en vandoplandsstyregruppe til at være ansvarlig for gennemførelse af et kommunalt vådområdeprojekt i det vandopland, som styregruppen er nedsat for, herunder for den del af projektet, der omfatter arealer beliggende uden for den projektansvarlige kommunes geografiske område, eller en anden kommune, der efter aftale påtager sig forpligtelsen til at udføre projektet.« 2. I § 5, stk. 1, indsættes som 2. pkt.:
»Uanset 1. pkt. kan der fra den 1. september 2014 ikke indgives ansøgning om tilskud.« 3. § 9, nr. 2, affattes således:
 »2) at tilsagnshaver indsender udbetalingsanmodning, alle udgiftsbilag, dokumentation for betaling, forundersøgelsesrapporter, samt udtalelse om gennemførelse rettidigt til NaturErhvervstyrelsen, jf. § 20, stk. 1, nr. 3 og stk. 2 og 3,«.
 4. § 10, nr. 3, affattes således:
 »3) at tilsagnshaver indsender anmodning om slutudbetaling, alle udgiftsbilag, dokumentation for betaling, afsluttende projektrapport samt udtalelse om gennemførelse til NaturErhvervstyrelsen,«.
 5. § 13, stk. 1, nr. 1, ophæves.
 Nr. 2-4 bliver herefter nr. 1-3.
 6. § 13, stk. 3, nr. 7, affattes således:
 »7) udgifter til køb, leje og leasing af udstyr og materiel og«.
 7. I § 13 indsættes som stk. 4:
»Stk. 4. For tilsagn udstedt før 16. juni 2014 er det muligt at yde tilskud til udgifter til leje med købsmulighed af udstyr, der er direkte relateret til projektet, såfremt tilsagn hertil er givet inden 16. juni 2014.« 8. § 14, stk. 1, nr. 5, ophæves.
 Nr. 6 og 7 bliver herefter nr. 5 og 6.
 9. § 14, stk. 3, nr. 7, affattes således:
 »7) udgifter til køb, leje og leasing af udstyr og materiel og«.
 10. I § 14  indsættes som stk. 5:
»Stk. 5. For tilsagn udstedt før 16. juni 2014 er det muligt at yde tilskud til udgifter til leje med købsmulighed af udstyr, der er direkte relateret til projektet, såfremt tilsagn hertil er givet inden 16. juni 2014.« 11. § 15, stk. 3, affattes således:
»Stk. 3. Tilsagnsbeløbet til anlæg kan i exceptionelle tilfælde forhøjes i forbindelse med ændringer af projektet.« 12. I § 15 indsættes som stk. 4:
»Stk. 4. For projekter med tilsagn fra 2013 eller tidligere gælder, at ansøgning om forlængelse af fristen for projektets afslutning ud over den 1. august 2015 kun kan imødekommes i behørigt begrundede tilfælde.« 13. I § 20 indsættes som stk. 2 og 3:
 »Stk. 2. For projekter med tilsagn fra 2013 eller tidligere gælder, at uanset fristen i stk. 1, nr. 3, skal udbetalingsanmodning, forundersøgelsesrapporter, alle udgiftsbilag, dokumentation for betaling, samt udtalelse om gennemførelse være modtaget i NaturErhvervstyrelsen senest den 1. august 2015, NaturErhvervstyrelsen kan i særlige tilfælde dispensere fra denne frist.
Stk. 3. Uanset fristen i stk. 1, nr. 3 og stk. 2 gælder for projekt, der opnår fristforlængelse efter § 15, stk. 3, at udbetalingsanmodning, forundersøgelsesrapporter, alle udgiftsbilag, dokumentation for betaling, samt udtalelse om gennemførelse skal være modtaget i NaturErhvervstyrelsen senest to måneder efter projektet senest skal være afsluttet og ikke senere end 1. august 2017. NaturErhvervstyrelsen kan i særlige tilfælde dispensere fra denne frist.« 14. I § 21 indsættes som stk. 3-5:
 »Stk. 3. Afsluttende udbetaling er betinget af, at afsluttende udbetalingsanmodning indsendes rettidigt, jf. stk. 1, nr. 3, stk. 4 og 5. Manglende indsendelse af afsluttende udbetalingsanmodning vil medføre bortfald af tilsagn med krav om tilbagebetaling af allerede udbetalte rater, jf. § 23.
 Stk. 4. Uanset fristen i stk. 1, nr. 3, skal udbetalingsanmodning, projektrapporter, alle udgiftsbilag, dokumentation for betaling, samt udtalelse om gennemførelse være modtaget i NaturErhvervstyrelsen senest den 1. august 2015, NaturErhvervstyrelsen kan i særlige tilfælde dispensere fra denne frist.
Stk. 5. Uanset fristen i stk. 1, nr. 3, og stk. 4 gælder for projekter, der opnår fristforlængelse efter § 15, stk. 4, at udbetalingsanmodning, projektrapport, alle udgiftsbilag, dokumentation for betaling, samt udtalelse om gennemførelse skal være modtaget i NaturErhvervstyrelsen senest to måneder efter, at projektet senest skal være afsluttet, og ikke senere end 1. august 2017. NaturErhvervstyrelsen kan i særlige tilfælde dispensere fra denne frist.« § 2 Bekendtgørelsen træder i kraft den 16. juni 2014.
