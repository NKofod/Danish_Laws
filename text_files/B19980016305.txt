 I medfør af § 34, stk. 5 og § 54, stk. 6 i lov om banker og sparekasser  

 m.v., jf. lovbekendtgørelse nr. 730 af 6. august 1996, som ændret ved lov nr.  

 475 af 10. juni 1997, fastsættes:
Anvendelsesområde § 1.  Denne bekendtgørelse finder anvendelse på  

 pengeinstitutter samt Finansieringsinstituttet for Industri og Håndværk A/S.  

 Bekendtgørelsen finder endvidere anvendelse på koncerner, hvor moderselskaber  

 er et pengeinstitut eller et finansielt holdingselskab med et pengeinstitut  

 som datterselskab, jf. bank- og sparekasseloven § 37a, stk. 1, 2 og 4.
De valgte revisorers opgaver og protokol § 2.  Det påhviler de valgte revisorer at revidere  

 årsregnskabet og koncernregnskabet i overensstemmelse med god revisionsskik  

 og kontrollere, om disse er aflagt i overensstemmelse med lovgivningens og  

 vedtægternes krav til regnskabsaflæggelsen.
 Stk. 2.  Det påhviler herunder de valgte revisorer at  

 kontrollere, om:
 § 3.  Det påhviler de valgte revisorer at påse, om:
De valgte revisorers protokol § 4.  Til brug for bestyrelsen skal de valgte  

 revisorer føre en revisionsprotokol.
Der skal i protokollen redegøres for den  

 i årets løb udførte revision, som kan danne grundlag for revisionsmæssige  

 delkonklusioner.
Protokollen skal fremlægges på ethvert bestyrelsesmøde, og  

 enhver protokoltilførsel skal underskrives af den samlede bestyrelse og  

 revisionschefen.
Stk. 2.  I forbindelse med årsregnskabet skal der i  

 protokollen redegøres for den udførte revision samt konklusionen herpå.  

 Endvidere skal det oplyses, om revisionen har givet anledning til væsentlige  

 bemærkninger.
Der skal herunder oplyses, om:
 Stk. 3.  I protokollen vedrørende årsregnskabet skal  

 afgives erklæring om:
 Stk. 4.  Indgår virksomheden i en koncern, skal  

 revisionsprotokollatet vedrørende årsregnskabet indeholde følgende  

 oplysninger om koncerninterne transaktioner samt retshandler mellem  

 virksomheden og virksomheder omfattet af § 2 i Finanstilsynets bekendtgørelse  

 om koncerninterne transaktioner:
 Stk. 5.  I virksomheder, der har intern revision, jf. §  

 6, skal det oplyses om:
 Stk. 6.  En kopi af protokollatet vedrørende  

 årsregnskabet skal af virksomheden indsendes til Finanstilsynet sammen med en  

 kopi af det af bestyrelsen godkendte årsregnskab og koncernregnskab.
§ 5.  Såfremt virksomheden har en intern revision, der  

 opfylder bestemmelserne i kapitel 3, kan de valgte revisorer aftale med  

 revisionschefen, jf. § 7, stk. 1, at redegørelserne efter § 4, stk. 2 og 4,  

 samt specialbestemmelserne i § 18, stk. 2-6 alene skal fremgå af den interne  

 revisions protokol.
Aftalen herom skal fremgå af revisionsinstruksen.
Den interne revision § 6.  Bestyrelsen kan bestemme, at der skal oprettes  

 en intern revision, jf. dog § 19.
 § 7.  Den interne revision ledes af en revisionschef.  

 Ansættelse og afskedigelse af revisionschefen kan alene foretages af  

 bestyrelsen.
 Stk. 2.  Revisionschefen skal have en teoretisk  

 uddannelse, svarende til hvad der kræves for at blive statsautoriseret eller  

 registreret revisor.
 Stk. 3.  Revisionschefen skal ved ansættelsen have  

 deltaget i praktisk revisionsarbejde i mindst 3 år inden for de seneste 5 år.
 Stk. 4.  Bestyrelsen kan udpege en eller flere  

 vicerevisionschefer.
 Stk. 5.  Bestyrelsen kan udpege en vicerevisionschef som  

 stedfortræder for revisionschefen.
 Stk. 6.  Bestemmelserne i stk. 1-3, § 8, stk. 1-2 og § 9  

 vedrørende den interne revisionschef, finder tilsvarende anvendelse for  

 vicerevisionschefer, herunder stedfortrædere.
 § 8.  Når en revisionschef tiltræder , skal dette  

 indberettes til Finanstilsynet senest 1 måned efter tiltrædelsen.
 Stk. 2.  Bestyrelsen skal ved indberetning til  

 Finanstilsynet om ansættelse af revisionschefen, jf. stk. 1, afgive en  

 erklæring om, at revisionschefen opfylder kravene efter § 7, stk. 2 og 3.
 Stk. 3.  Når en revisionschef afskediges eller  

 fratræder, skal bestyrelsen og revisionschefen senest 1 måned efter  

 fratrædelsen sende hver sin redegørelse til Finanstilsynet om baggrunden  

 herfor.
 § 9.  Revisionschefen har adgang til alle oplysninger,  

 som denne finder nødvendig for revisionens gennemførelse, herunder  

 bestyrelsesprotokollen.
 Stk. 2.  Revisionschefen og medarbejderne i den interne  

 revision må ikke deltage i andet arbejde i virksomheden eller koncernen end  

 det, som er omfattet af revisionsinstruksen, jf. § 11, jf. dog § 10, stk. 1,  

 nr. 3 .
§ 10.  I virksomheder henholdsvis koncerner, der har  

 en intern revision, skal der foreligge en funktionsbeskrivelse, der er  

 godkendt af bestyrelsen.
Funktionsbeskrivelsen skal som minimum indeholde  

 bestemmelser om:
§ 11.  I virksomheder henholdsvis koncerner, der har  

 en intern revision skal revisionsarbejdet udføres i overensstemmelse med god  

 revisionsskik og i henhold til en revisionsinstruks, som er aftalt mellem de  

 valgte revisorer og revisionschefen.
Revisionsinstruksen kan udarbejdes for  

 koncernen som helhed.
 Stk. 2.  Revisionsinstruksen skal indeholde en  

 beskrivelse af, hvilke revisionsopgaver der skal udføres, og hvilke af disse  

 opgaver der påhviler henholdsvis de valgte revisorer og den interne revision.  

 Instruksen skal tillige indeholde retningslinjer for samarbejdet mellem de  

 valgte revisorer og den interne revision, herunder for det arbejde de valgte  

 revisorer skal udføre i forbindelse med kontrol af intern revisions arbejde.
 § 12.  I virksomheder, der har en intern revision,  

 skal den interne revision tillige være intern revision i de virksomheder, der  

 omfattes af § 1, 2. pkt.
Den interne revisions protokol § 13.  Til brug for bestyrelsen skal den interne  

 revision føre en revisionsprotokol.
Der skal i protokollen redegøres for den  

 i årets løb udførte revision, som kan danne grundlag for revisionsmæssige  

 delkonklusioner . Protokollen skal fremlægges på ethvert  

 bestyrelsesmøde, og enhver protokoltilførsel skal underskrives af den samlede  

 bestyrelse og de valgte revisorer.
Stk. 2.  I den interne revisions protokol i forbindelse  

 med årsregnskabet skal redegøres for den udførte revision samt konklusionerne  

 herpå.
Endvidere skal det oplyses, hvis revisionen har givet anledning til  

 væsentlige bemærkninger.
 Stk. 3.  I forbindelse med årsregnskabet skal det i den  

 interne revisions protokol oplyses, om den interne revision har modtaget alle  

 de oplysninger, der er anmodet om.
 Stk. 4.  En kopi af protokollen i forbindelse med  

 årsregnskabet skal af virksomheden indsendes til Finanstilsynet samtidig med  

 det af bestyrelsen godkendte årsregnskab og koncernregnskab.
Revisionspåtegningen § 14.  De valgte revisorers påtegning på  

 årsregnskabet, koncernregnskabet samt årsregnskaber for dattervirksomheder  

 skal afgives efter bestemmelserne i kapitel 2 i Erhvervs- og  

 Selskabsstyrelsens bekendtgørelse nr. 90 af 22. februar 1996 om  

 statsautoriserede og registrerede revisorers erklæringer m.v.
 § 15.  Revisionschefen skal afgive en påtegning på  

 virksomhedens årsregnskab, koncernregnskabet og årsregnskaber for  

 dattervirksomheder.
 Stk. 2.  Revisionschefens påtegning indebærer, at den  

 interne revision er udført i henhold til aftalen om arbejdsdelingen indgået  

 med de valgte revisorer.
 Stk. 3.  Påtegningen skal indeholde et forbehold,  

 såfremt årsregnskabet eller koncernregnskabet inklusiv årsberetningen efter  

 revisionschefens opfattelse ikke giver et retvisende billede af virksomhedens  

 henholdsvis koncernens aktiver og passiver, økonomiske stilling samt  

 resultat.
Særbestemmelser for pengeinstitutter samt  

 Finansieringsinstituttet § 16.  Ud over de i § 3 nævnte forhold påhviler det de  

 valgte revisorer at påse og i revisionsprotokollen anføre, om  

 pengeinstituttet kan beregne den enkelte indskyders dækkede nettoindskud  

 inklusive renter, eller er tilsluttet et EDB-system, der kan foretage  

 beregningen.
 Stk. 2.  De valgte revisorer eller den interne revision  

 skal kontrollere instituttets opgørelse af dækkede nettoindskud.
 § 17.  De valgte revisorer eller den interne revision  

 skal påse, at der føres kontrol med pengeinstituttets beholdninger, der  

 indgår i puljepensionsordninger, samt depoter indlagt af kunder.
 § 18.  I såvel de valgte revisorers protokol som den  

 interne revisions protokol i forbindelse med årsregnskabet skal der oplyses,  

 om pengeinstituttets samlede hensættelser til tab på debitorer dækker den  

 tabsrisiko, der hviler på pengeinstituttets engagementer.
 Stk. 2.  De valgte revisorer eller den interne revision  

 skal i institutter, der for kunder har etableret opsparing i pensionsøjemed i  

 form af puljepensionsordninger, i revisionsprotokollen vedrørende  

 årsregnskabet særskilt erklære, om instituttets retningslinier,  

 forretningsgange og forvaltning er betryggende, samt om der ved den  

 stikprøvevise revision er konstateret væsentlige fejl eller mangler, for så  

 vidt angår:
Stk. 3.  De valgte revisorer eller den interne revision  

 skal i revisionsprotokollen vedrørende årsregnskabet erklære sig om  

 pengeinstituttets 10 største engagementer og øvrige engagementer, der  

 overstiger 10 pct. af den ansvarlige kapital opgjort efter reglerne i § 23  

 henholdsvis § 23 a i lov om banker og sparekasser m.v.
Engagementer med  

 centralregeringer eller centralbanker i zone A, som defineret i  

 bekendtgørelse om kapitaldækning for pengeinstitutter m.v., den danske stat,  

 danske kommuner eller amtskommuner, realkreditinstitutter, inden- og  

 udenlandske pengeinstitutter m.v. medtages dog kun, når særlige forhold  

 tilsiger dette.
Stk. 4.  Erklæringen efter stk. 3 skal indeholde  

 oplysninger om engagementernes størrelse, eventuelle tilsagte rammer for  

 terminsforretninger og andre forretninger med finansielle instrumenter,  

 indlagte sikkerheder og deres skønnede værdi, om der er hensat på  

 engagementerne, eller om der i regnskabsåret eller de to foregående  

 regnskabsår har været afskrevet på engagementerne, samt om debitors  

 økonomiske forhold.
Revisors samlede vurdering af risikoen på engagementerne  

 under hensyntagen til samtlige foreliggende forhold skal oplyses.
 Stk. 5.  De valgte revisorer eller den interne revision  

 skal, hvis pengeinstituttet har øvrige betydelige engagementer, der giver  

 anledning til væsentlige bemærkninger, i revisionsprotokollen vedrørende  

 årsregnskabet afgive en erklæring for disse svarende til den, der afgives  

 efter stk. 3.
 Stk. 6.  I koncerner, jf. § 1, skal erklæringerne efter  

 stk. 2-4 tillige gives på koncernbasis.
 § 19.  I pengeinstitutter, der i henhold til det  

 seneste godkendte årsregnskab har en balancesum, der overstiger 1,5 mia. kr.,  

 og i det seneste regnskabsår i gennemsnit har haft 50 eller flere  

 fuldtidsansatte, skal der oprettes en intern revision.
 Stk. 2.  For koncerner finder stk. 1 tilsvarende  

 anvendelse i henhold til det senest godkendte koncernregnskab.
 § 20.  Et pengeinstitut eller en virksomhed inden for  

 samme koncern må ikke bevilge engagement til eller modtage  

 sikkerhedsstillelse fra den valgte revision eller den interne revisionschef,  

 dennes stedfortræder eller vicerevisionschefer.
Strafbestemmelser og ikrafttræden § 21 .  Overtrædelse af bestemmelserne i §§ 2-4, § 7,  

 stk. 1-3 og stk. 6, § 8, § 9, stk. 2, og §§ 10-20 straffes med bøde.
 § 22.  Bekendtgørelsen træder i kraft den 21. marts  

 1998 og har virkning for det regnskabsår, der påbegyndes den 1. januar 1998.  

 Samtidig ophæves bekendtgørelse nr. 746 af 5. december 1989 samt  

 bekendtgørelse nr. 193 af 6. marts 1997.
 Stk. 2.  Bestemmelserne i § 7, stk. 2 og 3 gælder for  

 personer, der tiltræder en stilling som intern revisionschef, som  

 stedfortræder for revisionschefen eller vicerevisionschef efter den 21. marts  

 1998.
