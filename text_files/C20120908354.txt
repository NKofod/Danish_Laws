Skrivelse om ændring af vejledning til bekendtgørelse om arbejdsløshedsforsikring ved arbejde mv. inden for EØS og i det øvrige udland I vejledning nr. 36 af 29. april 2010 om arbejdsløshedsforsikring ved arbejde mv. inden for EØS og i det øvrige udland, foretages følgende ændringer:
 1. Vejledningen Til § 1, stk. 3, affattes således:
 »Ved optagelse af lønmodtagere og selvstændige efter denne bekendtgørelse gælder de generelle regler i bekendtgørelse om optagelse i og overflytning mellem a-kasser, hvis ikke de er fraveget i medfør af denne bekendtgørelse.
Optagelse kan ske som fuldtids- eller deltidsforsikret.
Optagelse som selvstændig kan dog kun ske som fuldtidsforsikret.
Optagelse kan tidligst ske fra det tidspunkt, hvor a-kassen har modtaget en skriftlig ansøgning om optagelse.
For selvstændige kan optagelse tidligst ske fra det tidspunkt, hvor personen erklærer at have begyndt egentlig virksomhedsudøvelse, og at virksomheden drives som hovedbeskæftigelse.
Hvis betingelserne for ret til medregning af forsikringsperioder fra et andet EØS-land er opfyldt efter denne bekendtgørelse, betragtes optagelse i a-kassen som en overflytning mellem a-kasser.
A-kassen skal behandle sagen som en overflytning efter § 42 i lov om arbejdsløshedsforsikring m.v. (loven), og der kan ikke gives afslag på optagelse fx under henvisning til, at personen er under 2 år fra sin folkepensionsalder, jf. lovens § 41, stk. 1, nr. 2.« 2. I 4. afsnit under overskriften Ret til medregning af forsikrings- og arbejdsperioder efter arbejde i et andet EØS-land eller Schweiz og retten til optagelse for personer, der er omfattet af forordningen eller Nordisk Konvention om Social Sikring ændres »§ 53, stk. 3,« til: »§ 53, stk. 4,«.
 3. Vejledningen Til § 2, stk. 3, 1.-3. afsnit, affattes således:
»For time-, dag-, uge- og 14-dages-lønnede skal kravet om indberettede løntimer være opfyldt inden for de seneste sammenhængende indberetningsperioder, som dækker 12 uger forud for ledigheden.
For månedslønnede skal kravet være opfyldt inden for de seneste sammenhængende indberetningsperioder, som dækker 3 måneder forud for ledigheden.
Hvis a-kassen har modtaget en ansøgning om optagelse inden for 8-ugers-fristen, kan indberettede løntimer, der vedrører en periode før optagelsestidspunktet, medregnes til kravet om mindst 296 eller 148 indberettede løntimer.
De indberettede timer kan dog ikke medregnes til § 53, stk. 2, i loven, da det ikke er udført i en forsikringsperiode.
Når kravet om indberettede løntimer er opfyldt, indtræder retten til dagpenge med tilbagevirkende kraft fra det tidspunkt, hvor personen blev optaget i a-kassen.
Et medlem, der har haft deltidsarbejde, kan derfor få supplerende dagpenge fra optagelsestidspunktet, hvis de almindelige betingelser herfor er opfyldt, jf. bekendtgørelse om supplerende dagpenge og bekendtgørelse om rådighed.« 4. I vejledningen Til § 2, stk. 4, indsættes efter »beskæftigelseskrav«: »for lønmodtagere«.
 5. I vejledningen Til § 2, stk. 6, ændres »Arbejdsdirektoratet« til: »Styrelsen for Fastholdelse og Rekruttering«.
 6. I vejledningen Til § 3, stk. 1 og 2, ophæves 2. afsnit, 2. pkt.
 7. I vejledningen Til § 3, stk. 1 og 2, udgår i 7. afsnit »om beskæftigelse i § 41 og kravet«.
8. I vejledningen Til § 4, udgår i 6. afsnit », uden at kravet om beskæftigelse i § 41 i loven er opfyldt« 9. Tre steder i vejledningen Til § 6, stk. 3, ændres »Arbejdsdirektoratet« til: »Styrelsen for Fastholdelse og Rekruttering«.
 10. Efter vejledningen Til § 6, stk. 3, indsættes som nyt afsnit:
»Udbetaling af arbejdsløshedsdagpenge efter artikel 65 i forordning (EF) nr. 883/04 Til § 6 a Det følger af artikel 65 i forordning (EF) nr. 883/04, at helt ledige grænsearbejdere og andre arbejdstagere end grænsearbejdere skal omfattes af bopælslandet arbejdsløshedsforsikring og have udbetalt arbejdsløshedsydelser i bopælslandet.
Det betyder, at fx en person, der har bopæl i Danmark, og som har arbejdet og været arbejdsløshedsforsikret i Tyskland, ved fuld ledighed kan optages i en dansk a-kasse og kan modtage dagpenge fra den danske a-kasse, hvis betingelserne for ret til dagpenge i øvrigt er opfyldt.
I forhold til medregning af forsikringsperioder henvises til vejledningen til § 4.
Af forordningens artikel 65, stk. 6-7, fremgår det, at bopælslandet kan få refusion for arbejdsløshedsydelser, der udbetales til en helt ledig grænsearbejder eller en anden arbejdstager end grænsearbejder.
Bestemmelserne skal sikre en vis byrdefordeling mellem landene, når arbejdslandet har modtaget bidrag til en arbejdsløshedsforsikringsordning, mens bopælslandet skal afholde udgifterne til den ledige.
 For at Styrelsen for Fastholdelse og Rekruttering kan gøre refusionskrav gældende mod et andet medlemsland, skal a-kassen underrette styrelsen om de udbetalinger, den har foretaget til helt ledig grænsearbejder eller anden arbejdstager end grænsearbejder.
Oplysningerne skal gives på bilag 1 til denne vejledning.
Skemaet udfyldes og sendes til Styrelsen for Fastholdelse og Rekruttering, når et medlem af a-kassen under sin seneste beskæftigelse var bosat i Danmark og arbejdede i et andet medlemsland og herefter har fået udbetalt ydelser efter den 1. maj 2010.
 Sammen med skemaet indsendes relevant dokumentation, fx i form af udbetalingsmeddelelser, for udbetalinger i 3 måneders perioden, jf. § 6 a, stk. 2.
Hvis der skal anmodes om refusion for 5 måneder, jf. § 6 a, stk. 3, skal a-kassen sammen med skemaet indsende relevant dokumentation, fx i form af udbetalingsmeddelelser, for udbetalinger i 5 måneders perioden.
Endvidere skal der fremsendes dokumentation for, at medlemmet forud for ledigheden har arbejdet mindst 12 måneder inden for 24 måneder i det andet medlemsland, fx i form af et PD U1.« 11. Vejledningen Til § 7, og tilhørende afsnit slettes.
 12. I vejledningen Til § 12, stk. 5, indsættes i 11. og 12. afsnit efter »beskæftigelseskrav«: »for lønmodtagere«.
 13. I vejledningen Til § 12, stk. 6, 1. afsnit, ændres »Arbejdsdirektoratet« til: »Styrelsen for Fastholdelse og Rekruttering«.
 14. Vejledningen Til § 13, stk. 2, affattes således:
»For at medregne forsikringsperioder fra et andet EØS-land eller Schweiz, skal personen begynde at arbejde.
Ved lønarbejde skal der være indberettet mindst 296 timers henholdsvis 148 timers til indkomstregisteret, jf. lov om et indkomstregister, og for en selvstændig erhvervsdrivende skal virksomheden være drevet mere end midlertidigt og i væsentligt omfang i mindst 8 hele uger.
Samtidig skal arbejdet være påbegyndt inden for 8 uger fra forsikringen ophørte i det andet EØS-land eller Schweiz, jf. § 2, stk. 2, nr. 2, og § 2, stk. 3.« 15. I vejledningen Til 16, stk.1, udgår »påbegyndt« i 2. afsnit.
