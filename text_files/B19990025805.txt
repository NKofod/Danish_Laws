Bekendtgørelse om indberetning af  

 oplysninger om farligt eller forurenende gods om bord på skibe1) I medfør af §§ 40, 45, 48, samt §§ 61-63 i lov nr. 476 af 30. juni  

 1993 om beskyttelse af havmiljøet som senest ændret ved lov nr.  

 902 af 16. december 1998, fastsættes:
Kapitel 1 Definitioner m.v.
 § 1. Ved operatører forstås ved denne  

 bekendtgørelse f.eks. et skibs reder, befragter, leder eller  

 agent.
 Stk. 2. Ved afskiber forstås ved denne  

 bekendtgørelse enhver person, der indgår en kontrakt med en  

 transportvirksomhed om søtransport af gods, eller i hvis navn eller  

 på hvis vegne der indgås en sådan kontrakt.
 Stk. 3. Ved skib forstås ved denne  

 bekendtgørelse ethvert lastskib, olie-, kemikalie- eller gastankskib  

 eller passagerskib, som er på vej til eller fra en  

 fællesskabshavn med farligt eller forurenende gods i bulk eller i  

 emballeret form.
 Stk. 4. Ved farligt gods forstås ved denne  

 bekendtgørelse gods, der er opført i kapitel 17 i IBC-koden  

 (IMO s internationale kode for bygning og udrustning af skibe til transport  

 af farlige kemiske produkter i bulk) således som denne er udformet den  

 10. juli 1998 og i kapitel 19 i IGC-koden (IMO s internationale kode for  

 bygning og udrustning af skibe til transport af flydende gas i bulk)  

 således som denne er udformet den 1. juli 1998 og IMDG-koden (den  

 internationale kode for transport af farligt gods) således som denne er  

 udformet den 1. januar 1999, herunder radioaktive materialer som omhandlet i  

 INF-koden (IMO s kode for sikker transport af bestrålet, nukleart  

 brændsel, plutonium og stærkt radioaktivt affald i beholdere om  

 bord på skibe, således som den er udformet pr. 1. januar  

 1998).
 Stk. 5. Ved forurenende gods forstås ved denne  

 bekendtgørelse olie som defineret i MARPOL (Den internationale  

 konvention af 1973 om forebyggelse af forurening fra skibe, samt  

 1987-protokollen hertil), bilag 1, skadelige væsker som defineret i  

 MARPOL, bilag 2, skadelige stoffer som defineret i MARPOL, bilag 3,  

 således som MARPOL er udformet den 1. januar 1996.
 Stk. 6. Ved IMO-resolution A 851 (20) forstås: Den  

 internationale Søfartsorganisations resolution 851 (20) vedtaget af  

 generalforsamlingen på den 20. forsamling den 27. november 1997 med  

 titlen: »General principles for ship reporting systems and ship reporting  

 requirements, including guidelines for reporting incidents involving  

 dangerous goods, harmful substances and/or marine pollutants«.
§ 2. Bekendtgørelsen omfatter ikke  

 orlogsskibe og andre skibe, der ejes eller benyttes af en stat, så  

 længe skibet udelukkende benyttes i ikke-kommerciel tjeneste.
Endvidere  

 omfatter bekendtgørelsen ikke bunkers, storesrum og udstyr til brug om  

 bord på skibe.
Kapitel 2 Erklæring om farligt og forurenende gods § 3. Skibe må ikke indgå aftale om  

 eller tilbyde at transportere eller laste farligt eller forurenende gods,  

 medmindre der er afgivet en erklæring til skibsføreren eller  

 operatøren med den korrekte tekniske betegnelse på det farlige  

 eller forurenende gods, De Forenede Nationers numre (FN nr.) i det omfang, de  

 foreligger, angivelse af IMO-fareklasse i overensstemmelse med IMDG-, IBC-,  

 og IGC-koderne, mængde og, hvis der er tale om transportable tanke  

 eller containere, deres identifikationsmærker.
 Stk. 2. Det er afskiberens ansvar at afgive  

 erklæring i overensstemmelse med denne bekendtgørelse til  

 skibsføreren eller til operatøren og at sikre, at den  

 forsendelse, der ønskes transporteret, er identisk med den, der er  

 omfattet af erklæringen jf. stk. 1.
Kapitel 3 Indberetning af oplysninger § 4. Når et skib forlader en dansk havn,  

 skal operatøren af skibet inden afgang anmelde de oplysninger, der  

 kræves ifølge listen i bilag I, til Søværnets  

 Operative Kommando (SOK), der er udpeget som kompetent myndighed i Danmark  

 for modtagelse, behandling og videregivelse af nævnte oplysninger.
 Stk. 2. Operatøren af et skib, der kommer fra en  

 havn uden for Fællesskabet og som er på vej til en havn i  

 Fællesskabet eller en ankerplads inden for en medlemsstats  

 søterritorium, skal som en betingelse for adgang til denne havn eller  

 ankerplads ved afgang fra lastehavnen anmelde de oplysninger, der  

 kræves ifølge listen i bilag I, til den kompetente myndighed i  

 den medlemsstat, hvor den første bestemmelseshavn eller ankerplads er  

 beliggende.
 Stk. 3. Skibe som sejler i rute af mindre end 1 times  

 varighed er undtaget fra bestemmelserne i stk. 1 og 2. Operatøren for  

 disse skibe skal til enhver tid kunne stille de oplysninger, der kræves  

 ifølge bilag I, til rådighed for myndighederne i afsejlings-  

 eller ankomstmedlemsstaten.
Stk. 4. For skibe der sejler i rute af mere end en times  

 varighed kan Miljø- og Energiministeriet, såfremt der er tale om  

 en mindre overskridelse af en overfartstid på en time, anmode  

 Kommissionen om at opnå dispensation fra stk. 1 og 2. Operatøren  

 for disse skibe skal til enhver tid på anmodning herom stille de  

 oplysninger, der kræves ifølge bilag I, til rådighed for  

 myndighederne i afsejlings- eller ankomstmedlemsstaten.
Ansøgning om  

 dispensation sendes til Miljø- og Energiministeriet.
§ 5. Såfremt der indtræder en  

 hændelse eller situation på havet, som udgør en trussel  

 mod de danske kyster, havmiljøet eller dermed forbundne interesser,  

 skal skibsføreren på det berørte skib straks give  

 meddelelse om de nærmere omstændigheder ved hændelsen samt  

 de oplysninger, der omhandles i bilag I, til Søværnets Operative  

 Kommando.
Meddelelsen skal gives i overensstemmelse med IMO-resolution A  

 851(20) og skal mindst gives under de omstændigheder, der er  

 anført i denne resolution.
 Stk. 2. Søværnets Operative Kommando kan  

 anse pligten til at indberette oplysninger, der kræves i bilag I, for  

 at være opfyldt, hvis skibet meddeler, hvilken kompetent myndighed i  

 Fællesskabet, der ligger inde med de oplysninger, der er nævnt i  

 stk. 1.
Kapitel 4 Kontrolliste § 6. Før ankomst til dansk havn skal  

 skibsføreren udfylde den i bilag II angivne kontrolliste.
Listen skal  

 efter anmodning stilles til rådighed for Søværnets  

 Operative Kommando.
Såfremt der tages lods, skal listen endvidere  

 stilles til lodsens disposition.
 Stk. 2. De lodser, som bistår et skib ved  

 anløb eller afgang eller med manøvrering i øvrigt,  

 underretter straks Søværnets Operative Kommando, hvis de bliver  

 bekendt med forhold, der i forbindelse med skibets sejlads kan udgøre  

 en risiko for, at hav- eller kystområder bringes i fare.
Kapitel 5 Videregivelse af oplysninger § 7. Søværnets Operative Kommando  

 træffer passende foranstaltninger til på et hvilket som helst  

 tidspunkt at kunne videregive oplysninger, som er anmeldt i medfør af  

 §§ 4 og 5, hvis en anden medlemsstats kompetente myndighed af  

 sikkerhedshensyn anmoder herom.
 Stk. 2. Såfremt Søværnets Operative  

 Kommando får kendskab til forhold, der indebærer risiko eller  

 øger risikoen for, at en medlemsstats hav- eller kystområder  

 bringes i fare, træffer Søværnets Operative Kommando de  

 nødvendige foranstaltninger til snarest muligt at underrette den  

 pågældende medlemsstats kompetente myndighed herom.
 § 8. Søværnets Operative Kommando  

 skal om fornødent inden for de relevante områder udsende  

 radiomeddelelse til skibsfarten om enhver hændelse, som er anmeldt i  

 henhold til § 5, stk. 1, samt udsende radiomeddelelse med oplysninger  

 vedrørende ethvert skib, der er til fare for anden skibsfart.
Kapitel 6 Straf § 9. Medmindre højere straf er forskyldt  

 efter den øvrige lovgivning, straffes med bøde den, der  

 undlader at 1)	afgive erklæring efter denne bekendtgørelses § 3, 2)	anmelde oplysninger efter denne bekendtgørelses § 4, stk. 1  

 og 2, samt § 5, 3)	stille oplysninger til rådighed efter denne  

 bekendtgørelses § 4, stk. 3 og 4, eller 4)	udfylde kontrolliste efter denne bekendtgørelses §  

 6.
 § 10. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 7 Ikrafttræden og ophævelse § 11. Denne bekendtgørelse træder i  

 kraft den 12. maj 1999.
 Stk. 2. Samtidig ophæves bekendtgørelse nr.  

 993 af 26. november 1996 om indberetning af oplysninger om farligt eller  

 forurenende gods om bord på skibe.
Miljø- og Energiministeriet, den 1. maj  

 1999 Svend Auken /Jesper Hermansen Bilag 1 Bilag 1 Bilag 2 Bilag 2 1)   

  Bekendtgørelsen indeholder bestemmelser, der gennemfører  

 Rådets direktiv 93/75 EØF af 13. september 1993 om mindstekrav  

 til skibe, som er på vej til eller fra Fællesskabets  

 søhavne med farligt eller forurenende gods og Kommissionens direktiv  

 96/39 EØF af 19. juni 1996, Rådets direktiv 98/55/EF af 17. juli  

 1998 og Kommissionens direktiv 98/74/EF af 1. oktober 1998, som ændrer  

 Rådets direktiv 93/75 EØF af 13. september 1993.
