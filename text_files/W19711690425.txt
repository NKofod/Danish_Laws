Sag nr. 4B: Dansk Komponistforening mod Foreningen af Højskoler og  

 Landbrugsskoler II.
Vederlag til komponister for optagelse af melodier i  

 Folkehøjskolens sangbog - for så vidt angår 15. udgave, 5., 6. og 7. oplag -  

 fastsat til 75 kr. pr. melodi for et oplag på 15.000 eksemplarer.
I sagen Dansk Komponistforening mod Foreningen af Højskoler og Landbrugsskoler blev af nævnet angående  

 vederlag for benyttelse af litterære og kunstneriske værker samt fotografier  

 den 4. juni 1971 afsagt følgende kendelse:
 Ved kendelse afsagt den 17. september 1965 af det i henhold til § 54 i lov  

 nr. 158 af 31. maj 1961 nedsatte nævn angående vederlag for benyttelse af  

 litterære og kunstneriske værker samt fotografier bestemtes, at de  

 indklagede, Foreningen af Højskoler og Landbrugsskoler, overfor klagerne,  

 Dansk Komponistforening, burde anerkende, at der for optagelse af melodier i  

 »Folkehøjskolens Sangbog« 15. udgave 1. og 2. oplag skulle ydes  

 komponisterne et vederlag på 50 kr. pr. melodi for et oplag på 15.000  

 eksemplarer.
 Mellem parterne er nu opstået tvist om størrelsen af det vederlag, som i  

 henhold til lovens § 16 skal ydes komponister for optagelse af melodier i  

 senere oplag af nævnte sangbog, og da denne tvist ikke har kunnet løses ved  

 forhandling mellem parterne, har klagerne ved klageskrift af 22. juni 1970  

 indbragt tvisten for nævnet.
I sagens behandling har deltaget højesteretsdommer Henrik Tamm,  

 landsretssagfører H.
Fischer-Hansen og kontorchef i ministeriet for  

 kulturelle anliggender W.
Weincke.
 Klagerne har nedlagt påstand om, at der for optagelse af melodier i  

 sangbogens 15. udgave 5. og 6. oplag ydes komponisterne et vederlag på 75 kr.  

 pr. melodi for et oplag på 15.000 eksemplarer.
 De indklagede har nedlagt sålydende påstand:
Principalt at komponisthonorarerne for de melodier, som ejes af  

 komponisten selv, hans efterlevende enke eller umyndige livsarvinger, med  

 virkning fra og med 7. oplag af Højskolesangbogens 15. udgave  

 pristalsreguleres i forhold til de ved nævnskendelsen af september 1965  

 fastsatte honorarsatser, medens honorarsatserne for de øvrige i  

 Højskolesangbogen optagne melodier forbliver uændret som i 1965-kendelsen  

 fastsat, Subsidiært (d.v.s. for det tilfælde at Nævnet ikke som principalt påstået  

 vil fastsætte forskellige honorarsatser, alt efter hvilke rettighedshavere  

 der er tale om) at samtlige honorarsatser forbliver uændrede som i  

 nævnskendelsen af september 1965 fastsat.
 Mest subsidiært, at honorarsatserne vedrørende samtlige melodier  

 pristalsreguleres som i den principale påstand påstået med virkning fra og  

 med 7. oplag af Højskolesangbogens 15. udgave.
 Dansk Musikforlæggerforening har givet møde under sagen og udtalt sig til  

 støtte for klagernes standpunkt.
 Sagens omstændigheder er følgende:
 Som anført i kendelsen af 17. september 1965 udgjorde betalingen for  

 melodier, der optages i sangbøger, efter et af klageren den 17. maj 1952  

 udsendt cirkulære, 25.00 kr. pr. melodi beregnet for hvert oplag, der kan  

 variere fra 4000 eksemplarer indtil ca. 6000 alt efter, hvad der må anses for  

 rimeligt.
 Ved en den 11. september 1967 mellem klageren og Dansk  

 Musikforlæggerforening indgået overenskomst bestemtes følgende:
 »For afståelse til trediemand af melodier eller mindre andre  

 musikværker til optagelse i sangbøger og lignende samleværker gælder efter  

 aftale mellem Dansk Musikforlæggerforening og Dansk Komponist-Forening  

 følgende regler:
 1. Værker optaget i sangbøger beregnet til brug ved gudstjeneste eller til  

 undervisningsbrug.
 Hvor et forlag i henhold til ophavsretslovens § 16 optager værker i  

 sangbøger til ovennævnte formål, fastsættes betalingen til 75 kr. for et  

 oplag på indtil 10.000 eksemplarer og derefter yderligere 37,50 kr. pr.  

 påbegyndt 5.000 eksemplarer.
 2. Værker der optages i andre sangbøger.
 Tilladelse til benyttelse gives på vilkår, at ophavsmanden selv bevarer  

 alle rettigheder til opførelse og mekanisk gengivelse, samt ret til  

 offentliggørelse også andetsteds.
Betalingen er 150 kr. pr. værk pr. oplag på indtil 10.000 eksemplarer, og  

 derefter yderligere 75 kr. pr. påbegyndt 5.000 eksemplarer.« Den 2. oktober tilskrev klagerne de indklagede således:
»Til Deres orientering vedlægges hermed en mellem Dansk  

 Musikforlæggerforening og Dansk Komponist-Forening pr. 11. september indgået  

 overenskomst, hvis tarif for benyttelse af beskyttet melodistof også må anses  

 som gældende for Højskolesangbogen.
Den i nævnskendelsen fra 17. september  

 1965 til Foreningen af Højskoler og Landbrugsskoler ydede rabat vil  

 selvfølgelig blive opretholdt, således at der fra nu af tilkommer  

 komponisterne et vederlag på kr. 75,00 for et oplag på indtil 15.000  

 eksemplarer.« Der fandt derefter en brevveksling sted mellem parterne, hvorunder  

 klagerne accepterede, at den ved kendelsen fastsatte pris var lagt til grund  

 også for 3. og 4. oplag, men krævede de nye priser overholdt for fremtidige  

 oplag.
Dette afvistes af de indklagede.
Sagen blev forelagt Monopoltilsynet, som i skrivelse af 3. november 1969  

 udtalte, at »Tilsynet finder ikke, at den omhandlede overenskomst på det  

 foreliggende grundlag som følge af det anførte er anmeldelsespligtig i  

 henhold til monopollovens bestemmelser.« Under monopoltilsynets  

 behandling af sagen udtalte Dansk Musikforlæggerforenings advokat, at  

 »overenskomsten alene er bindende for de musikforlag, der er medlemmer  

 af Dansk Musikforlæggerforening, idet der med udtrykket »afståelse til  

 trediemand« alene sigtes til afståelse til foreningens medlemmer.' Det er oplyst, at der i sangbogen er optaget 357 beskyttede melodier, og  

 at retten til disse er fordelt således: komponister 39, enker efter afdøde  

 komponister 5, andre arvinger 133 og musikforlag 180 melodier.
Musikforlæggerforening, idet der med udtrykket »afståelse til  

 trediemand« alene sigtes til afståelse til foreningens medlemmer.' Det er oplyst, at der i sangbogen er optaget 357 beskyttede melodier, og  

 at retten til disse er fordelt således: komponister 39, enker efter afdøde Om  

 sangbogens 15. udgave er i øvrigt oplyst følgende:
 Den i overenskomsten af 1967 fastsatte tarif følges af samtlige andre  

 forlag udenfor Musikforlæggerforeningen, der udgiver sangbøger, ialt tre.
Til støtte for deres påstand har klagerne anført, at den af dem nu krævede  

 forhøjelse af vederlaget må anses for rimelig.
Når man sammenligner  

 cirkulæret af 1952 med overenskomsten af 1967, viser det sig, at den i denne  

 periode skete prisstigning - således som den har fundet udtryk i pristal og  

 forhøjelse af lønninger - kun i ringe omfang er indarbejdet.
Efter  

 ophavsretslovens § 16 kan komponister ikke nægte tilladelse til optagelse af  

 melodier i værker af den i loven omhandlede art, men den, der udgiver sådanne  

 værker, må være indstillet på til enhver tid at betale markedsprisen, og  

 denne pris er den i overenskomsten fastsatte.
Klagerne kræver ikke det fulde  

 beløb efter overenskomstens tarif, men giver de indklagede en favørstilling.  

 Nævnets kendelse af 1965 er afsagt på det dagældende grundlag for, hvad der  

 betales for andre værker, og udelukker derfor ikke den påståede forhøjelse,  

 som må ses under hensyn til den i dag gængse markedspris, nemlig  

 overenskomsten af 1967, ved hvilken der ikke er tænkt specielt på  

 Højskolesangbogen.
For så vidt de indklagede har procederet på en sondring  

 mellem de tilfælde, hvor rettighederne ejes af ophavsmanden selv, deres enker  

 eller umyndige livsarvinger, og andre tilfælde, er denne sondring uden  

 hjemmel i loven; også når rettighederne er overdraget til et musikforlag, får  

 komponisten andel i vederlaget, og deres interesse i en forhøjelse er derfor  

 den samme i disse tilfælde.
Med hensyn til spørgsmålet om en  

 pristalsregulering af vederlaget bestrides det, at nævnets afgørelse kan gå  

 ud herpå, og en forhøjelse alene i overensstemmelse hermed vil ikke give  

 komponisterne markedsprisen.
Forhøjelsen bør have gyldighed for 15. udgave 5.  

 og 6. oplag, idet de indklagede har haft mulighed for at indkalkulere  

 forhøjelsen i bogens pris.
 Dansk Musikforlæggerforening har tilsluttet sig klagernes procedure og har  

 særligt fremført, at sondringen mellem komponister etc. og rettighedshavere,  

 til hvem der er sket overdragelse, beror på en fundamental misforståelse.
De indklagede har gjort gældende, at man fra deres side gerne vil medvirke  

 til en rimelig forhøjelse, når denne kommer komponisterne etc. til gode.  

 Lovens § 54 kan rent juridisk ikke være til hinder for en sondring efter,  

 hvem der er indehavere af rettighederne.
De indklagede udbetaler 65.000 kr.  

 årligt for melodier, og en enkelt melodi vil indbringe komponisten 1.000 kr.  

 pr. udgave og 13-15.000 kr. i hele beskyttelsestiden.
Både sociale og  

 kunstneriske hensyn gør sig gældende på en anden måde, når rettighederne til  

 en melodi ikke er overdraget, og det bør gå ind som et moment i afgørelsen,  

 om ordningen generelt virker rimelig.
For kendelsen af 1965 har cirkulæret af  

 1952 ikke været afgørende, og klagernes påstand indeholder et krav om en  

 forhøjelse på 50% d.v.s. langt udover, hvad prisstigningen indebærer.  

 Overenskomsten af 1967 er indgået mellem de to grupper, der deler  

 honorarerne, og er ikke bindende for Højskolesangbogen.
Beregnet på grundlag  

 af pristallet skulle vederlaget efter kendelsen af 1965 forhøjes til 63 kr.  

 50 øre pr. 1. juli 1970 og til 64 kr. 85 øre pr. 1. januar 1971 pr. melodi.  

 Nævnets afgørelse bør tidligst få virkning for 15. udgave 7. oplag, idet  

 trykketidspunktet må være det afgørende, og dette oplag er det første, der  

 trykkes efter sagens indbringelse for nævnet.
De indklagede har foretaget  

 afregning for 5. og 6. oplag, og det vil medføre ulemper, om der nu skal  

 foretages efterbetalinger.
Nævnet må efter det under sagen fremkomne anse det af klagerne påståede  

 vederlag på 75 kr. pr. melodi for et oplag på 15.000 eksemplarer - hvilket er  

 lavere end for andre sangbøger - for rimeligt.
Selv om udgangspunktet tages i  

 kendelsen af 1965, bør der efter nævnets opfattelse ved en forhøjelse lægges  

 vægt ikke alene på prisstigningen, men tillige på den almindelige lønmæssige  

 fremgang, således som dette også har fundet udtryk i overenskomsten af 1967.
 Ved fastsættelsen af vederlaget finder nævnet ikke, at der er en sådan  

 forskel mellem de tilfælde, hvor rettighederne indehaves af komponister selv  

 etc. og de tilfælde, hvor rettighederne er overdraget, at der er grundlag for  

 at sondre mellem disse grupper, således at der alene sker forhøjelse for  

 førstnævnte gruppes vedkommende.
 Det af nævnet nu fastsatte vederlag bør gælde ikke blot som af de  

 indklagede påstået - for 15. udgaves 7. oplag, men også for 5. og 6. oplag,  

 hvorved bemærkes, at klagerne har fremsat deres krav overfor de indklagede  

 før trykningen af disse oplag.
 Efter den ved sagen givne anledning bemærkes iøvrigt, at lovens  

 bestemmelser ikke ses at være til hinder for, at der af nævnet kunne træffes  

 afgørelse om regulering af det fastsatte vederlag på grundlag af pristallet.
 Thi bestemmes:
 De indklagede, Foreningen af Højskoler og Landbrugsskoler, bør overfor  

 klagerne, Dansk Komponistforening, anerkende, at der for optagelsen af  

 melodier i »Folkehøjskolens Sangbog« 15. udgave 5., 6. og 7. oplag  

 skal ydes komponisterne et vederlag på 75 kr. pr. melodi for et oplag på  

 15.000 eksemplarer.
