Moms - reklameydelser, som købes i eller sælges til udlandet Denne vejledning indeholder de vigtigste regler om momsberegning ved køb i udlandet og salg til udlandet af reklameydelser.
 Vejledningen er udarbejdet på grundlag af momsloven og Ministeriet for  

 Skatter og Afgifters bekendtgørelse nr 285 af 4 juni 1985 om merværdiafgift  

 af visse ydelser, der sælges til udlandet eller indkøbes i udlandet.
 Der er endvidere udarbejdet generelle vejledninger om moms ved salg af  

 ydelser til udlandet (Y 101) og om moms ved køb af ydelser i udlandet (Y  

 102). Disse vejledninger kan fås ved det lokale distriktstoldkammer.
Momspligten for reklameydelser Reklameydelser er momspligtige, og der skal betales moms af alle  

 reklameydelser, som helt eller delvis udnyttes inden for EF's område.
Ydelsen  

 anses som udnyttet i det land, hvor reklamemidlet udkommer.
Køb af reklameydelser Ikke-momsregistrerede købere skal betale dansk moms, hvis de køber  

 reklameydelser uden for EF, og reklameydelserne helt eller delvis udnyttes  

 inden for EF.
Momsen beregnes af vederlaget (prisen) for de indkøbte ydelser.
Køberen  

 skal give meddelelse til toldvæsenet inden 8 dage efter, at der er truffet  

 aftale om levering af de pågældende ydelser.
Der henvises i øvrigt til  

 reglerne i vejledningen om moms ved køb af ydelser i udlandet.
Ikke-momsregistrerede købere skal derimod ikke betale dansk moms, hvis de  

 køber reklameydelser i andre EF-lande.
I sådanne tilfælde skal momsen betales  

 i det pågældende EF-land.
Momsregistrerede virksomheder, fx reklamebureauer, skal ikke betale moms  

 af deres indkøb i udlandet, hvis virksomheden fuldt ud kan medregne momsen af  

 tilsvarende køb her i landet til købsmomsen.
Der skal derimod betales moms,  

 hvis virksomheden har delvis eller slet ingen fradragsret for sådanne indkøb.
Momsen betales i disse tilfælde efter de regler, der gælder for  

 ikke-momsregistrerede købere, se ovenfor.
Hvis virksomheden er berettiget til  

 delvis fradragsret, kan den fradragsberettigede del af momsen på indkøbte  

 ydelser medregnes til købsmomsen i den momsperiode, hvor momsen af købet skal  

 angives til toldvæsenet.
Eksempel - Et dansk rejsebureau anmoder et svensk reklamebureau om at forestå  

 annoncering i danske aviser.
Da rejsebureauet ikke er momsregistreret, skal bureauet betale moms af den  

 indkøbte reklameydelse.
Momsen beregnes af den fulde betaling for den  

 leverede ydelse.
Dette gælder kun, når ydelsen købes uden for EF.
Hvis reklamebureauet  

 havde været beliggende i et andet EF-land, fx Vesttyskland, skulle der  

 betales tysk moms, men ikke dansk moms.
 Hvis en virksomhed videresælger ydelser, der er købt i udlandet, skal  

 salget medregnes til den momspligtige omsætning, medmindre ydelsen kan  

 leveres uden momsberegning efter reglerne i de følgende afsnit.
Salg af reklameydelser Momsregistrerede virksomheder, fx reklamebureauer, skal beregne moms ved  

 ethvert salg af reklameydelser, bortset fra følgende tilfælde:
1. Ydelser, som udelukkende udnyttes uden for EF's  

 område, kan leveres uden momsberegning, hvis køberen har forretningssted  

 eller bopæl uden for Danmark.
Det samme gælder, hvis køberen er en  

 ikke-momsregistreret virksomhed eller en privat person med forretningssted  

 eller bopæl her i landet.
 2. Ydelser, som helt eller delvis udnyttes inden for  

 EF's område, kan leveres uden momsberegning, hvis køberen er en  

 momsregistreret virksomhed med forretningssted i et andet EF-land.
Udenlandske virksomheder, der har købt ydelser her i landet med moms, kan  

 i visse tilfælde efter ansøgning få momsen refunderet.
Reglerne herom findes  

 i en vejledning om tilbagebetaling af moms til udenlandske virksomheder (Y  

 64).
 Nederst på side 2 er vist en skematisk oversigt over momsberegningen i  

 forskellige salgssituationer.
Dokumentation Virksomheder, der ikke skal beregne moms, skal ved fakturakopi  

 dokumentere, at betingelserne for momsfrit salg er opfyldt.
Derudover skal  

 der på toldvæsenets forlangende forevises skriftlig ordre, korrespondance med  

 køberen, bankafregning og lignende.
 Hvis køberen er en momsregistreret virksomhed med forretningssted i et  

 andet EF-land, kan toldvæsenet også forlange erklæring fra denne om, at  

 ydelsen skal bruges i momspligtig virksomhed.
Eksempler 1. Et dansk reklamebureau sælger til en fransk  

 vingrosserer en annoncekampagne i danske aviser.
Grossereren driver virksomhed, som er momspligtig.
Derfor kan  

 reklamebureauet fakturere ydelsen momsfrit.
Når bladhuset fakturerer til reklamebureauet, skal der beregnes moms.
Hvis  

 bladhuset derimod fakturerer direkte til grossisten i Frankrig, skal der ikke  

 beregnes moms.
 2. Et dansk reklamebureau indrykker annoncer i danske  

 aviser for et svensk museum.
 Ydelsen udnyttes i EF, og bureauet skal derfor fakturere moms til det  

 svenske museum.
 3. Et dansk reklamebureau forestår annoncering i  

 svenske aviser for et dansk rejsebureau.
Ydelsen udnyttes uden for EF.
Rejsebureauet er ikke momsregistreret, og  

 reklamebureauet skal derfor ikke beregne moms ved faktureringen.
 4. Et dansk reklamebureau forestår en reklamekampagne  

 for en svensk virksomhed, der er momspligtig i Sverige for salg af varer.
Det danske reklamebureau designer en brochure, som det får trykt hos et  

 dansk bogtrykkeri.
Bogtrykkeriet fakturerer til reklamebureauet incl moms.
 Brochuren udsendes af reklamebureauet til samtlige kunder her i landet.  

 Reklamebureauet fakturerer de samlede udgifter til den svenske virksomhed.  

 Reklamebureauet skal beregne moms af reklameydelsen mv, idet ydelsen udnyttes  

 her i landet.
 Den svenske virksomhed kan efter ansøgning få den betalte moms refunderet.  

 Der henvises til reglerne i vejledningen om tilbagebetaling af moms til  

 udenlandske virksomheder (Y 64).
Yderligere oplysninger Det lokale distriktstoldkammer kan hjælpe med besvarelsen af eventuelle  

 spørgsmål.
Oversigt Momsberegning ved fakturering af reklameydelser Ydelserne udnyttes Køberens forretningssted eller bopæl i EF uden for EF Uden for EF M 1) 0 Andre momsregistrerede 0 0 EF-lande andre M 0 Danmark momsregistrerede M M andre M 0 M = der skal beregnes dansk moms ved faktureringen.
 0 = der skal ikke beregnes dansk moms ved faktureringen.
