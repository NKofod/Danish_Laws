Nr LSF 62 Forslag til Lov om visse hovedlandevejsstrækninger Fremsat af ministeren for offentlige arbejder (Nør Christensen) den 29. oktober 1986 § 1. Ministeren for offentlige arbejder bemyndiges til at lade anlægge følgende nye hovedlandevejsstrækninger som motorveje med de fornødne tilslutninger til det eksisterende vejnet:
1. En hovedlandevej fra hovedlandevej 70, motorvejen Randers Syd-Randers Nord, med et forløb øst for den nuværende hovedlandevej 432, Randers-Hobro, til fortsættelse i den under anlæg værende del af hovedlandevej 70, motorvejen Handest-Årestrup.
2. En hovedlandevej fra hovedlandevej 431, Århus-Randers, ved Hadbjerg med et forløb øst for hovedlandevej 431 til hovedlandevej 70, motorvejen Randers Syd-Randers Nord.
§ 2. Ministeren bemyndiges til som hovedlandevej med de fornødne tilslutninger til det eksisterende vejnet at lade anlægge en vejstrækning fra landevej 533, Sindbjerg-Uldum, syd for Uldum til hovedlandevej 310, Horsens-Vejle, syd for Horsens.
§ 3. Ministeren bemyndiges til at lade foretage projektering til forberedelse og sikring af anlæg af en hovedlandevej som motorvej/ motortrafikvej med de fornødne tilslutninger til det eksisterende vejnet fra Esbjerg til hovedlandevej 50, motorvejen Frøslev-Kolding vest for Kolding.
§ 4. Såfremt der i tiden, indtil forslag til anlægslov til det i § 3 nævnte anlæg kan være udarbejdet og vedtaget, projekteres eller udføres bebyggelse eller andre foranstaltninger, der skønnes at ville vanskeliggøre eller væsentligt fordyre en senere gennemførelse af anlægget, kan ministeren erhverve de arealer m.v., der er fornødne til anlæggets gennemførelse.
Stk. 2. Erhvervelsen kan om fornødent ske ved ekspropriation efter reglerne i lov om fremgangsmåden ved ekspropriation vedrørende fast ejendom.
§ 5. Ministeren bemyndiges til at nedlægge følgende vejstrækninger som hovedlandeveje:
1. Hovedlandevej 432, Randers-Hobro, for så vidt angår strækningen fra den eksisterende tilslutning til hovedlandevej 70 nord for Randers til tilslutningen til den under anlæg værende del af hovedlandevej 70 nord for Handest.
2. Hovedlandevej 431, Århus-Randers, for så vidt angår strækningen fra tilslutningen af den nye hovedlandevejsforbindelse ved Hadbjerg til den eksisterende tilslutning til hovedlandevej 70, motorvejen vest om Randers, syd for Randers.
3. Den i § 2, nr. 4, i lov nr. 208 af 23. maj 1979 midlertidigt som hovedlandevej klassificerede delstrækning af landevej 533, Sindbjerg-Uldum.
4. Den i § 2, nr. 5, i lov nr. 208 af 23. maj 1979 midlertidigt som hovedlandevej klassificerede landevej 519, Horsens-Uldum.
Oprindeligt fremsat lovforslag Blad nr 141§ 1. Ministeren for offentlige arbejder bemyndiges til at lade anlægge følgende nye hovedlandevejsstrækninger som motorveje med de fornødne tilslutninger til det eksisterende vejnet:
1. En hovedlandevej fra hovedlandevej 70, motorvejen Randers Syd-Randers Nord, med et forløb øst for den nuværende hovedlandevej 432, Randers-Hobro, til fortsættelse i den under anlæg værende del af hovedlandevej 70, motorvejen Handest-Årestrup.
2. En hovedlandevej fra hovedlandevej 431, Århus-Randers, ved Hadbjerg med et forløb øst for hovedlandevej 431 til hovedlandevej 70, motorvejen Randers Syd-Randers Nord.
§ 2. Ministeren bemyndiges til som hovedlandevej med de fornødne tilslutninger til det eksisterende vejnet at lade anlægge en vejstrækning fra landevej 533, Sindbjerg-Uldum, syd for Uldum til hovedlandevej 310, Horsens-Vejle, syd for Horsens.
§ 3. Ministeren bemyndiges til at lade foretage projektering til forberedelse og sikring af anlæg af en hovedlandevej som motorvej/ motortrafikvej med de fornødne tilslutninger til det eksisterende vejnet fra Esbjerg til hovedlandevej 50, motorvejen Frøslev-Kolding vest for Kolding.
§ 4. Såfremt der i tiden, indtil forslag til anlægslov til det i § 3 nævnte anlæg kan være udarbejdet og vedtaget, projekteres eller udføres bebyggelse eller andre foranstaltninger, der skønnes at ville vanskeliggøre eller væsentligt fordyre en senere gennemførelse af anlægget, kan ministeren erhverve de arealer m.v., der er fornødne til anlæggets gennemførelse.
Stk. 2. Erhvervelsen kan om fornødent ske ved ekspropriation efter reglerne i lov om fremgangsmåden ved ekspropriation vedrørende fast ejendom.
§ 5. Ministeren bemyndiges til at nedlægge følgende vejstrækninger som hovedlandeveje:
1. Hovedlandevej 432, Randers-Hobro, for så vidt angår strækningen fra den eksisterende tilslutning til hovedlandevej 70 nord for Randers til tilslutningen til den under anlæg værende del af hovedlandevej 70 nord for Handest.
2. Hovedlandevej 431, Århus-Randers, for så vidt angår strækningen fra tilslutningen af den nye hovedlandevejsforbindelse ved Hadbjerg til den eksisterende tilslutning til hovedlandevej 70, motorvejen vest om Randers, syd for Randers.
3. Den i § 2, nr. 4, i lov nr. 208 af 23. maj 1979 midlertidigt som hovedlandevej klassificerede delstrækning af landevej 533, Sindbjerg-Uldum.
4. Den i § 2, nr. 5, i lov nr. 208 af 23. maj 1979 midlertidigt som hovedlandevej klassificerede landevej 519, Horsens-Uldum.
BEMÆRKNINGER TIL LOVFORSLAGET I henhold til § 14, stk. 1, i lov om offentlige veje, jfr.
lovbekendtgørelse nr. 368 af 6. august 1985, bestemmes det ved særlig lov, hvilke offentlige veje der skal være hovedlandeveje, og hvilke nye hovedlandeveje der skal anlægges.
Nedlæggelse af offentlige veje som hovedlandeveje sker ligeledes ved lov.
I Videreførelse af den nordjyske motorvej fra Randers til Handest, jfr.
 forslagets § 1, nr. 1, og § 5, nr. 1.
(bilag 1) I henhold til lov nr. 237 af 14. juni 1965 om projektering m.v. af den nord-sydgående motorvej i Jylland indgår strækningen Randers Nord-Handest som en del af den nordjyske motorvej, der fra Dørup syd for Århus til Vodskov nord for Aalborg har en samlet længde på ca. 135 km.
Delstrækningerne Bonderup-Vodskov samt Randers Syd-Randers Nord, i alt ca. 32 km, er anlagt som motorveje, og med lov nr. 259 af 6. juni 1985 samt lov nr. 337 af 4. juni 1986 er der anlægslov for yderligere ca. 48 km motorvej på strækningen Handest-Årestrup-Bonderup.
Strækningen Handest-Årestrup var i første omgang tænkt anlagt som motortrafikvej i 2 spor forberedt til en senere udvidelse til 4-sporet motorvej.
I aftalen om en fast forbindelse over Store-Bælt indgår imidlertid, at strækningen allerede fra starten anlægges som motorvej i 4 spor.
Det foreliggende forslag omfatter anlæg af en ca. 15 km lang motorvej fra den eksisterende motorvej vest om Randers (hovedlandevej 70) til Handest.
Anlægget afløser en 2-sporet hovedlandevejsstrækning, som er en del af Europavej 3 (E3), og som med hensyn til trafikafvikling og sikkerhed ikke opfylder kravene til en højklasset vejforbindelse.
Hertil kommer, at den store gennemgående trafik belaster miljøet i de tilgrænsende bysamfund.
Årsdøgntrafikken på den nuværende hovedlandevejsstrækning udgør 8.-9.000 køretøjer (trafikniveau 1985). Efterhånden som den nordjyske motorvej færdiggøres, vil der ske en vis overflytning af trafik fra andre ruter.
For strækningen Randers Nord-Handest vil det især dreje sig om trafik fra rute 13 (Vejle-Viborg-Støvring) og rute 507 (Randers-Hadsund-Aalborg). Motorvejen Randers Nord-Handest forventes at få en trafik på ca. 7.000 køretøjer i årsdøgntrafik (trafikniveau 1985), hvoraf knap 1.000 køretøjer vil være overflyttet fra andre ruter end den nuværende E3. Den aflastede hovedlandevej vil få en trafik på 2.-3.000 køretøjer i årsdøgntrafik.
Anlæg af motorvejen Randers Nord-Handest forventes at reducere antallet af uheld med personskade med ca. 2 pr. år.
Fra den eksisterende motorvej nord for Randers føres motorvejen mod Handest i et forløb øst for den nuværende hovedlandevej, passerer øst om Råsted i en afstand af ca. 500 m, vest om Asferg i en afstand af ca. 600 m, øst om Purhus i en afstand af ca. 400 m og øst om Handest i en afstand af ca. 700 m.
Vejen forudsættes anlagt som en 4-sporet motorvej med belagte nødspor med en samlet kronebredde på 26 m.
Projektet indebærer omlægning, forlægning eller regulering af et antal skærende veje samt etablering af følgende tilslutningsanlæg:
Nord for Randers, ved skæring med den nuværende hovedlandevej 432, hvor Randersmotorvejens midlertidige etapeafslutning ombygges til et tilslutningsanlæg.
Nord for Handest ved skæring med den nuværende hovedlandevej 432 (omtalt i bemærkningerne til lov nr. 259 af 6. juni 1985).
Forslaget har været forelagt Nordjyllands amtsråd, Århus amtsråd, Hobro kommunalbestyrelse, Purhus byråd og Randers byråd samt miljøministeriet og landbrugsministeriet til udtalelse.
Nordjyllands amtsråd, Århus amtsråd, Hobro kommunalbestyrelse og Randers byråd tilslutter sig lovforslaget.
Purhus byråd ønsker etableret til- og frakørselsmulighed ved motorvejens skæring med Vestergade mellem Asferg og Purhus.
I øvrigt har byrådet ingen bemærkninger.
Der har ikke været regnet med et tilslutningsanlæg som ønsket af byrådet, men spørgsmålet vil blive taget op under detailprojekteringen.
Miljøministeriet og landbrugsministeriet tilslutter sig forslaget, for miljøministeriets vedkommende med bemærkning, at miljøstyrelsen forventer, at de støjbelastninger som følge af vejstrækningens etablering, der vil blive påført eventuelle nærliggende boliger, vil blive søgt afhjulpet i forbindelse med detailplanlægningen.
Overslagssummen for det samlede anlæg andrager, inklusive udgifter til arealerhvervelse, projektering, tilsyn og administration, men eksklusive moms, 170 mill. kr. (prisniveau januar 1986).
Udgifterne, eksklusive projekterings-, tilsyns- og administrationsudgifter, andrager 155 mill. kr., der påregnes at fordele sig således:
 Motorvejen forventes åbnet i 1993.
Som konsekvens af bestemmelsen i lovforslagets § 1, nr. 1, er i forslagets § 5, nr. 1, medtaget bestemmelse om nedklassificering af en strækning af hovedlandevej 432.
II Videreførelse af den nordjyske motorvej fra Hadbjerg til Randers, jfr. forslagets § 1, nr. 2, og § 5, nr. 2.
(bilag 1) I henhold til lov nr. 237 af 14. juni 1965 om projektering m.v. af den nord-sydgående motorvej i Jylland indgår strækningen Hadbjerg-Randers syd som en del af den nordjyske motorvej.
Med strækningen nævnt under § 1, nr. 1, vil der være skabt sammenhængende motorvejsforbindelse fra syd for Randers til nord for Aalborg.
Forslaget omfatter i overensstemmelse med den planlagte udbygning fra nord mod syd anlæg af ca. 12 km motorvej fra Randers syd til Hadbjerg.
Herefter resterer af den jyske motorvej fra landegrænsen til Aalborg kun den ca. 28 km lange strækning vest om Århus, etapen Dørup-Hadbjerg.
Det foreslåede anlæg afløser en ældre, randbebygget hovedlandevejsstrækning, som er en del af E3, og som med hensyn til trafikafvikling og sikkerhed ikke opfylder kravene til en højklasset vejforbindelse.
Årsdøgntrafikken på den nuværende hovedlandevejsstrækning E3 udgør 8.-9.000 køretøjer (trafikniveau 1985). Efterhånden som den nordjyske motorvej færdiggøres, vil der ske en vis overflytning af trafik fra andre ruter.
For strækningen Hadbjerg-Randers Syd drejer det sig især om trafik fra rute 13 (Vejle-Viborg-Støvring).
 Motorvejen Hadbjerg-Randers Syd forventes at få en trafik på ca.
 6.500 køretøjer i årsdøgntrafik (trafikniveau 1985), hvoraf ca.
500 vil være overflyttet fra andre ruter end E3. Den nuværende hovedlandevej vil få en trafik på 2.-3.000 køretøjer i årsdøgntrafik.
Anlæg af motorvejen Hadbjerg-Randers Syd forventes at reducere antallet af uheld med personskade med ca. 4 pr. år.
Fra Hadbjerg føres motorvejen mod nord til motorvejen ved Randers i et forløb øst for den nuværende hovedlandevej og øst om Hallendrup og Ølst i en afstand af henholdsvis ca. 500 og 800 m.
Vejen forudsættes anlagt som en 4-sporet motorvej med belagte nødspor med en samlet kronebredde på 26 m.
Projektet indebærer omlægning, forlægning eller regulering af et antal skærende veje samt etablering af følgende tilslutninger:
Ved etapeafslutningen syd for Hadbjerg etableres en midlertidig forbindelse til den nuværende hovedlandevej 431, Århus-Randers.
Ved etapeafslutningen syd for Randers tilsluttes motorvejen den eksisterende motorvej (hovedlandevej 70). I den tidligere planlægning er adgangen til motorvejen i dette område forudsat etableret ved hovedlandevej 431's indføring til Randers ved et halvt østvendt tilslutningsanlæg og med de eksisterende nordvendte ramper ved hovedlandevej 459, Randers-Kongensbro.
Beslutning om udbygning af disse to anlæg med henholdsvis vestvendte og sydvendte ramper vil bero på en nærmere undersøgelse af behovet.
Da den nordlige del af motorvejen er forudsat anlagt i hovedlandevej 431's areal, afbrydes hovedlandevej 431 ved Ølst.
Herfra kan trafikken anvende kommunevejen mellem Ølst og landevej 511.
Forslaget har været forelagt Århus amtsråd, Randers byråd og Hadsten byråd samt miljøministeriet og landbrugsministeriet til udtalelse.
 Århus amtsråd og Randers byråd tilslutter sig lovforslaget.
Hadsten byråd har ikke bemærkninger, idet byrådet forudsætter, at landevej 527 (Løgten-Laurbjergvejen) eller dennes forlægning tilsluttes motorvejen.
En sådan tilslutning er ikke omfattet af lovforslaget, idet den vil ligge ca. 1,5 km syd for Hadbjerg og dermed syd for lovforslagets motorvejsstrækning.
Der vil derfor først blive taget stilling til spørgsmålet i forbindelse med udarbejdelsen af lovforslag for en videreførelse af motorvejen mod syd på strækningen Dørup-Hadbjerg.
Miljøministeriet og landbrugsministeriet tilslutter sig forslaget, for miljøministeriets vedkommende med bemærkning, at miljøstyrelsen forventer, at de støjbelastninger som følge af vejstrækningens etablering, der vil blive påført eventuelle nærliggende boliger, vil blive søgt afhjulpet i forbindelse med detailplanlægningen.
Overslagssummen for det samlede anlæg andrager, inklusive udgifter til arealerhvervelse, projektering, tilsyn og administration, men eksklusive moms, 135 mill. kr. (prisniveau januar 1986).
Udgifterne, eksklusive projekterings-, tilsyns- og administrationsudgifter, andrager 123 mill. kr., der påregnes at fordele sig således:
 Vejanlægget forventes åbnet i 1993.
Som konsekvens af bestemmelsen i lovforslagets § 1, nr. 2, er i forslagets § 5, nr. 2, medtaget bestemmelse om nedklassificering af en strækning af hovedlandevej 431.
III Diagonalvejens forlængelse, jfr. lovforslagets § 2 og § 5, nr. 3 og 4.
(bilag 2) Hovedlandevej 337, der i daglig tale benævnes Diagonalvejen, forløber fra hovedlandevej 301 (Esbjerg-Kolding) ved Korskro nordøst for Esbjerg til hovedlandevej 344, Vejle-Herning (rute 18), nord for Give.
Allerede siden denne strækning blev påbegyndt i slutningen af 1930erne, har det været tanken at fortsætte forbindelsen frem til Århusområdet, således at der etableres en direkte forbindelse mellem de to landsdelscentre.
Det var oprindeligt forudsat, at Diagonalvejens forlængelse skulle forløbe nord om Brædstrup og tilsluttes den jyske motorvej ved Skanderborg.
Denne linieføring ville imidlertid have medført væsentlige miljø- og fredningsmæssige problemer, og det er derfor siden besluttet at ændre projektet, jfr. bemærkningerne til det lovforslag, der lå til grund for lov nr. 208 af 23. maj 1979 om visse hovedlandevejsstrækninger.
Efter dette reviderede projekt udgår vejlinien fra Diagonalvejen i et punkt sydvest for Give og forløber syd om Tørring til hovedlandevej 310, Vejle-Horsens (rute E3), syd for Horsens.
Trafikken fra hovedlandevej 344, Vejle-Herning (rute 18), mod syd forudsættes herefter at benytte den nye vej frem til Tørring og herfra videre ad hovedlandevej 348, Vejle-Viborg (rute 13), til den kommende motorvej nord for Vejle.
Trafikken fra Esbjerg mod Århusområdet ledes fra Give ad den nye vej i retning mod Horsens og fra skæringen med motorvejen nordpå ad denne.
Den ændrede linieføring for Diagonalvejens forlængelse til hovedlandevej 310 indgår i regionplanen for Vejle amtskommune.
 Strækningen forudsættes anlagt i følgende 3 etaper:
Etape 1: Riis (hovedlandevej 344) Uldum (landevej 533) 17,9 km Etape 2: Uldum (landevej 533) Horsens (hovedlandevej 310) 13,9 km Etape 3: Give (hovedlandevej 337) Riis (hovedlandevej 344) 8,5 km 43,3 km Hele strækningen er forudsat anlagt som facadeløs, 2-sporet vej forbeholdt motortrafik.
 Ved lov nr. 208 af 23. maj 1979 vedtog folketinget anlæg af 1.
 etape, der forventes taget i brug 1991.
 Der søges i dette forslag anlægsbemyndigelse til 2. etape, dvs.
 strækningen Uldum-Horsens.
Med anlæg af denne etape opnås, at der etableres tilslutning til den jyske motorvej, såvel for den vest fra kommende trafik som for trafikken fra Horsensområdet, idet der ved skæringen med den jyske motorvej sydvest for Hatting er forudsat etableret et fuldt tilslutningsanlæg.
Der er påregnet etableret niveaufri skæring med jernbanelinien Fredericia-Århus.
Projektet indebærer omlægning, forlægning eller regulering af et antal skærende veje.
Det foreliggende projekt har været forelagt Vejle amtsråd, Tørring-Uldum kommunalbestyrelse samt Hedensted og Horsens byråd, ligesom det har været forelagt miljøministeriet og landbrugsministeriet til udtalelse.
Vejle amtsråd anbefaler anlægget, og Horsens byråd har ikke bemærkninger til forslaget.
Tørring-Uldum kommunalbestyrelse har ingen bemærkninger ud over, at kommunalbestyrelsen skønner, at en linieføring syd om Haurum vil medføre færrest gener for lokalsamfundet.
Den endelige fastlæggelse af linieføringen vil ske under den kommende detailplanlægning.
Der vil ikke på nuværende tidspunkt kunne tages stilling til spørgsmålet.
Hedensted byråd anbefaler forslaget, idet det dog anmoder om, at der etableres en tilslutning til motortrafikvejen ved Korning.
Der er regnet med en sådan tilslutning, hvis endelige placering vil blive fastlagt ved detailprojekteringen.
Miljøministeriet og landbrugsministeriet tilslutter sig forslaget, for miljøministeriets vedkommende med bemærkning, at miljøstyrelsen forventer, at de støjbelastninger som følge af vejstrækningens etablering, der vil blive påført eventuelle nærliggende boliger, vil blive søgt afhjulpet i forbindelse med detailplanlægningen.
Udgifterne til strækningen Uldum-Horsens andrager, inklusive arealerhvervelsesudgifter og udgifter til projektering, tilsyn og administration, men eksklusive moms, ca. 73 mill. kr. (prisniveau januar 1986).
Det skal bemærkes, at udgifterne til bro- og tilslutningsanlæg ved motorvejen ikke er indregnet i dette beløb, idet de indgår i det igangværende anlæg af motorvejen Vejle-Horsens.
 Udgifterne påregnes at fordele sig således:
Som følge af den fremtidige hovedlandevejsfunktion som tilkørselsvej til motorvejen, specielt for trafik fra området syd for Horsens, tilstræbes delstrækningen fra motorvejen til hovedlandevej 310 åbnet i 1990. Den resterende strækning fra Uldum til motorvejen forventes åbnet i 1992.
Ved den førnævnte lov nr. 208 af 23. maj 1979 blev det besluttet at klassificere landevej 519, Horsens-Uldum, samt en delstrækning af landevej 533, Sindbjerg-Uldum, som hovedlandeveje, indtil etape 2 er fuldført.
Der er derfor i lovforslagets § 5, nr. 3 og 4, medtaget en bestemmelse om nedklassificering af disse midlertidige hovedlandeveje.
IV Projektering af en motorvej/ motortrafikvej mellem Esbjerg og Kolding, jfr. forslagets § 3 og § 4.
(bilag 3) I overensstemmelse med miljøministerens landsplanredegørelse 1975-78 er der i regionplanen for Ribe amtskommune lagt særlig vægt på at sikre en erhvervs- og servicemæssig udvikling i den sydvestjyske landsdel, som kan fremme Esbjergs egnethed som lokaliseringsalternativ til landets 4 største bysamfund, København, Århus, Odense og Aalborg.
Dette forudsætter veludbyggede overordnede vejforbindelser til den sydvestjyske landsdel, herunder i særlig grad til landsdelscentret Esbjerg.
Hovedlandevej 301 er Esbjergs og landsdelens vigtigste vejforbindelse mod det østlige Danmark.
Vejen indgår i Europavejsforbindelsen E 66, der går fra Esbjerg Havn til motorvejen vest for Kolding og videre til København.
Som overordnet færdselsåre er hovedlandevej 301 i dag utilstrækkelig med sit smalle tværprofil, megen randbebyggelse og passage af bysamfund.
Behovet for en moderne overordnet vejforbindelse vil mest hensigtsmæssigt kunne tilfredsstilles ved, at der i stedet for den eksisterende vej etableres en motorvej eller eventuelt som 1. trin i en senere motorvej en motortrafikvej forberedt for udbygning til motorvej.
Hvilken af de 2 løsninger der bør vælges, må afhænge af de videre undersøgelser.
Der kan ikke peges på en bestemt linieføring for vejen, før mere detaljerede undersøgelser er gennemført.
På bilaget er med skravering vist det område, hvor der vil kunne blive tale om at fastlægge placeringen af vejen.
På den vestlige del af strækningen mellem Esbjerg og Brørup er der eksempelvis to principielt forskellige muligheder for placeringen af motorvejen/ motortrafikvejen.
I det ene tilfælde går den nye vej fra Esbjerg syd om Bramming og Gørding.
I det andet tilfælde følger vejen i varierende afstand den eksisterende hovedlandevej 301 frem til Brørup.
Ved projekteringsarbejdet vil dog også andre linieføringer blive vurderet inden for det skraverede område på bilag 3. Fra Brørup mod øst er en linieføring nord for hovedlandevej 301 skitsemæssigt vurderet, men også andre forslag vil indgå i projekteringsarbejdet.
Den ny vej Esbjerg-Kolding påregnes tilsluttet den nord-sydgående motorvej i Jylland vest for Kolding.
Der er enighed mellem vejdirektoratet, Ribe amtsråd og Esbjerg byråd om en langsigtet plan for udbygningen af de overordnede veje i Esbjergområdet, men dette betyder dog ikke, at indføringen til Esbjerg af den nye hovedlandevej hermed er fastlagt.
 Den samlede længde af motorvejs-/ motortrafikvejsstrækningen er ca.
 60 km.
Forslaget har været forelagt Ribe amtsråd, Vejle amtsråd, Esbjerg byråd, Bramming byråd, Helle kommunalbestyrelse, Holsted byråd, Brørup byråd, Vejen byråd, Lunderskov kommunalbestyrelse og Kolding byråd.
Ribe amtsråd tilslutter sig lovforslagets principielle indhold, nemlig at der skal ske en udbygning af vejforbindelsen Kolding-Esbjerg, og mener, at dette bør tilgodeses ved, at der etableres en 2-sporet motortrafikvej forberedt for udbygning til motorvej.
Amtsrådet mener dog, at udbygningen bør ske delvis i tilknytning til den eksisterende vej, således at undersøgelsen i henhold til projekteringsloven alene bør omfatte et bælte omkring den eksisterende vej.
Amtsrådet fremhæver her den ovennævnte langsigtede plan for udbygningen af de overordnede veje i Esbjergområdet, der efter amtsrådets opfattelse betyder, at E 66's indføring til Esbjerg fortsat bør være placeret ved Korskroen nordøst for Esbjerg.
Amtsrådet mener endvidere, at den gennem flere år stedfundne planlægning foretaget af amtsrådet og vejdirektoratet i øvrigt har godtgjort, at udbygningsmulighederne er begrænset til bæltet omkring den eksisterende vej.
En sådan placering af den nye vej, fremhæver amtsrådet, vil være i overensstemmelse med varetagelsen af andre planlægningsmæssige hensyn, herunder især frednings- og landbrugsmæssige interesser.
Amtsrådet lægger stor vægt på, at projektet fremmes mest muligt, gerne til igangsætning fra 1989, hvilket vil kunne betyde væsentlige besparelser med hensyn til ellers nødvendige vedligeholdelsesudgifter vedrørende den bestående vej.
Esbjerg byråd, Helle kommunalbestyrelse, Holsted Byråd og Brørup byråd udtaler sig i overensstemmelse med amtsrådets synspunkter.
Det er ministeriets opfattelse, at de allerede foretagne undersøgelsesarbejder ikke er tilstrækkeligt.
Der må foretages en undersøgelse over et bredt bælte, hvor alle muligheder tages op.
Hverken med hensyn til linieføring eller standard haves det nødvendige beslutningsgrundlag.
Vejle amtsråd, Bramming byråd, Vejen byråd, Lunderskov kommunalbestyrelse og Kolding byråd udtrykker tilslutning til lovforslaget.
Miljøministeriet og landbrugsministeriet forudsætter, at de som sædvanlig inddrages i projektarbejdet.
De samlede udgifter til planlægning og skitseprojektering skønnes at ville blive ca. 3 mill. kr. (prisniveau januar 1986). Herudover vil der kunne blive tale om udgifter til eventuelle ejendomserhvervelser til sikring af den senere gennemførelse af anlægget.
