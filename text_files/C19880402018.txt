 I medfør af § 7 i lov nr. 229 af 19.5.1971 om fremme af byggeriets  

 udvikling, ændret ved lov nr. 82 af 17.2.1988, fastsætter Byggestyrelsen  

 følgende forretningsorden for Statens Byggeforskningsinstituts bestyrelse.
 Betegnelse »regulativet« i forretningsordenen betyder Regulativ  

 af 1.2.1983 for Statens Byggeforskningsinstitut.
§ 1.  Bestyrelsen består af 8 medlemmer foruden  

 formanden og udpeges af Boligministeren for 4 år ad gangen efter indstilling  

 af Byggestyrelsen.
Byggeriets Udviklingsråd, Planlægningsrådet for  

 Forskningen samt medarbejderne på Statens Byggeforskningsinstitut indstiller  

 hver 2 medlemmer til Byggestyrelsen.
Formanden for repræsentantskabet og i  

 hans forfald næstformanden deltager i bestyrelsesmøderne uden stemmeret.
 § 2.  I bestyrelsens møder deltager instituttets  

 direktør, vicedirektør(er) og sekretariatschefen, alle uden stemmeret.
§ 3.  Bestyrelsen vælger en næstformand ud af sin  

 midte.
Bestyrelsen kan udpege en eller flere sekretærer.
§ 4.  Bestyrelsen afholder møde så ofte, formanden  

 skønner det nødvendigt, eller når mindst 4 af bestyrelsens medlemmer  

 fremsætter ønske herom.
Bestyrelsen er beslutningsdygtig, når formanden eller  

 næstformanden og yderligere 4 medlemmer er til stede.
Beslutninger træffes  

 ved simpel stemmeflerhed.
I tilfælde af stemmelighed gør formandens eller i  

 hans forfald næstformandens stemme udslaget.
 § 5.  Bestyrelsen er over for Boligministeren  

 ansvarlig for anvendelsen af de offentlige midler, der stilles til  

 instituttets rådighed.
 § 6.  Bestyrelsen skal:
a. ansætte og afskedige medlemmer af direktionen samt det overordnede  

 personale, jf. regulativets § 7, og godkende de fornødne  

 stillingsbeskrivelser b. fastlægge og løbende tilpasse kriterierne for instituttets opgavevalg  

 samt opgavetyperne og indsatsområderne c. lade udarbejde og med jævne mellemrum revidere rullende  

 retningsprogrammer for instituttets virksomhed på grundlag af b.
d. vedtage budgetter på grundlag af de givne bevillinger og øvrige  

 indtægter e. fastlægge hovedtrækkene i instituttets organisation og arbejdsform, jf.  

 regulativets §§ 12-14 f. give retningslinier for instituttets udadvendte samarbejde og for  

 udformningen og spredningen af resultater g. have forelagt programmer for forsknings- og udviklingsprojekter i det  

 omfang, bestyrelsen til enhver tid finder det hensigtsmæssigt h. godkende regnskabet i. overvåge virksomheden, og j. gribe ind i tilfælde af særlige eller omfattende problemer i  

 instituttets drift.
§ 7.  Instituttet forpligtes ved underskrift af  

 formand eller næstformand og yderligere et bestyrelsesmedlem.
Bestyrelsen kan  

 bemyndige medarbejdere i instituttet til - mindst 2 i forening - at hæve på  

 instituttets bank- og girokonto.
 § 8.  Denne forretningsorden træder i kraft d.  

 16.9.1988 og afløser forretningsorden af 1.2.1983 for Statens  

 Byggeforskningsinstituts bestyrelse.
