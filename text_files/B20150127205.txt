Bekendtgørelse om ændring af bekendtgørelse om obligatorisk brug af ansøgningsskemaer eller digital selvbetjening ved indgivelse af ansøgning til Udlændingestyrelsen § 1 I bekendtgørelse nr. 276 af 20. marts 2015 om obligatorisk brug af ansøgningsskemaer eller digital selvbetjening ved indgivelse af ansøgning til Udlændingestyrelsen foretages følgende ændringer:
 1. I § 2, stk. 1, indsættes efter nr. 2 som nyt nummer:
»3) Ansøgning om forlængelse af en tidsbegrænset opholdstilladelse til et familiesammenført barn, der er over 18 år, jf. udlændingelovens § 9, stk. 1, nr. 2 og 3, og § 9 c, stk. 1.« Nr. 3-7 bliver herefter nr. 4-8.
 2. I § 2, stk. 1, nr. 6, der bliver nr. 7, ændres »§ 23, stk. 2« til: »§ 14, stk. 2«.
 3. I § 2, stk. 1, indsættes efter nr. 6, der bliver nr. 7, som nyt nummer:
»8) Ansøgning om udstedelse af et rejsedokument for flygtninge eller fremmedpas, jf. udlændingebekendtgørelsens § 7.« Nr. 8 bliver herefter nr. 9.
 4. § 5, stk. 1, nr. 4 og 7, ophæves.
 Nr. 5-6 bliver herefter nr. 4-5.
 5. I § 5, stk. 2, ændres »§ 2, stk. 1, nr. 1-6« til: »§ 2, stk. 1, nr. 1-8«.
§ 2 Stk. 1. Bekendtgørelsen træder i kraft den 1. december 2015.
 Stk. 2. Bekendtgørelsen finder ikke anvendelse på ansøgninger, som er indgivet før den 1. december 2015. For sådanne ansøgninger finder de hidtil gældende regler anvendelse.
