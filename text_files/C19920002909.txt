1. Regulering af tjenestemandspensioner Som følge af de mellem finansministeren og tjenestemændenes  

 centralorganisationer aftalte ændringer af tjenestemandslønninger pr. 1.  

 april 1992 forhøjes tjenestemandspensioner mv. og pensioner efter lov  

 om pensionering af civilt personel mv. i forsvaret pr. samme dato.
 Ændringerne af tjenestemandspensionerne pr. 1. april 1992 består alene i  

 en stigning af procentreguleringen med 2,19 pct., der herefter pr. 1. april  

 1992 beregnes med 24,3177 pct. af det samlede pensionsbeløb efter satserne  

 pr. 1. april 1992.
2. Regulering af satser for samordningsfradrag Satserne for samordningsfradrag forhøjes ligeledes pr. 1. april  

 1992.
 Reguleringen af satserne for samordningsfradrag følger reguleringen  

 af tjenestemandspensionerne, jf. tjenestemandspensionslovens § 29, stk. 2.  

 Bestemmelsen indeholder dog den klausul, at reguleringen inden for de seneste  

 12 måneder ikke kan overstige den samlede, procentvise regulering af  

 folkepensionens grundbeløb.
 Den samlede forhøjelse af tjenestemandspensionerne kan for perioden 2.  

 april 1991 - 1. april 1992 (inkl.) opgøres til 2,2028 pct. (stigningen pr. 1.  

 april 1992).
 Stigningen i folkepensionens grundbeløb i denne periode er opgjort til  

 1,9951 pct.
 Dette betyder, at de satser for samordningsfradrag, der er anført i  

 Finansministeriets cirkulære af 28. juni 1991, skal reguleres med den  

 procent, som folkepensionens grundbeløb er steget med i den nævnte periode.
 De pr. 1. april 1992 gældende satser fremgår af bilag A til dette  

 cirkulære.
Samordningsfradraget for erhvervsudygtighedsbeløbet følger  

 størrelsen af erhvervsudygtighedsbeløbet.
Fra 1. juli 1991 udgør  

 erhvervsudygtighedsbeløbet 29.304 kr. årlig, 2.442 kr. pr. måned.
Hvis begge  

 ægtefæller får erhvervsudygtighedsbeløbet, udgør beløbet dog 21.204 kr.  

 årlig, 1.767 kr. pr. måned.
 Til orientering bemærkes, at folkepensionens grundbeløb pr. 1. juli 1991  

 er 45.396 kr. årlig, 3.783 kr. pr. måned for såvel enlige som samgifte  

 pensionister.
 Eventuelle tvivlsspørgsmål forelægges Finansministeriet, Administrations-  

 og Personaledepartementet.
 P.M.V.
 E.B.
Lene Larsen Bilag A Satser for samordningsfradrag for folkepension med fuldt grundbeløb fra 1.  

 april 1992 - 31. marts 1993 for tjenestemandspensionister (§ 29, stk. 1) For personer, der får udbetalt folkepension med delvist grundbeløb,  

 nedsættes samordningsfradraget efter tabellerne til samme brøkdel, som er  

 anvendt ved beregningen af grundbeløbet.
