Betænkning afgivet af Kirkeudvalget den 26. februar 2014 Betænkning over Forslag til lov om ændring af lov om bestyrelse og brug af folkekirkens kirker m.m. og lov om folkekirkens kirkebygninger og kirkegårde (Brug af folkekirkens kirker til ikkekirkelige formål, oprettelse af udvalg om kirkegårde samt registrering og afregistrering af gravminder m.v.) [af ministeren for ligestilling og kirke (Manu Sareen)]:
1. Ændringsforslag Ministeren for ligestilling og kirke har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 27. november 2013 og var til 1. behandling den 5. december 2013. Lovforslaget blev efter 1. behandling henvist til behandling i Kirkeudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og kirkeministeren sendte den 1. juli 2013 dette udkast til udvalget, jf.
KIU alm. del  bilag 43. Den 26. november 2013 sendte kirkeministeren de indkomne høringssvar og et notat herom til udvalget.
Spørgsmål Udvalget har stillet 9 spørgsmål til kirkeministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af DF) indstiller lovforslaget til vedtagelse med de stillede ændringsforslag.
 Et mindretal i udvalget (DF) indstiller lovforslaget til forkastelse, men mindretallet stemmer dog for de stillede ændringsforslag.
Det er Dansk Folkepartis opfattelse, at i henhold til gældende ret må kirkerummet kun bruges til kirkelige formål.
Det vil Kirkeministeriet lave om på med lovforslaget, sådan at kirkerummet efter en tilladelse fra biskoppen skal kunne bruges til ikkekirkelige formål.
Det er DF imod.
Kirkerne er bygget til at afholde gudstjeneste, og lovforslaget vidner om en tiltagende mangel på respekt og pietetsfølelse for kirkerummets særlige karakter.
Der er en klar og god grund til, at den bestående lovgivning påbyder, at eventuelle arrangementer ud over gudstjeneste, dåb, bryllup og begravelse skal være kirkelige, da den bestående lovgivning netop er båret af en pietetsfølelse og respekt for, at kirken helt grundlæggende er et gudstjenesterum, og at alt, hvad der foregår der, skal tjene til evangeliets forkyndelse og til Guds ære.
DF er klar over, at der i lovforslaget er indføjet en passus om, at de eventuelle ikkekirkelige arrangementer ikke må stride mod kirkerummets karakter.
På den anden side har Kirkeministeriet adspurgt af DF, jf. spørgsmål 2, ikke villet angive rammer eller begrænsninger for de ikkekirkelige arrangementers karakter.
DF værner normalt nidkært om menighedsrådets selvbestemmelsesret, da folkekirken er det enkelte sogn og den enkelte sognekirke, og menighedsrådet er den myndighed, der repræsenterer sognene.
På den anden side er den bestående lovgivning angående kirkerummets brug klar, entydig og båret af respekt for kirkerummets karakter.
DF ser ingen grund til at lave lovgivningen om og frygter, når der ikke er indført nogen begrænsning, at Guds hus i værste fald gøres til en røverkule (jf.
Matthæusevangeliet 21, 19). På denne baggrund stemmer Dansk Folkepartis medlemmer af udvalget imod lovforslaget ved 3. behandling.
DF stemmer dog for ændringsforslagene 1 og 2 ved 2. behandling.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af kirkeministeren, tiltrådt af udvalget:
 1) Titlen affattes således:
»Forslag til Lov om ændring af lov om bestyrelse og brug af folkekirkens kirker m.m., lov om folkekirkens kirkebygninger og kirkegårde og lov om folkekirkens økonomi (Brug af folkekirkens kirker til ikkekirkelige formål, oprettelse af udvalg om kirkegårde samt registrering og afregistrering af gravminder m.v.)« [Konsekvens af ændringsforslag nr. 2] Ny paragraf 2) Efter § 2 indsættes som ny paragraf:
»§ 01 I lov om folkekirkens økonomi, jf. lovbekendtgørelse nr. 753 af 25. juni 2013, foretages følgende ændring:
 1. § 11, stk. 2, nr. 4, affattes således:
»4) Udgifter til den sagkyndige medvirken samt registrering og afregistrering, der er nævnt i lov om folkekirkens kirkebygninger og kirkegårde § 21, stk. 2 og 3 og § 22 a, stk. 2 og 3.«« [Hjemmel til, at der af fællesfonden kan afholdes udgifter til den sagkyndige medvirken og afregistrering] Bemærkninger Til nr. 1 Der er tale om en ændring af lovforslagets titel på baggrund af den foreslåede ændring af § 11, stk. 2, nr. 4, i lov om folkekirkens økonomi.
Til nr. 2 Det følger af § 11, stk. 2, nr. 4, i lov om folkekirkens økonomi, at der af fællesfonden kan afholdes udgifter, der vedrører lokale kirkelige aktiviteter, herunder udgifter til den sagkyndige medvirken og registrering, der er nævnt i lov om folkekirkens kirkebygninger og kirkegårde § 21, stk. 2 og 3.
 Af bemærkningerne til lovforslagets § 2, nr. 6, (vedrørende § 22 a i lov om folkekirkens kirkebygninger og kirkegårde) fremgår det, at under hensyntagen til formålet med registrering af gravminder er bestemmelsen udformet således, at en beslutning om afregistrering af et gravminde skal træffes efter den samme procedure, som loven foreskriver, når et gravminde registreres.
 Ved ændringsforslaget foreslås det som en konsekvens af sammenhængen mellem proceduren for henholdsvis registrering og afregistrering af gravminder, at der tillige skabes en klar hjemmel til, at der af fællesfonden kan afholdes udgifter til den sagkyndige medvirken og afregistrering der er nævnt i § 22 a, stk. 2 og 3.
 Lovforslaget indebærer således, at der skabes hjemmel til, at der af fællesfonden kan afholdes udgifter til den sagkyndige medvirken og afregistrering helt parallelt med den gældende mulighed for, at der af fællesfonden kan afholdes udgifter til den sagkyndige medvirken og registrering, jf. den gældende bestemmelse i § 11, stk. 2, nr. 4, i lov om folkekirkens økonomi.
Karen J.
Klint (S) fmd.
Flemming Møller Mortensen (S) Poul Andersen (S) Leif Lahn Jensen (S) Ole Hækkerup (S) Orla Hav (S) Rasmus Horn Langhoff (S) Marlene Borst Hansen (RV) Camilla Hersom (RV) Jeppe Mikkelsen (RV) Pernille Vigsø Bagge (SF) Eigil Andersen (SF) Jørgen Arbo-Bæhr (EL) Rosa Lund (EL) Per Clausen (EL) Erling Bonnesen (V) Birthe Rønn Hornbech (V) Bertel Haarder (V) Birgitte Josefsen (V) Flemming Damgaard Larsen (V) Kristian Pihl Lorentzen (V) Søren Pind (V) Hans Christian Schmidt (V) Christian Langballe (DF) Morten Marinus (DF) Marie Krarup (DF) Søren Espersen (DF) Mette Bock (LA) nfmd.
Per Stig Møller (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 84 Bilagsnr.
