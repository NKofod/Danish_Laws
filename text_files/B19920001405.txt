I medfør af §§ 6, 7 og 12, stk. 2 og stk. 4, i lov om mærkning og skiltning med pris m.v., jf. lovbekendtgørelse nr. 456 af 17. juni 1991, fastsættes:
 § 1.  Den, der erhvervsmæssigt udbyder levnedsmidler i  

 detailsalg, skal ved mærkning, skiltning eller på anden måde tydeligt give  

 oplysning om såvel nettokontantpriserne inklusive moms og andre afgifter for  

 de udbudte salgs-enheder af varerne som de tilsvarende priser pr. kg eller 1,  

 eventuelt pr. 100 g eller dl.
 § 2.  Når der ved annoncering eller på anden måde i  

 reklamer over for forbrugerne gives prisoplysninger for salg af  

 levnedsmidler, skal disse oplysninger være i overensstemmelse med reglerne i  

 denne bekendtgørelses §§ 1, 3, 4, 5, 7 og 8.
 § 3.  Bestemmelsen i § 1 om pris pr. kg eller 1,  

 eventuelt pr. 100 g eller dl, gælder ikke for levnedsmidler, der sælges fra  

 automater, for færdigretter samt for retter til tilberedning, når  

 bestanddelene hertil er pakket i samme emballage.
 § 4.  For færdigpakninger af de i bilag 1 angivne  

 levnedsmidler, der sælges i de angivne salgs-enheder (serier), er det  

 tilstrækkeligt at angive prisen pr. salgsenhed.
 § 5.  For frugt og grønsager, der udbydes stykvis, i  

 bundter eller i potter, kan i stedet for prisen pr. kg angives prisen pr.  

 stk., pr. bundt eller pr. potte.
 Stk. 2.  For småvildt kan prisen angives pr. stk., når  

 samtidig varens faktiske vægt eller garanteret mindste vægt er angivet.
 Stk. 3.  For fjerkræ, æg og østers, som er klassificeret  

 i vægtgrupper, er det tilstrækkeligt at angive prisen pr. udbudt salgsenhed,  

 når vægtgruppen samtidig oplyses.
 Stk. 4.  For småbrød kan oplysning om pris pr. kg eller  

 pr. 100 g undlades, hvis varens mindstevægt pr. stk. (afbagt) er angivet.
 Stk. 5.  For de i bilag 2 angivne levnedsmidler er det  

 tilstrækkeligt at angive prisen pr. udbudt salgsenhed.
§ 6.  Fersk kød og fisk fritages fra ny angivelse af  

 pris pr. kg i op til 5 timer før udløbet af holdbarhedsfristen, når salg sker  

 med rabat på grund af risiko for fordærvelse.
Den oprindelige pris pr. kg og  

 rabatten i procent eller i kr. og øre skal være angivet.
§ 7.  Prisen pr. kg eller 1, eventuelt pr. 100 g eller  

 dl, angives på grundlag af pakningens nettoindhold.
For isglacerede varer  

 medregnes isglaceringen ikke til nettoindholdet.
 Stk. 2.  For varer, der er pakket i vand, lage, marinade  

 eller andre pakkemidler, som er uvæsentlige i forhold til varens  

 hovedbestanddele, og som normalt ikke fortæres, skal prisen pr. kg, eventuelt  

 pr. 100 g, dog angives på grundlag af den drænede vægt.
 § 8.  For supper i koncentreret form beregnes prisen  

 pr. l for den anbefalede fortyndede mængde.
 Stk. 2.  For læskedrikke, juice og frugtsafter til  

 fortynding beregnes prisen pr. l for den anbefalede fortyndede eller  

 restituerede mængde.
 § 9.  Forbrugerstyrelsen kan fritage levnedsmidler fra  

 kravet om angivelse af pris pr. kg eller 1, eventuelt pr. 100 g eller dl.
 Stk. 2.  Forinden sådan fritagelse meddeles, forhandles  

 der med repræsentanter for forbrugere og vedkommende erhvervsorganisationer.
 § 10.  Overtrædelse af forskrifterne i denne  

 bekendtgørelse straffes med bøde.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan bødeansvar pålægges  

 virksomheden som sådan.
 § 11.  Bekendtgørelsen træder i kraft den 15. januar  

 1992.
 Stk. 2.  Konkurrencerådets bekendtgørelse nr. 523 af 9.  

 juli 1990 om mærkning, skiltning og annoncering med pris for levnedsmidler  

 ophæves.
Forbrugerstyrelsen, den 3. januar 1992 Niels Erik D.
Jensen / Birgit S.
Bennetzen Bilag 1 Fortegnelse over serier af salgsenheder jf. bekendtgørelsens § 4 Ud over nedennævnte størrelser vil pakninger med 100 g og 1000 g samt 1 dl  

 og 1 l med prisangivelse for pakningen anses for at opfylde kravet om  

 enhedsprismærkning Mejeriprodukter:
Bilag 2 Oversigt over varer, for hvilke det er tilstrækkeligt at angive pris for  

 den udbudte salgsenhed jf. bekendtgørelsens § 5, stk. 5 Konserves (fiskekonserves, kødkonserves og frugt- og grønkonserves,  

 herunder marmelade og syltetøj).
 Lagkagebunde, skærekager af enhver art (herunder roulader), småkager,  

 wienerbrød, tørkager, kransekager, flødekager o.lign.
 Chokolade og sukkervarer.
 Ostespecialiteter, der er fremstillet på salgsstedet.
 Dessertpulver.
 Kagepynt og kagefyld.
 Tørsupper.
 Dipmix.
 Bagemix.
 Tebreve og te-ekstrakt.
 Specialsovse (undtagen tomatketchup og tomatpure).
 Krydderier.
 Snackprodukter.
 Honning og sirup.
 Kartoffelmospulver og -flager.
 Grød- og vællingpulvere (børnemad).
 Vægtvarer til fast pris, men med variabel vægt (forudsat at der angives a)  

 den maksimale kilopris for varegruppen, b) varens nettovægt og c) førpris og  

 førkilopris for varer, der sælges med rabat).
 (* 1) Bekendtgørelsen indeholder bestemmelser, der gennemfører Rådets  

 direktiv nr. 79/581/EØF, senest ændret ved direktiv 88/315/EØF, EF-Tidende  

 1988 L 142/23.
