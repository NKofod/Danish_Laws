M - Strafansvar M.1 Generelt M.2 Subjektiv tilregnelse M.3 Arbejdsgiveres strafansvar M.4 Lønmodtageres strafansvar M.5 Fortsat drift trods nægtet registrering M.6 Sanktioner for overtrædelse af KSL § 74, stk. 2 og  

 AMFL § 18, stk. 2 M.7 Overtrædelse af fastsatte forskrifter M.8 Processuelle regler M.9 Forældelse af strafansvar M.10 Kompetenceregler Straffebestemmelserne findes i KSL §§ 74 - 79 A, jf. lovbek. nr. 519 af  

 22. juni 1995 med senere ændringer, og i AMFL §§ 18 - 20, jf. lovbek. nr. 738  

 af 9. sept. 1995 med senere ændringer, samt i § 56 i KSLbek. nr. 768 af 19.  

 sept. 1995 med senere ændringer, og AMFLbek. nr. 1250 af 16. dec. 1996, §§ 11  

 og 42.
M.1 Generelt Der kan kun straffes efter KSL og AMFL, hvis straffelovens almindelige  

 betingelser (strafbarhedsbetingelser mv.) er opfyldt.
Det betyder bl.a., at  

 der skal foreligge subjektiv tilregnelse i form af forsæt eller grov  

 uagtsomhed, jf.
M.2.
M.2 Subjektiv tilregnelse Efter KSL § 74, stk. 1 og AMFL § 18, stk. 1 er det den forsætlige eller  

 groft uagtsomme handlemåde, der er strafbar.
Den simpelt uagtsomme handlemåde  

 er straffri.
 Efter KSL § 75, nr. 1 er kun den forsætlige handlemåde strafbar.
 Er overtrædelsen af KSL og AMFL begået med forsæt til at unddrage det  

 offentlige skat eller bidrag, eller foreligger der i øvrigt skærpende  

 omstændigheder, kan straffen stige til hæfte eller fængsel indtil 2 år, jf.  

 KSL § 74, stk. 2 og AMFL § 18, stk. 2.
M.3 Arbejdsgiveres strafansvar M.3.1 Ikke indeholdt A-skat og lønmodtagerbidrag I følge KSL § 74, stk. 1, nr. 1 og AMFL § 18, stk. 1, litra b straffes den  

 arbejdsgiver, der undlader at foretage indeholdelse af A-skat og  

 lønmodtagerbidrag.
Bøde for overtrædelse af KSL § 74, stk. 1, nr. 1 og AMFL § 18, stk. 1,  

 litra b er 25 % af den ikke indeholdte A-skat eller det ikke indeholdte  

 bidrag.
I mindre grove tilfælde kan bøden fastsættes som en ordensbøde på  

 1.000 kr., eller sagen kan afgøres med en advarsel.
M.3.2 Ikke indbetaling af indeholdte A-skatte og bidragsbeløb I følge KSL § 74, stk. 1, nr. 2 og AMFL § 18, stk. 1, litra c straffes den  

 arbejdsgiver, der ikke rettidigt indbetaler indeholdte A-skatte- og  

 bidragsbeløb.
 Bøde for overtrædelse af KSL § 74, stk. 1, nr. 2 og AMFL § 18, stk. 1,  

 litra c beregnes efter følgende principper:
a.
Hvis restancen ikke er betalt på det tidspunkt, hvor bødeforelæg  

 fremsendes eller told- og skatteregionens begæring om tiltale fremsendes til  

 anklagemyndigheden, beregnes bøden med 1 % pr. måned af den akkumulerede  

 restance.
b.
Udgør restancen på det under pkt. a. nævnte tidspunkt mindre end 25 %  

 af den højst konstaterede restance i overtrædelsesperioden, beregnes bøden  

 med 0,75 % pr. måned af den akkumulerede restance.
c.
Er restancen betalt på det under pkt. a. nævnte tidspunkt, beregnes  

 bøden med 0,5 % pr. måned af den akkumulerede restance.
d.
Ved kombinerede overtrædelser af KSL § 74, stk. 1, nr. 2 og 4 og AMFL §  

 18, stk. 1, litra a og c, anvendes ved begge beregninger den bødesats, som  

 anvendes ved overtrædelse af KSL § 74, stk. 1, nr. 2 og AMFL § 18, stk. 1,  

 litra c.
e.
Hvis den beregnede bøde for henholdsvis overtrædelsen af KSL og AMFL er  

 under 3.000 kr., skal sagen som hovedregel afgøres med en advarsel.
M.3.3 Ikke rettidig angivelse I følge KSL § 74, stk. 1, nr. 3 straffes den arbejdsgiver, der ikke  

 rettidigt indgiver angivelse.
Bøde for overtrædelse af KSL § 74, stk. 1, nr. 3 beregnes for angivelser  

 indsendt mere end 1 måned efter sidste rettidige indsendelsesdag med 100 kr.  

 pr. angivelse.
Hvis den samlede bøde for angivelser udgør mere end 500 kr.,  

 nedsættes den med 1/3 og nedrundes til nærmeste 100 kr., dog således at bøden  

 aldrig nedsættes til mindre end 500 kr.
Med bøde straffes bl.a. også den, der forsætligt eller groft uagtsomt  

 undlader rettidigt at indgive angivelse om det i angivelsesperioden i alt  

 opgjorte og indeholdte bidrag, jf.
AMFLbek. 1250 af 16. dec. 1996, § 41, jf.  

 § 11.
M.3.4 Afgivelse af urigtige eller vildledende oplysninger I følge KSL § 74, stk. 1, nr. 4 og AMFL § 18, stk. 1, litra a straffes den  

 arbejdsgiver, der afgiver urigtige eller vildledende oplysninger om  

 grundlaget for A-skat og bidrag.
 Bøde for overtrædelse af KSL § 74, stk. 1, nr. 4 og AMFL § 18, stk. 1,  

 litra a beregnes med samme procentsats som for overtrædelse af KSL § 74, stk.  

 1, nr. 2 og AMFL § 18, stk. 1, litra c, da motivet for afgivelse af urigtige  

 eller vildledende oplysninger oftest vil være at skaffe sig henstand med  

 betalingen.
Bøden fastsættes som 25 % af et beløb svarende til en bøde for  

 overtrædelse af KSL § 74, stk. 1, nr. 2 og AMFL § 18, stk. 1, litra c.
Hvis  

 dette beløb er mindre end 250 kr., rejses sagen ikke.
M.3.5 Kollektivt strafanvar Efter KSL § 77 og AMFL § 18, stk. 3 kan der pålægges den juridiske person  

 et bødeansvar.
Dette begrundes med, at det er den juridiske person, der må  

 antages at have opnået den økonomiske fordel ved den strafbare overtrædelse.
 Frihedsstraf kan aldrig komme på tale i forbindelse med selskabsansvar ej  

 heller i form af forvandlingsstraf.
 Hvis den daglige leder af den juridiske person er hovedaktionær eller  

 hovedanpartshaver (dvs. ejer mindst 50 % af kapitalen) og enerådende  

 disponerer på selskabets vegne, rettes strafansvaret dog mod denne.
En kombination af selskabsansvar og personligt ansvar forekommer i  

 selskaber med en direktør og daglig leder, der handler på selskabets vegne,  

 men som ikke ejer aktie- eller anpartsmajoriteten i selskabet.
I disse  

 tilfælde beregnes en samlet bøde, hvoraf 80 % pålægges selskabet og 20 %  

 pålægges den daglige leder.
Hvis der er flere direktører eller daglige  

 ledere, der skønnes ansvarlige, deles 20 %-bøden ligeligt mellem disse.
 Hvis en overtrædelse af KSL og AMFL er begået af en kommune eller et  

 kommunalt fællesskab, kan der pålægges kommunen eller det kommunale  

 fællesskab bødeansvar.
M.4 Lønmodtageres strafansvar M.4.1 Udbetaling af A-indkomst uden indeholdt A-skat Lader en lønmodtager sig udbetale A-indkomst vidende om, at der ikke i  

 indkomsten er indeholdt A-skat som påbudt, kan vedkommende straffes efter KSL  

 § 75, nr. 1.
 Bøde for ovetrædelse af KSL § 75, nr. 1 er 25 % af den ikke indeholdte  

 A-skat.
M.4.2 Afgivelse af visse urigtige eller vildledende oplysninger efter KSL Hvis en lønmodtager afgiver urigtige eller vildledende oplysninger til  

 brug for afgørelsen af, om en indkomst er A-indkomst eller B-indkomst, til  

 brug for forskudsregistreringen eller til brug for foreløbig redegørelse  

 vedrørende forventede indkomstforhold, kan lønmodtageren straffes efter KSL §  

 75, nr. 2.
 Bøde for overtrædelse af KSL § 75, nr. 2 er 25 % af den A-skat, der som  

 følge af de urigtige oplysninger ikke bliver indeholdt.
M.5 Fortsat drift trods nægtet registrering Hvis myndighederne har nægtet registrering, og der fortsat drives  

 virksomhed, der er indeholdelsespligtig, kan den indeholdelsespligtige  

 straffes efter KSL § 74 A og AMFL § 18, stk. 5, som ændret ved lov nr. 988 af  

 22. nov. 1996.
 Der er endnu ikke nogen fast praksis for, hvorledes overtrædelse af KSL §  

 74 A og AMFL § 18, stk. 5 skal sanktioneres.
M.6 Sanktioner for overtrædelse af KSL § 74, stk. 2 og AMFL § 18, stk. 2 Hvis forholdet er begået med forsæt til at unddrage skat eller bidrag, jf.  

 KSL § 74, stk. 2 og AMFL § 18, stk. 2, og der ikke er grundlag for at kræve  

 frihedsstraf, hvilket normalt vil være tilfældet, hvis den ikke indeholdte  

 eller ikke indbetalte A-skat eller det ikke indeholdte eller ikke indbetalte  

 bidrag udgør mere end 100.000 kr., beregnes der dobbelt bøde.
 Derudover kan bøden forhøjes ved gentagelsestilfælde.
 Der beregnes ikke i samme sag både dobbelt bøde for forsæt til unddragelse  

 og forhøjet bøde for gentagelse.
M.7 Overtrædelse af fastsatte forskrifter I forskrifter, der er udstedt i medfør af KSL og AMFL kan der fastsættes  

 straf af bøde for overtrædelser af bestemmelser i forskrifterne, jf.
KSL § 76  

 og AMFL § 18, stk. 4. Der henvises til KSLbek. nr. 768 af 19. sept. 1995, §  

 56 og AMFLbek. nr. 1250 af 16. dec. 1996, §§ 41 og 42. Det bemærkes i den  

 forbindelse, at det efter de nævnte bekendtgørelser bl.a. også kan være  

 strafbart ikke at tilmelde sig SE-registeret.
M.8 Processuelle regler M.8.1 Administrativ afgørelse Bødeforlæg Hvis en overtrædelse af KSL og AMFL ikke vil medføre højere straf end  

 bøde, er told- og skatteregionerne i medfør af KSL § 79 og AMFL § 20  

 bemyndiget til at tilkendegive den pågældende, at sagen kan afgøres uden  

 retslig forfølgning, hvis han erkender sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale den bøde, der fremgår af bødeforelægget, jf.
KSLbek.  

 nr. 768 af 19. sept. 1995, § 56, stk. 2 og AMFLbek. nr. 1250 af 16. dec.  

 1996, § 42.
M.8.2 Udfærdigelse af bødeforlæg Med hensyn til udfærdigelsen af bødeforelægget finder retsplejelovens  

 bestemmelser om indholdet af anklageskrift tilsvarende anvendelse, jf.
KSL §  

 79, stk. 2 og AMFL § 20, stk. 2. Det betyder bl.a., at overtrædelsen med  

 angivelse af tid og sted skal beskrives i bødeforelægget.
M.8.3 Afgørelsen er endelig KSL § 79, stk. 3 og AMFL § 20, stk. 3 bestemmer, at betales bøden i rette  

 tid, eller bliver den efter stedfunden vedtagelse inddrevet eller afsonet,  

 bortfalder videre forfølgning.
M.8.4 Sigtelse KSL § 78, stk. 1 indeholder regler om, at retsplejelovens § 752, stk. 1  

 tilsvarende finder anvendelse i sager om overtrædelse af KSL §§ 74 - 77, der  

 behandles administrativt.
Retsplejelovens § 752, stk. 1 bestemmer, at inden politiet afhører en  

 sigtet, skal han udtrykkeligt gøres bekendt med sigtelsen og med, at han ikke  

 er forpligtet til at udtale sig.
Det skal af rapporten fremgå, at disse  

 regler er iagttaget.
M.8.5 Ransagning Ransagning i sager om overtrædelse af KSL og AMFL kan ske i  

 overensstemmelse med retsplejelovens regler, jf.
KSL § 78, stk. 2 og AMFL §  

 19.
Der kræves således som udgangspunkt dommerkendelse.
Der henvises nærmere  

 til retsplejelovens kapitel 73 om ransagning.
M.8.6 Forsvarerbistand Reglerne om forsvarerbistand i administrative bødesager findes i lov om  

 adgang til forsvarerbistand under en administrativ skatte- og  

 afgiftsstraffesag, jf. lovbek. nr. 489 af 19. sept. 1984, som ændret ved lov  

 nr. 363 af 1. juli 1988.
 I sager om overtrædelse af KSL § 74, stk. 1, nr. 1 og 4, § 74, stk. 2  

 eller § 75, men ikke i øvrige sager om overtrædelse af KSL og AMFL, kan der  

 beskikkes sigtede en forsvarer, når det efter sagens beskaffenhed, sigtedes  

 person eller omstændighederne i øvrigt må anses for ønskeligt, og sigtede  

 ikke selv har skaffet sig bistand af en forsvarer.
Forsvareren beskikkes af retten.
Begæring om beskikkelse kan fremsættes  

 såvel af sigtede som af skattemyndighederne.
 Forsvareren har adgang til at gøre sig bekendt med med det materiale,  

 skatte-myndighederne har tilvejebragt ved behandlingen af spørgsmålet om  

 strafansvar.
 Hvis sigtede findes skyldig, har han pligt til at erstatte det offentlige  

 udgifterne til vederlaget til den beskikkede forsvarer.
 Sigtede skal skriftligt vejledes om adgangen til at begære en forsvarer  

 beskikket, om forsvarerens beføjelser og om betalingen af forsvarerens  

 vederlag.
 Der henvises til bek. nr. 976 af 2. febr. 1994 om vejledning om  

 forsvarerbeskikkelse under en administrativ skatte- eller afgiftssag.
M.9 Forældelse af strafansvar Reglerne om forældelse af strafansvar findes i straffelovens kapitel 11.
 Efter straffelovens § 92 straffes en lovovertrædelse ikke, når der er  

 indtrådt forældelse efter straffelovens §§ 93 og 94.
 Forældelsesfristen efter straffelovens § 93, stk. 1, nr. 1 er 2 år, når  

 der ikke er hjemlet højere straf end fængsel i 1 år for overtrædelsen, eller  

 når straffen for overtrædelsen ikke ville overstige bøde.
 Dette betyder for overtrædelse af KSL og AMFL, at for alle overtrædelser,  

 hvor der kun er grundlag for at påstå bøde som straf, er forældelsesfristen 2  

 år.
 I de tilfælde, hvor der efter KSL § 74, stk. 2 og AMFL § 18, stk. 2 er  

 grundlag for idømmelse af frihedsstraf, finder straffelovens § 93, stk. 1,  

 nr. 2 anvendelse.
 Forældelsesfristen efter straffelovens § 93, stk. 1, nr. 2 er 5 år, når  

 der ikke er hjemlet højere straf end fængsel i 4 år.
 Efter straffelovens § 94, stk. 1 regnes forældelsesfristen fra den dag, da  

 den strafbare virksomhed eller undladelse er ophørt.
 Dette betyder, at for handlingsforbrydelser begynder forældelsesfristen  

 den dag, da den strafbare handling foretages.
For undladelsesforbrydelser begynder forældelsesfristen den dag, da den  

 strafbare undladelse ophører.
Hvis den strafbare undladelse aldrig ophører,  

 er en undladelsesforbrydelse i princippet uforældelig.
 Indenfor KSL og AMFL er kun KSL § 74, stk. 1, nr. 2 og AMFL § 18, stk. 1,  

 litra c undladelsesforbrydelser.
 Efter straffelovens § 94, stk. 5 afbrydes forældelsesfristen ved ethvert  

 rettergangsskridt, hvorved den pågældende sigtes for overtrædelsen.
 I de tilfælde hvor told- og skattemyndighederne har kompetencen til at  

 afgøre en sag, afbryder told- og skattemyndighedernes sigtelse af den  

 pågældende forældelsesfristen, jf. straffelovens § 94, stk. 4, 3. pkt..
M.10 Kompetenceregler Skatteministeren har i medfør af KSL § 79 bemyndiget told- og  

 skatteregionerne til at tilkendegive, at en sag om overtrædelse af KSL kan  

 afgøres ved en administrativ bøde, jf.
KSLbek. nr. 768 af 19. sept. 1995, §  

 56, stk. 2.
Skatteministeren har i medfør af AMFL § 20 bemyndiget told- og  

 skatteregionerne til at tilkendegive, at en sag om overtrædelse af AMFL kan  

 afgøres ved en administrativ bøde, jf.
AMFLbek. 1250 af 16. dec. 1996, § 42.
 I det omfang der i en sag er grundlag for idømmelse af frihedsstraf, og  

 sagen således skal afgøres af domstolene, har told- og skatteregionerne  

 kompetencen til at sende tiltalebegæring til anklagemyndigheden, jf.  

 TSS-cirk. 1995-6 af 15. maj 1995.
