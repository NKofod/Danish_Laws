 Cirkulære om skattefri  

 godtgørelse til dækning af merudgifter ved rejse og befordring  

 samt fradrag for arbejde i udlandet, gældende fra 1. april - 31.  

 december 1999.
Der blev ved lov nr. 452 af 10. juni 1997 og lov nr. 1063 af 12. december  

 1996 gennemført en række ændringer på området  

 for udbetaling af skattefri rejsegodtgørelser.
En del af disse  

 ændringer har virkning fra 1. april 1999:
· · · · · · 1.	I henhold til ligningslovens § 9, stk. 5-9, og  

 § 9 E, stk. 3, § 2 i lov nr. 452 af 10. juni 1997 om  

 ændring af ligningsloven, samt skattestyrelseslovens § 13,  

 stk. 3, har Ligningsrådet for tidsrummet 1. april - 31. december  

 1999 fastsat følgende:
 2.	Befordringsgodtgørelse:
 2.1.	Godtgørelse til dækning af udgifter ved  

 benyttelse af egen bil til erhvervsmæssig kørsel omfattet af  

 ligningslovens § 9 B er skattefri, hvis den ikke overstiger  

 følgende beløb :
 kørsel indtil 12.000 km årligt 2,48 kr. pr. km.
 kørsel udover 12.000 km årligt 1,39 kr. pr. km.
 For benyttelse af egen motorcykel er satsen som for egen bil.
 2.2.	Det er en forudsætning, at arbejdsgiveren fører  

 kontrol med antallet af kørte kilometer.
 12.000 km-grænsen gælder kun for den enkelte  

 arbejdsgiver.
 Faste månedlige eller årlige  

 befordringsgodtgørelser er aldrig skattefri men medregnes ved  

 indkomstopgørelsen.
2.3.	Der kan ikke udbetales skattefri befordringsgodtgørelse,  

 når arbejdsgiveren har stillet firmabil til rådighed for den  

 ansatte.
Tilsvarende gælder, hvis firmabil er stillet til  

 rådighed af en anden arbejdsgiver.
En undtagelse er dog de  

 tilfælde, hvor lønmodtageren betaler den arbejdsgiver, der har  

 stillet firmabilen til rådighed, fuldt vederlag for den kørsel,  

 der sker for den arbejdsgiver, der ikke har stillet bilen til  

 rådighed.
2.3.1.	Hvis godtgørelsen udbetales med et højere  

 beløb end de anførte satser, anses hele beløbet for  

 personlig indkomst.
Det gælder dog ikke, såfremt arbejdsgiveren  

 har anset det beløb, der overstiger satsen, for løn i relation  

 til A-skat, arbejdsmarkedsbidrag og SP-bidrag.
For lønmodtagere, der ikke har modtaget skattefri  

 befordringsgodtgørelse, kan der alene foretages det sædvanlige  

 befordringsfradrag i den skattepligtige indkomst, jf. ligningslovens § 9  

 C.
Lønmodtagere som i forbindelse med kundeopsøgende  

 aktiviteter har befordring, der vedrører flere arbejdsgivere på  

 én gang, jf. ligningslovens § 9 B, stk. 3, kan i det omfang,  

 der ikke er modtaget skattefri godtgørelse med de anførte  

 satser, i stedet foretage fradrag i den personlige indkomst.
2.4.	Der kan ikke udbetales skattefri befordringsgodtgørelse,  

 hvis den modregnes i en forud aftalt bruttoløn.
Herved forstås,  

 at lønnen løbende reguleres i overensstemmelse med den  

 udbetalte befordringsgodtgørelse.
 3. 	Betingelser for udbetaling af skattefri godtgørelse for  

 merudgifter ved rejse:
 3.1.	Rejse med overnatning: der kan udbetales skattefri  

 godtgørelse for rejseudgifter, der påføres  

 lønmodtageren, fordi arbejdsgiveren midlertidigt udsender den  

 pågældende til et andet arbejdssted end lønmodtagerens  

 sædvanlige arbejdsplads, når dette medfører, at  

 lønmodtageren ikke har mulighed for at overnatte på sin  

 sædvanlige bopæl.
 Der kan endvidere udbetales skattefri godtgørelse for merudgifter,  

 der påføres lønmodtageren, fordi lønmodtageren  

 på grund af afstanden mellem bopæl og et midlertidigt arbejdssted  

 ikke har mulighed for at overnatte på sin sædvanlige bopæl.  

 Det kan f.eks. være tilfældet, hvor lønmodtageren  

 midlertidigt er ansat direkte på den pågældende  

 arbejdsplads.
 Varighed for skattefri godtgørelse : der kan udbetales  

 skattefri godtgørelse i højst 3 måneder, når den  

 midlertidige arbejdsplads er i Danmark og i højst 6 måneder,  

 når den midlertidige arbejdsplads er i udlandet.
 3.2.	Skattefri godtgørelse kan dog ikke udbetales:
 3.2.1.	For rejser under 24 timer.
 3.2.2.	For rejser uden overnatning.
 3.2.3.	Når den ansatte er påmønstret skibe (herunder  

 fiskefartøjer), arbejder i fartøjer og installationer, der  

 anvendes i tilknytning til efterforskning og udnyttelse af naturforekomster,  

 eller modtager ydelser efter ligningslovens § 7 r eller § 7 K.
3.2.4.	Til dækning af logi.
Arbejdsgiveren kan dog dække  

 udgifterne hertil som udlæg efter regning eller stille frit logi til  

 rådighed.
3.2.5.	Til dækning af fortæring hvis arbejdsgiveren helt  

 eller delvis har dækket denne som udlæg efter regning.
Hvis  

 morgenmad er inkluderet i logiudgifter, som betales af arbejdsgiveren, anses  

 morgenmaden ikke for dækket som udlæg efter regning.
3.2.6.	Hvis godtgørelsen udbetales med højere  

 beløb end de anførte satser.
Hele beløbet anses for  

 personlig indkomst, og fradrag kan foretages i den skattepligtige indkomst,  

 se punkt 6.
 Dette gælder dog ikke, såfremt arbejdsgiveren har anset det  

 beløb, der overstiger satsen, for løn i relation til A-skat,  

 arbejdsmarkedsbidrag og SP-bidrag.
3.2.7.	Hvis godtgørelsen modregnes i en forud aftalt  

 bruttoløn.
Herved forstås, at lønnen løbende  

 reguleres i overensstemmelse med den udbetalte rejsegodtgørelse.
 Dette gælder dog ikke rejsegodtgørelse udbetalt efter  

 cirkulærets pkt. 4.2.2.
 4. 	Maksimale rejsegodtgørelser.
4.1.	Danmark 4.1.2.	For rejse med overnatning kan der til fortæring og  

 småfornødenheder udbetales 271 kr. pr. døgn og 11,30 kr.  

 pr. påbegyndt time for tilsluttende rejsedag.
 4.2. 	Udlandet, herunder Færøerne og  

 Grønland.
4.2.1.	For rejse med overnatning kan der til fortæring og  

 småfornødenheder udbetales for Færøerne: de danske satser.
 for Grønland: 360,00 kr. pr. døgn og 15,00 kr. pr.  

 påbegyndt time for tilsluttende rejsedage.
 for andre lande: satserne er anført i bilag 1.
 4.2.2.	Dækker arbejdsgiveren ved rejse i udlandet rejseudgifter  

 efter regning, kan arbejdsgiveren uanset pkt. 3.2.5. og 3.2.6. udbetale et  

 skattefrit beløb på indtil 30 % af satsen for  

 fortæring.
 For de i pkt. 5. nævnte erhvervsgrupper kan der udbetales indtil 30  

 % af den for dem gældende sats.
 4.3.	Reduktion af satserne.
 4.3.1.	Hvis der stilles fri fortæring til rådighed for  

 lønmodtageren, sker der reduktion i godtgørelsen.
 Døgnsatserne for godtgørelserne efter pkt. 4.1. og 4.2.  

 reduceres med 15 %, 30% og 30 % for henholdsvis morgenmad, frokost og  

 middag.
 Reduktion skal også finde sted, når fortæring er stillet  

 til rådighed mod delvis betaling.
 5. 	Særregler for bestemte erhvervsgrupper.
 5.1	Langturschauffører.
 Ved rejse med overnatning i Danmark eller i udlandet kan der udbetales  

 en skattefri godtgørelse på 271 kr. pr. døgn.
 5.2	Turistchauffører.
 Ved rejse med overnatning i udlandet kan der udbetales en skattefri  

 godtgørelse på 150 kr. pr. døgn.
 Ved rejse med overnatning i Danmark kan der udbetales en skattefri  

 godtgørelse på 75 kr. pr. døgn.
5.3.	Flyselskabernes flyvende personel (piloter, stewardesser og  

 stewarder m.v.) I stedet for godtgørelser efter pkt. 4.2.1. kan der skattefrit  

 udbetales følgende godtgørelser for rejse til udlandet  

 (herunder Færøerne og Grønland) med overnatning efter  

 Statens / Ligningsrådets satser pr. 1. januar 1988 med tillæg af  

 30 %. Beløbet reduceres med 1/3 af forskellen mellem beløbet og  

 271 kr.
 6. 	Fradrag.
6.1.	Differencefradrag vedrørende  

 rejsegodtgørelse 6.1.1.	Hvis betingelserne for skattefri rejsegodtgørelse er  

 opfyldt, men udbetaling ikke er sket eller er sket med lavere beløb  

 end de under pkt. 4. og 5. nævnte satser, kan der uden dokumentation  

 foretages fradrag i den skattepligtige indkomst for differencen.
 6.1.2.	De under punkt 5.3. nævnte ansatte kan for rejser til  

 udlandet med overnatning fradrage det beløb, hvormed enten  

 Ligningsrådets satser for 1988 uden tillæg af 30 % eller de under  

 pkt. 4 nævnte satser overstiger den udbetalte godtgørelse.
 6.1.3.	Personer, der aftjener værnepligt, samt frivilligt  

 personel i den periode der er fastsat som uddannelsestid, kan ikke anvende  

 standardsatserne til fradrag.
 6.1.4.	Uanset pkt. 6.1.1. kan lønmodtageren ikke foretage  

 differencefradrag for godtgørelse efter pkt. 4.2.2.
 6.1.5.	Selvstændigt erhvervsdrivende kan ved rejse i udlandet i  

 stedet for de faktiske merudgifter foretage fradrag med de under pkt. 4. og  

 5. nævnte satser for rejse i udlandet, jf. ligningslovens § 9,  

 stk. 7. Fradraget kan foretages med de satser, der gælder for  

 lønmodtageres godtgørelse/fradrag i de pågældende  

 erhverv.
 6.2.	Fradrag for arbejde i udlandet.
 6.2.1.	Udlandssatsfradrag.
 Hvis der ikke er udbetalt skattefri godtgørelse, kan  

 lønmodtagere, der ikke er omfattet af de i pkt. 3.2.3., pkt. 5. eller  

 pkt. 6.1.3. nævnte erhvervsgrupper, ved arbejde i udlandet uden  

 dokumentation fratrække udgifter til fortæring med satserne i  

 pkt. 4.2.1.
 Nedsættelsesreglerne i pkt. 4.3. finder tilsvarende anvendelse.
 Det er en betingelse, at arbejdet er forbundet med overnatning i udlandet,  

 at arbejdet har været forbundet med merudgifter, og at udgifterne  

 hverken helt eller delvist er dækket af arbejdsgiveren.
 6.2.2.	Udlandsstandardfradrag.
 Lønmodtagere, der er omfattet af pkt. 6.2.1., og som har haft  

 et uafbrudt ophold i udlandet på mindst 60 døgn, kan, uden  

 dokumentation, som udlandsfradrag fratrække de i pkt. 6.2.3.  

 nævnte beløb til dækning af andre merudgifter.
 Afholdelse af ferie i udlandet eller arbejdsløshedsperioder kan  

 ikke medregnes ved opgørelsen af udlandsopholdets varighed.
 6.2.3.	Eksportmedarbejderfradrag.
 Eksportmedarbejdere omfattet af ligningslovens § 9 E,  

 stk. 2, som har haft et uafbrudt ophold i udlandet i 2 måneder  

 eller som har haft ophold i udlandet af en sammenlagt varighed på  

 mindst 100 døgn i indkomståret, kan uden dokumentation  

 fratrække 55 kr. pr. påbegyndt døgn for arbejde  

 udført i Vesteuropa og 140 kr. pr. påbegyndt døgn for  

 arbejde udført udenfor Vesteuropa til dækning af andre udgifter,  

 selvom der er udbetalt skattefri godtgørelse efter pkt. 4 eller  

 foretaget differencefradrag efter pkt. 6.1.1. Eksportmedarbejdere kan  

 medregne ophold i udlandet, når opholdet har varet i mindst 24 timer.  

 Efterfølgende påbegyndte døgn medregnes fuldt ud.
 Ved Vesteuropa forstås Finland, Tyskland, Østrig, Italien og  

 de vest herfor liggende lande, samt Grækenland, Færøerne,  

 Grønland og Island.
 6.3.	Fradrag efter pkt. 6.1. og pkt. 6.2. kan, sammen med andre fradrag  

 der vedrører indkomsterhvervelsen i udlandet, ikke overstige den  

 udenlandske lønindkomst, der skal medregnes i den danske  

 indkomstopgørelse.
 Lønmodtageres fradrag efter pkt. 6.1. og 6.2. kan kun  

 fratrækkes i det omfang, det sammen med andre udgifter, der er  

 forbundet med det indtægtsgivende arbejde, overstiger 4.100 kr., jf.  

 ligningslovens § 9, stk. 1.
 7. 	Cirkulæret træder i kraft den 1. april 1999. Samtidig  

 ophæves T·S cirkulære  

 1998-35.
Told- og Skattestyrelsen, den 15. marts  

 1999 Frantz Howitz /Finn Thrysøe Bilag 1 Satser for udbetaling af skattefri rejsegodtgørelse  

 til dækning af kost og småfornødenheder ved rejse i  

 udlandet for perioden 1. april 1999 - 31. december 1999.
 Ved rejse med overnatning kan der pr. døgn  

 udbetales (alle beløb er i danske kr.):
EUROPA Belgien 410 Italien 424 Slovakiet 271 Bulgarien 271 Letland 317 Spanien 377 Cypern 296 Litauen 274 Storbritannien 415 Estland 274 Luxembourg 410 Sverige 394 Finland 420 Norge 389 Tjekkiet 307 Frankrig 424 Polen 317 Tyrkiet 304 Grækenland 298 Portugal 314 Tyskland 382 Holland 368 Rumænien 290 Ukraine 347 Irland 380 Rusland 390 Ungarn 317 Island 440 Schweiz 430 Østrig 390 AFRIKA Elfenbenskysten 318 Sydafrika 271 Zambia 271 Kenya 296 Tanzania 283 Zimbabwe 271 Marokko 326 Tunesien 271 Ægypten 271 Mozambique 271 AMERIKA Argentina 390 Chile 304 Mexico 278 Bolivia 271 Colombia 271 USA 411 Brasilien 368 Cuba 271 Venezuela 304 Canada 293 ASIEN De forenede Arabiske Emirater 386 Japan 638 Pakistan 271 Bangladesh 271 Jordan 278 Philipinerne 339 Bhutan 271 Kina 394 Qatar 330 Hong Kong 380 Korea (Syd) 394 Saudi Arabien 404 Indien 271 Kuwait 378 Singapore 348 Indonesien 304 Malaysia 271 Syrien 326 Iran 271 Nepal 271 Thailand 271 Israel 390 Oman 373 AUSTRALIEN Australien 334 New Zealand 298 For ikke særligt nævnte lande er satsen fastsat  

 til 324 kr. pr. døgn.
