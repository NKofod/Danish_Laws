Herved bekendtgøres lov nr. 137 af 18. april 1925 om  

 afvanding af marsken ved Tønder med de ændringer, der følger af lov nr. 327  

 af 23. december 1925 om ændring af lov af 18. april 1925 om afvanding af  

 marsken ved Tønder. (* 2) § 1.  Landbrugsministeren bemyndiges til, efter at  

 bestemmelserne i traktaten af 10. april 1922 om ordningen af vandløbs- og  

 digeforhold ved den dansk-tyske grænse er iagttaget, at bestemme, at der  

 foretages foranstaltninger til afvanding og beskyttelse af marsken ved Tønder  

 med tilstødende lave geestarealer samt af Sejersbækdalen, herunder anlæg af  

 havdige fra Højer til Emmerlev på indtil 7,0 m højde over daglig vande.
 Stk. 2.  Hvis afvandingen kræver et særligt kraftanlæg,  

 er landbrugsministeren ligeledes bemyndiget til efter forhandling med  

 ministeren for offentlige arbejder at bestemme, at et sådant anlæg skal  

 bringes til udførelse.
§ 2.  At udgifterne ved de i § 1 omhandlede  

 foranstaltninger, herunder det eventuelle kraftanlæg, hvilke udgifter anslås  

 til i alt 4.235.000 kr., udreder statskassen to tredjedele, mens resten  

 udredes af lodsejerne.
Udgiften afholdes i løbet af 4 år, og således at der i  

 finansåret 1925-26 kan anvendes indtil 200.000 kr.
§ 3.  For arealerne i Sejersbækdalen, der beskyttes af  

 havdiget Højer-Emmelev, oprettes en kog under Tønder Amtsråds tilsyn i  

 overensstemmelse med lov nr. 53 af 10 april 1874 om diger til beskyttelse mod  

 oversvømmelse fra havet, hvilken lov også i øvrigt kommer til anvendelse med  

 de ændringer, som følger af nærværende lov.
De tilgrænsende lave  

 geestarealer, der inddrages under anlægget, organiseres ligeledes i en  

 selvstændig kog og indtræder tillige med førstnævnte kog i digelaget for  

 marsken ved Tønder.
For de nydannede koge gælder tilsvarende bestemmelser med  

 hensyn til de nuværende koge i marsken ved Tønder.
§ 4.  De beløb, som lodsejerne skal udrede , ydes mod  

 garanti af amtsrepartitionsfonden for Tønder amt som lån af statskassen at  

 forrente og afdrage med en årlig ydelse af 7 pct., hvoraf 1/2 pct. under  

 Nationalbankens til enhver tid gældende diskonto, dog ikke ud over 6 pct.  

 beregnes som rente.
Finansministeren bemyndiges til at tilvejebringe de til  

 disse lån nødvendige midler ved i det omfang, hvori det efter hans skøn måtte  

 være fornødent, at udstede og afhænde indenlandske fra kreditors side  

 uopsigelige statsobligationer til en rente af ikke over 5 pct. årlig.
 Stk. 2.  Fra det tidspunkt, da finansministeren benytter  

 den ham nedenfor givne bemyndigelse til at udstede statsobligationer, vil  

 renten dog være at fastsætte af finansministeren i forhold til den effektive  

 rente af obligationerne, medens resten af ydelsen beregnes som afdrag.
 § 5.  Hvilke ejendomme der skal deltage i  

 omkostningerne ved udførelsen af de i § 1 anførte anlæg, i hvilket forhold  

 dette skal ske, samt hvorledes vandløbs- og vejforbindelser skal ordnes mv.,  

 bestemmes endeligt - under hensyntagen til bestemmelserne i traktaten om  

 ordningen af vandløbs- og digeforhold ved den dansk-tyske grænse - af en  

 kommission, som i dette øjemed nedsættes af landbrugsministeren, og som ved  

 sine forhandlinger har at følge de i lov af 30. december 1858 for  

 landvæsenskommissioner fastsatte regler.
§ 6.  For så vidt bekostningen ved den årlige  

 vedligeholdelse og drift af de fuldførte anlæg ikke kan udredes af de fra  

 anlæggenes benyttelse flydende indtægter, påhviler den de samme ejendomme,  

 som har deltaget i anlægget.
Såfremt der ikke ved forhandling mellem de  

 interesserede parter opnås enighed om fordelingen af udgifterne, fastsættes  

 denne - under fornøden hensyntagen til bestemmelserne i traktaten om  

 ordningen af vandløbs- og digeforhold ved den dansk-tyske grænse - af den i §  

 5 nævnte kommission.
De udgifter, som pålægges de enkelte ejendomme, udredes  

 af ejeren.
Er en ejendom bortforpagtet eller bortlejet , skal dog de beløb,  

 der medgår til forrentning af optagne lån samt til dækning af  

 vedligeholdelses- og driftsudgifter, refunderes ejeren af brugeren.
De til  

 afbetaling af lånene samt disses forrentning og til vedligeholdelse og drift  

 skyldige beløb kan inddrives ved udpantning med samme fortrinsret som for  

 skatter.
§ 7.  Enhver er pligtig at afgive den til udførelsen  

 af anlæggene nødvendige grund, dog gives der derfor såvel som for anden skade  

 og ulempe fuld erstatning.
Dennes størrelse fastsættes i mangel af mindelig  

 overenskomst af den i § 5 ommeldte kommission under fornøden hensyntagen til  

 bestemmelserne i traktaten om ordningen af vandløbs- og digeforhold ved den  

 dansk-tyske grænse.
Stk. 2.  Enhver kan derhos tilpligtes at tåle, at de til  

 udførelsen af anlæggene nødvendige materialer af græstørv, jord osv. mod fuld  

 erstatning tages fra eller føres over hans grund.
I mangel af mindelig  

 overenskomst afgør den fornævnte kommission, hvorvidt sådant materiale skal  

 afgives og i bekræftende fald, hvor dette må tages, samt den erstaning, der  

 skal gives - alt under fornøden hensyntagen til bestemmelserne i fornævnte  

 traktat.
Stk. 3.  Ved erstatningens beregning har kommissionen at  

 gå frem efter de for afståelse af jord m.v. til jernbaner ved forordningen af  

 5. marts 1845 foreskrevne regler.
Overensstemmende med forskrifterne i denne  

 forordning bliver det at afgøre, hvilken del af erstatningen der, hvis jorden  

 bruges af anden end ejeren, skal tillægges brugeren.
 § 8.  Anlæggenes udførelse samt ledelsen af digelagets  

 (afvandingsinteressentskabet) anliggender overdrages til bestyrelsen for  

 digelaget for marsken ved Tønder, idet denne bestyrelse dog udvides med 4  

 medlemmer, hvoraf 1 medlem vælges af landbrugsministeren efter forudgående  

 forhandling med ministeren for offentlige arbejder, 1 medlem af Tønder  

 amtsråd, 1 medlem af den nye kog i Sejersbækdalen og 1 medlem af den nye  

 Geestkog.
 Stk. 2.  Såvel udførelsen som vedligeholdelsen af de i §  

 1 nævnte anlæg sker under teknisk kontrol fra regeringens side; udgiften til  

 kontrollen med vedligeholdelsen udredes på samme måde som til de arbejder,  

 hvormed kontrollen føres.
 Stk. 3.  Meningsuligheder mellem bestyrelsen og  

 kontrollen afgøres af landbrugsministeren efter forhandling med ministeren  

 for offentlige arbejder.
 Lov nr. 137 af 18. april 1925 er trådt i kraft den 25. april 1925.
 Lov nr. 327 af 23. december 1925 er trådt i kraft 7. januar 1926.
