 Herved bekendtgøres lov nr. 142 af 29. april 1955 om  

 arbejdstageres opfindelser med de ændringer, der følger af lov nr. 479 af 20.  

 december 1967, lov nr. 555 af 17. december 1971 og lov nr. 250 af 12. juni  

 1975.
 § 1.  Ordet »opfindelser« omfatter i denne  

 lov kun opfindelser, der kan patenteres her i riget.
 Ordet »arbejdstager« omfatter enhver, der er ansat i offentlig  

 eller privat tjeneste.
 Lærere og andet videnskabeligt personale ved universiteter og andre højere  

 læreanstalter anses ikke i denne deres egenskab som arbejdstagere og har den  

 fulde ret til de af dem gjorte opfindelser, medmindre andet måtte være  

 bestemt ved anden lov eller følge af aftale.
 § 2.  Denne lovs bestemmelser kommer, forsåvidt de  

 ikke udtrykkeligt er erklæret for ufravigelige, kun til anvendelse, hvis ikke  

 andet er eller må anses aftalt.
 § 3.  I det omfang, ikke andet følger af denne eller  

 anden lov, har en arbejdstager retten til de af ham gjorte opfindelser.
 § 4.  (Ophævet).
§ 5.  Har en arbejdstager gjort en opfindelse, som han  

 må anses at være nået til gennem sin tjeneste, er arbejdsgiveren, såfremt  

 udnyttelsen af opfindelsen falder inden for hans virksomheds arbejdsområde,  

 berettiget til at kræve retten til opfindelsen overdraget til sig for et  

 eller flere lande.
Samme ret har arbejdsgiveren, selv om udnyttelsen af  

 opfindelsen ikke falder inden for virksomhedens arbejdsområde, hvis  

 arbejdstagerens opfindelse angår en ham af virksomheden stillet, nærmere  

 angiven opgave.
 § 6.  En arbejdstager, der har gjort en opfindelse,  

 som omfattes af bestemmelserne i § 5, er pligtig til uden ugrundet ophold at  

 underrette arbejdsgiveren herom under angivelse af sådanne oplysninger om  

 opfindelsen, at arbejdsgiveren sættes i stand til at bedømme opfindelsens  

 betydning.
 § 7.  Ønsker en arbejdsgiver at erhverve retten til en  

 opfindelse i henhold til § 5, skal han underrette arbejdstageren herom inden  

 4 måneder efter at have modtaget den i § 6 nævnte meddelelse.
Inden udløbet af denne frist må arbejdstageren ikke uden arbejdsgiverens  

 skriftlige samtykke disponere over opfindelsen eller åbenbare den for andre  

 på en sådan måde, at den kan offentliggøres eller udnyttes for andres  

 regning.
Dette gælder dog ikke, hvis arbejdsgiveren skriftligt har erklæret  

 at være uden interesse i opfindelsen.
 Selv om den nævnte frist ikke er udløbet, kan arbejdstageren, så snart han  

 har givet sådan meddelelse som i § 6 omhandlet, søge patent på opfindelsen,  

 men han skal i så fald forinden underrette arbejdsgiveren herom.  

 Arbejdstageren kan ikke på forhånd give afkald på denne ret.
 § 8.  Erhverver arbejdsgiveren i henhold til § 5 eller  

 på andet grundlag retten til en af arbejdstageren gjort opfindelse, er  

 arbejdstageren, selv om andet måtte være aftalt, berettiget til rimelig  

 godtgørelse, medmindre værdien af opfindelsen ikke overstiger, hvad  

 arbejdstageren under hensyn til sine arbejdsforhold i det hele med rimelighed  

 kan forudsættes at skulle præstere.
 Ved fastsættelsen af godtgørelsen skal hensyn særligt tages til  

 opfindelsens værdi og dens betydning for virksomheden, til arbejdstagerens  

 ansættelsesvilkår samt til den betydning, arbejdstagerens tjeneste har haft  

 for opfindelsen.
 Kravet på fastsættelse af godtgørelse forældes på 5 år i overensstemmelse  

 med lov nr. 274 af 22. december 1908, idet forældelsesfristen regnes fra det  

 tidspunkt, da arbejdsgiveren har tilkendegivet, at han ønsker at erhverve  

 opfindelsen.
Selv om andet måtte være aftalt, kan bestemmelser eller aftaler vedrørende  

 godtgørelse på forlangende af en af parterne senere ændres, når de forhold,  

 der har været bestemmende, har forandret sig væsentligt, eller andre særlige  

 omstændigheder taler derfor.
Der skal dog aldrig i medfør af foranstående  

 bestemmelse finde tilbagegivelse sted af ydelser, som arbejdstageren har  

 modtaget på grundlag af tidligere fastsættelse af godtgørelsen.
 § 9.  Søges der inden 6 måneder, efter at en  

 arbejdstager er fratrådt sin tjeneste, patent på en af ham gjort opfindelse,  

 som, hvis den var blevet til, medens tjenesten varede, ville have været  

 omfattet af bestemmelserne i § 5, antages opfindelsen gjort, medens tjenesten  

 varede, medmindre det kan sandsynliggøres, at opfindelsen er blevet til efter  

 tjenestens ophør.
 § 10.  En overenskomst mellem en arbejdsgiver og en  

 arbejdstager, gående ud på at begrænse arbejdstagerens ret til at disponere  

 over opfindelser, der gøres senere end et år, efter at tjenesteforholdet er  

 ophørt, er ugyldig.
 § 11.  (Ophævet).
 § 12.  Den, der som følge af bestemmelserne i denne  

 lov kommer til kundskab om en opfindelse, må ikke uhjemlet udnytte, hvad han  

 på denne måde har erfaret, eller upåkrævet åbenbare noget herom.
Forsætlig overtrædelse af denne bestemmelse eller af bestemmelsen i § 7,  

 stk. 2, straffes med bøder eller hæfte.
Bøder tilfalder statskassen.
 Påtale sker på begæring af den forurettede.
 § 13.  (Udeladt).
 § 14.  (Ophævet).
 Lov nr. 479 af 20. december 1967, hvorved § 4 ophævedes, indeholder  

 følgende ikrafttrædelsesbestemmelse:
 1. Denne lov træder i kraft den 1. januar 1968.  

 Samtidig ophæves patentloven, jfr. lovbekendtgørelse nr. 361 af 19. december  

 1958. Endvidere ophæves § 4 i lov nr. 142 af 29. april 1955 om arbejdstageres  

 opfindelser.
 Stk. 2.  (Udeladt).
 Lov nr. 250 af 12. juni 1975, hvorved § 11 ophævedes, indeholder følgende  

 ikrafttrædelsesbestemmelser:
§ 3 Loven træder i kraft den 1. juli 1975.
§ 4 Følgende lovbestemmelser ophæves:
§ 5 Stk. 1.  Loven gælder ikke for Færøerne (* 1) og  

 Grønland (* 2).
 Stk. 2.  §§ 1, 2 og 4, nr. 1, 2, 3, 5 (* 3) og 6, kan  

 ved kongelig anordning sættes i kraft for Færøerne.
 Stk. 3.  §§ 2 og 4, nr. 1, 2, 3, 5 (* 4) og 6, kan ved  

 kongelig anordning sættes i kraft for Grønland.
Industriministeriet, den 18. marts 1986 N.
Wilhjelm Niels Erik D.
Jensen (* 1) Ved kundgørelse af 10. juli 1973 er lov nr. 142 af 29. april 1955 og  

 lov nr. 555 af 17. december 1971 sat i kraft for Færøerne.
Ved kundgørelse af  

 4. juli 1981 er lov nr. 479 af 20. december 1967 sat i kraft for Færøerne.
 (* 2) Lov nr. 142 af 29. april 1955 er sat i kraft for Grønland ved lov  

 nr. 87 af 16. marts 1960, jfr. anordning nr. 334 af 21. september 1960. Lov  

 nr. 479 af 20. december 1967 og lov nr. 555 af 17. december 1971 er ligeledes  

 gældende for Grønland, jfr. cirk. nr. 176 af 19. oktober 1954.
 (* 3) § 4, nr. 5 er ikke sat i kraft for Færøerne. § 11 i lov nr. 142 af  

 29. april 1955 er derfor fortsat gældende for Færøerne og har følgende  

 ordlyd:
»§ 11. Vilkår, der indeholdes i en aftale mellem en arbejdsgiver og  

 en arbejdstager om retten til arbejdstagerens opfindelser, kan helt eller  

 delvis tilsidesættes, hvis det ville stride mod god skik eller føre til  

 åbenbart ubillige resultater at anvende dem.« (* 4) Ved anordning nr. 350 af 14. juli 1980 er lov nr. 250 af 12. juni  

 1975 (ophævelsen af § 11) sat i kraft for Grønland den 1. oktober 1980.
