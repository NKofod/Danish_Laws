Skriftlig fremsættelse (21. marts  

 2002) Økonomi- og erhvervsministeren Herved tillader jeg mig for Folketinget at  

 fremsætte:
 Forslag til lov om ændring af lov om finansiel  

 virksomhed, lov om banker og sparekasser, lov om fondsmæglerselskaber,  

 lov om forsikringsvirksomhed, lov om realkredit, lov om  

 forsikringsformidling, m.fl. finansielle love, lov om et  

 skibsfinansieringsinstitut samt lov om markedsføring.  

 (Bidragsstruktur, præcisering af kompetenceforholdet ved udstedelse af  

 regler om god skik, nyt kapitalinstrument, fortrinsstilling i konkurs til  

 obligationsejere og swap-modparter).
(Lovforslag nr.
L 173).
En ændret lovstruktur blev påbegyndt med den  

 nye lov om finansiel virksomhed fra juni 2001. Dette lovforslag samler  

 reglerne om god skik for finansielle virksomheder og om afgifter til  

 Finanstilsynet i lov om finansiel virksomhed.
Forslaget skal ses som et  

 stadium i en fortløbende proces med at harmonisere og ensrette den  

 finansielle lovgivning.
Der forventes fremsat et større forslag til  

 lovreformen i den kommende folketingssamling 2002/2003.
Der er behov for en klar og entydig kompetencefordeling  

 på god skik-området.
Lovforslaget indebærer, at kompetencen  

 til at fastsætte regler om god skik for den finansielle sektor fremover  

 skal ligge hos økonomi- og erhvervsministeren.
Med den fornødne  

 klarhed på området, skal modellen være med til at sikre en  

 bedre forbrugerbeskyttelse i den finansielle sektor.
Pengeinstitutter, fondsmæglerselskaber og  

 realkreditinstitutter får med forslaget bedre mulighed for at  

 finansiere sig internationalt, da de efter lovforslaget kan udstede  

 kernekapital i fremmed valuta.
For at undgå, at reglerne om  

 kapitaldækning bliver for komplicerede, foreslås det samtidig, at  

 det ikke længere skal være muligt at medregne kortfristet,  

 supplerende kapital i virksomhedernes kapitalgrundlag.
Denne mulighed har  

 ikke været udnyttet af virksomhederne.
 I bank- og sparekasseloven indsættes en beskrivelse  

 af, hvilke former for leasingaktiviteter et pengeinstitut må  

 udøve.
Der foreslås også indført særlige  

 beskyttelsesregler for privat kaution ("forbrugerkautioner"),  

 herunder en tidsbegrænsning af kautionen.
Disse regler har udspring i  

 Finansrådets og Forbrugerrådets fælles holdning af 14.  

 september 2001 til regler om privat kaution.
 I forhold til forsikringsmæglere skabes en klarere  

 retsstilling for ansatte forsikringsmægleres mulighed for at bevare  

 deres tilladelse, selvom deres arbejdsgiver kommer under konkurs.
 Endelig sikrer lovforslaget, at obligationer udstedt af  

 Danmarks Skibskreditfond sidestilles med realkreditobligationer i en  

 konkurssituation, så de fortsat kan betragtes som såkaldt  

 særligt guldrandede.
 Med disse bemærkninger og idet jeg i øvrigt  

 henviser til lovforslaget og bemærkningerne til dette, skal jeg  

 anbefale forslaget til det høje Tings velvillige behandling.
