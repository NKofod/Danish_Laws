Fremsat den 6. oktober 1999 af skatteministeren (Ole  

 Stavad) Forslag til Lov om ændring af forskellige skattelove (kildeartsbegrænsede tab ved skattefri fusion,  

 spaltning og tilførsel af aktiver m.m.) § 1 I lov om fusion, spaltning og tilførsel af  

 aktiver m.v. (fusionsskatteloven), jf. lovbekendtgørelse nr. 954 af 5.  

 november 1996, som ændret senest ved § 3 i lov nr. 252 af 28.  

 april 1999, foretages følgende ændringer:
 1. I § 8 indsættes som stk. 8:
» 2. I § 14 a, stk. 2, indsættes efter »ligningslovens § 15,«:  

»og tab fra tidligere indkomstår kan uanset  

 § 8, stk. 8, fremføres til fradrag i det modtagende  

 selskab,«.
 3. I § 14 b, stk. 2, indsættes efter »ligningslovens § 15,«:  

»og tab fra tidligere indkomstår kan uanset  

 § 8, stk. 8, fremføres til fradrag i det modtagende  

 selskab,«.
 4. I § 14 d, stk. 4, indsættes efter »ligningslovens § 15,«:  

»og tab fra tidligere indkomstår kan uanset  

 § 8, stk. 8, fremføres til fradrag i det modtagende  

 selskab,«.
 5. I § 14 f, stk. 2, indsættes efter »ligningslovens § 15,«:  

»og tab fra tidligere indkomstår kan uanset  

 § 8, stk. 8, fremføres til fradrag i det modtagende  

 selskab,«.
 6. I § 14 g, stk. 2, indsættes efter »ligningslovens § 15,«:  

»og tab fra tidligere indkomstår kan uanset  

 § 8, stk. 8, fremføres til fradrag i det modtagende  

 selskab,«.
 7. I § 14 h, stk. 2, indsættes efter »ligningslovens § 15,«:  

»og tab fra tidligere indkomstår kan uanset  

 § 8, stk. 8, fremføres til fradrag i det modtagende  

 selskab,«.
§ 2 I konkursskatteloven, jf. lovbekendtgørelse nr. 702 af 6. september  

 1999, foretages følgende ændring:
 1. I § 12, stk. 1, indsættes efter »aktieavancebeskatningslovens § 2, stk. 2,  

«:» og § 4,  

 stk. 3, «.
§ 3 I lov om indkomstskat for personer m.v. (personskatteloven), jf.  

 lovbekendtgørelse nr. 717 af 2. oktober 1998, som ændret senest  

 ved § 4 i lov nr. 386 af 2. juni 1999, foretages følgende  

 ændring:
 1. I § 13 a, stk. 1, indsættes efter »aktieavancebeskatningslovens § 2, stk. 2,  

«:» og § 4,  

 stk. 3, «.
§ 4 I lov om skattefri virksomhedsomdannelse, jf. lovbekendtgørelse nr.  

 727 af 4. september 1995, som ændret senest ved § 2 i lov nr. 285  

 af 12. maj 1999, foretages følgende ændring:
 1. I § 8, stk. 2, indsættes efter »aktieavancebeskatningslovens § 2,  

 stk. 2, «:» og  

 § 4, stk. 3, «.
§ 5 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1 har virkning for fusioner, spaltning  

 henholdsvis tilførsel af aktiver, der vedtages den 7. oktober 1999  

 eller senere.
 Stk. 3. §§ 2 - 4 har virkning fra og med  

 indkomståret 2000.
Bemærkninger til lovforslaget Almindelige bemærkninger Lovforslaget omfatter ændringer på to  

 områder.
For det første og mest væsentligt  

 foreslås en regel om, at uudnyttede skattemæssige tab efter  

 avancebeskatningslovene i et af de indskydende selskaber ved en skattefri  

 fusion m.v. efter fusionsskatteloven ikke kan overføres til det  

 modtagende selskab.
Regeringen har den 28. maj 1999 stemt for vedtagelsen af  

 beslutningsforslag B 135 fremsat af Enhedslisten om afskaffelse af adgangen  

 til at kunne overføre uudnyttede skattemæssige tab til  

 modregning i fremtidige gevinster ved skattefri fusion m.v.
Lovforslaget er  

 således en udmøntning af vedtagelsen af dette  

 beslutningsforslag.
 For det andet foreslås det at udvide reglerne om  

 skattemæssige tab, der ikke kan overføres eller fremføres  

 i andre love, med tab på aktier ejet i 3 år eller mere.
ad ændring af fusionsskatteloven Gældende ret Efter fusionsskattelovens regler er udgangspunktet, at der  

 ikke er adgang til at overføre skattemæssige underskud fra et af  

 de fusionerende selskaber til det modtagende selskab.
Efter disse regler kan  

 skattemæssige underskud fra før fusionen ikke fradrages ved det  

 modtagende selskabs indkomstopgørelse.
Det gælder såvel  

 underskud i det indskydende selskab som underskud i det modtagende selskab.  

 Der gøres alene en undtagelse herfra, når et moderselskab  

 fusionerer med et datterselskab, som det har været sambeskattet med  

 indtil fusionsdatoen og i de seneste 5 indkomstår forud herfor.
Begrundelsen for, at skattemæssige underskud som  

 hovedregel bortfalder i forbindelse med en skattefri fusion, er at  

 undgå, at et selskab med skattemæssige overskud kan eliminere sit  

 overskud ved fusion med et selskab med skattemæssige underskud,  

 når transaktionen i øvrigt ikke har skattemæssige  

 konsekvenser.
Når også det modtagende selskabs eget underskud  

 fortabes ved fusionen, skyldes det hensynet til at sikre, at  

 underskudsselskabet ikke blot i stedet bliver valgt som det modtagende  

 selskab.
Der gælder tilsvarende regler for bortfald af  

 skattemæssige underskud ved skattefri tilførsel af aktiver og  

 spaltning efter fusionsskatteloven.
Foreligger der ved tilførsel af  

 aktiver i enten det indskydende selskab eller i det modtagende selskab et  

 skattemæssigt underskud, kan dette underskud ikke fradrages ved det  

 modtagende selskabs eller de modtagende selskabers indkomstopgørelse.  

 Underskud fra tidligere år i det indskydende selskab kan derimod  

 fremføres i det indskydende selskab efter de almindelige regler i  

 ligningslovens § 15. Endvidere gælder, at hvis der ved spaltning  

 foreligger underskud fra tidligere indkomstår i det indskydende selskab  

 eller det modtagende selskab, kan sådanne underskud ikke fradrages ved  

 det eller de modtagende selskabers indkomstopgørelse.
Underskud i et  

 indskydende selskab, der ikke ophører ved spaltning, kan fradrages i  

 det indskydende selskabs indkomstopgørelse efter de almindelige regler  

 i ligningslovens § 15.
De gældende regler i fusionsskatteloven  

 afskærer derimod ikke fremførsel af tab efter  

 aktieavancebeskatningsloven, kursgevinstloven og  

 ejendomsavancebeskatningsloven.
Det har følgende baggrund:
I den oprindelige lov om beskatning ved fusion af  

 aktieselskaber m.v. fra 1975 kunne der gives succession for formuegoder, der  

 var i behold hos det indskydende selskab.
I forbindelse med  

 gennemførelsen af Rådets direktiv 90/434/EØF af 23. juli  

 1990 om en fælles beskatningsordning ved fusion, spaltning,  

 tilførsel af aktiver og ombytning af aktier vedrørende  

 selskaber i forskellige medlemsstater i 1992 blev ordlyden af  

 successionsbestemmelserne ændret i den nye fusionsskattelov, idet der  

 efter de nye regler kan ske succession i aktiver og passiver, der er i behold  

 hos det indskydende selskab.
Det fremgår af bemærkningerne til  

 lovforslaget (L 20 fremsat den 3. oktober 1991), at der ikke var tilsigtet  

 nogen ændring af reglerne.
Imidlertid må skattemæssige tab,  

 der i dag er regler om, anses som aktiver, hvori der kan ske skattefri  

 succession, og for hvilke reglerne i fusionsskattelovens § 8,  

 stk. 6, ikke kan finde anvendelse, idet bestemmelsen alene omhandler  

 skattemæssige underskud.
Den gunstige skattemæssige behandling af  

 ovennævnte uudnyttede tab ved skattefri dispositioner er ikke  

 velbegrundet.
Det bør på samme måde som for  

 skattemæssige underskud principielt ikke være muligt at fusionere  

 sig m.v. til skattemæssige tab.
Skattemæssige tab bør  

 således ikke behandles skattemæssigt gunstigere end  

 skattemæssige underskud ved en skattefri fusion, spaltning eller  

 tilførsel af aktiver.
På enkelte områder er der for selskaber  

 allerede gennemført regler, hvorefter uudnyttede skattemæssige  

 tab ikke kan fremføres til modregning i fremtidige gevinster på  

 tilsvarende aktiver efter de almindelige regler, der gælder herfor.
I  

 ligningslovens § 15, stk. 2, er det fastsat, at ved en tvangsakkord  

 eller frivillig akkord for et selskab begrænses retten til at  

 fremføre tab efter aktieavancebeskatningslovens § 2, stk. 2,  

 kursgevinstlovens § 31, stk. 3, og ejendomsavancebeskatningslovens  

 § 6, stk. 5, med et beløb svarende til  

 gældsnedsættelsen.
Nedsættelsesbeløbet formindskes  

 med den del af skyldnerens indkomst, der hidrører fra den  

 pågældendes frigørelse for gældsforpligtelser.
 I personskatteloven er endvidere for personer  

 fastsat regler om begrænsning af adgangen til at fremføre  

 uudnyttede skattemæssige tab ved tvangsakkord eller frivillig akkord,  

 og i konkursskatteloven gælder også regler om begrænsning  

 af adgangen til at fremføre uudnyttede tab.
Endelig er der i lov nr. 252 af 28. april 1999 om  

 ændring af lov om skattefri virksomhedsomdannelse, personskatteloven og  

 fusionsskatteloven (Lempelse af betingelserne for omdannelse af virksomheder  

 med flere ejere samt indførelse af krav om fuldt vederlag i aktier  

 eller anparter m.v.), indsat en regel i virksomhedsomdannelsesloven om  

 begrænsning af adgangen til at udnytte tab.
Hvis der på  

 statusdagen for sidste årsregnskab foreligger uudnyttede  

 fradragsberettigede tab, kan disse uanset reglerne i  

 aktieavancebeskatningsloven, kursgevinstloven og  

 ejendomsavancebeskatningsloven ikke fremføres af det selskab, som den  

 personligt ejede virksomhed blev omdannet til.
Den tidligere ejers ret til at  

 udnytte tabene begrænses ikke.
Lovforslaget Lovforslaget har til formål at fastsætte  

 regler om adgangen til at anvende uudnyttede tab ved skattefri dispositioner  

 efter fusionsskattelovens regler.
Det foreslås herefter, at der i  

 fusionsskatteloven fastsættes regler, hvorefter uudnyttede tab efter  

 ovennævnte 3 love om avancebeskatning afskæres fra at kunne  

 modregnes i fremtidige gevinster på tilsvarende aktiver ved skattefri  

 fusion, spaltning og tilførsel af aktiver.
De foreslåede regler gælder kun for tab, der  

 er realiseret, men ikke udnyttet forud for den skattefri fusion.
Derimod  

 omfatter de foreslåede regler ikke tab, der først realiseres  

 efter, at den skattefri disposition har fundet sted.
ad ændring af andre love Det foreslås for det andet at foretage en udvidelse  

 af de uudnyttede tab ved afståelse af aktier, der efter gældende  

 regler i andre love end fusionsskatteloven, i nærmere bestemt omfang  

 ikke kan fremføres af den skattepligtige selv eller overføres  

 til andre skattesubjekter (ægtefælle eller et selskab ved  

 skattefri virksomhedsomdannelse).
I konkursskattelovens § 12, stk. 1, er det  

 fastsat, at ved en konkurs for en fysisk person kan tab efter bl.a.  

 aktieavancebeskatningslovens § 2, stk. 2, ikke fradrages i indkomst  

 hos skyldneren eller dennes ægtefælle.
I personskattelovens  

 § 13 a, stk. 1 og 5, er tilsvarende fastsat, at ved en  

 tvangsakkord, gældssanering eller frivillig akkord for en person  

 nedsættes uudnyttede tab efter bl. a. aktieavancebeskatningslovens  

 § 2, stk. 2, med et beløb svarende til  

 gældsnedsættelsen.
Og i § 8, stk. 2, i lov om skattefri  

 virksomhedsomdannelse er fastsat, at foreligger der på statusdagen for  

 sidste årsregnskab uudnyttede fradragsberettigede tab, kan disse uanset  

 bl.a. reglerne i aktieavancebeskatningslovens § 2, stk. 2, ikke  

 fremføres af selskabet.
 Aktieavancebeskatningslovens § 2, stk. 2,  

 går ud på, at tab ved afståelse af aktier på et  

 tidspunkt, der ligger mindre end tre år efter erhvervelsen, kan i de  

 tilfælde, hvor fortjenesten ville have været skattepligtig,  

 fradrages i indkomstårets fortjeneste ved afståelse af aktier.  

 Tab på børsnoterede aktier ved afståelse 3 år eller  

 mere efter erhvervelsen efter aktieavancebeskatningslovens § 4,  

 stk. 3, er derimod ikke omfattet af begrænsningsreglerne i de  

 nævnte bestemmelser i personskatteloven, konkursskatteloven og lov om  

 skattefri virksomhedsomdannelse.
Denne forskel mellem forskellige tab efter  

 aktieavancebeskatningsloven findes ikke rimelig henset til formålet med  

 at begrænse adgangen til overføre eller fremføre  

 skattemæssige tab.
Det foreslås derfor, at alle tab efter  

 aktieavancebeskatningsloven bliver omfattet af  

 begrænsningsreglerne.
Provenumæssige konsekvenser Det foreslåede bortfald af adgangen til at  

 fremføres kildeartsbegrænsede tab ved fusion m.v. skønnes  

 at medføre et merprovenu.
Der er ikke holdepunkter for et skøn  

 over størrelsen af merprovenuet, men det antages at være af  

 begrænset størrelse.
Det skyldes dels, at bortfaldet alene  

 omfatter realiserede tab, dels at bortfaldet af muligheden vil påvirke  

 værdien af aktierne i selskaberne og dermed reducere en eventuel  

 aktieavancebeskatning.
Ligeledes skønnes de foreslåede  

 begrænsninger i personers adgang til fremførsel af tab på  

 børsnoterede aktier at medføre et meget begrænset  

 merprovenu.
Administrative konsekvenser Lovforslaget skønnes ikke at have  

 nævneværdige administrative konsekvenser.
Administrative og økonomiske konsekvenser for erhvervslivet Bortfaldet af fremførselsretten for  

 kildeartsbegrænsede tab vil reducere værdien af aktierne i  

 selskaber med sådanne tab ved en eventuel fusion og vil dermed  

 især berøre aktionærerne.
De erhvervsøkonomiske  

 konsekvenser af forslaget skønnes derfor at være  

 ubetydelige.
Lovforslaget har været forelagt Erhvervsministeriets  

 fokuspanel.
Der har været gennemført interview med i alt 82  

 virksomheder, som har tilkendegivet, at de vil kunne blive berørt af  

 lovforslaget.
45% af de interviewede virksomheder indenfor industri og  

 handel er af den opfattelse, at lovændringen medfører  

 administrative konsekvenser for dem, samt at 57% af de interviewede  

 virksomheder i den finansielle sektor har en tilsvarende opfattelse.
For de  

 udvalgte erhvervssektorer under ét betyder det, at ca. 51% af de  

 interviewede virksomheder angiver, at lovændringen medfører  

 administrative konsekvenser for dem.
 1. Administrative lettelser.
 Ingen af de interviewede virksomheder har vurderet, at  

 indførelsen af lovændringen vil medføre administrative  

 engangslettelser eller løbende administrative lettelser for  

 virksomheden.
 2. Administrative byrder.
a)	Engangsbyrder Ingen af de adspurgte virksomheder indenfor industri og  

 handel vurderer, at lovændringen vil medføre administrative  

 engangsbyrder for dem.
Ca. 5% af de adspurgte virksomheder i den finansielle  

 sektor vurderer, at lovændringen vil medføre en administrativ  

 engangsbyrde.
Gennemsnitligt beløber denne engangsbyrde sig til 102  

 minutter pr. virksomhed.
 Opskaleret til samfundsniveau kan engangsbyrderne som  

 følge af lovændringen skønnes til 32.444 timers ekstra  

 administrativt arbejde for virksomhederne i den finansielle sektor.
Der er ca. 48% af virksomhederne indenfor industri og  

 handel, der vurderer, at lovændringen medfører et engangsbehov  

 for ekstern rådgivning/service. 60% af virksomhederne inden for den  

 finansielle sektor deler denne vurdering.
Det fremgår, af  

 respondenternes kommentarer, at den eksterne rådgivning vil være  

 i form af bistand fra revisor.
 Samlet betyder dette, at 54% af virksomhederne finder, at  

 lovændringen medfører et engangsbehov for ekstern  

 rådgivning/service.
b)	Løbende byrder Ingen af virksomhederne finder, at ændringen er  

 forbundet med løbende administrative byrder.
 Det skal bemærkes, at der efter interviewrunden er  

 foretaget enkelte ændringer af lovforslaget.
Miljømæssige konsekvenser Lovforslaget har ikke miljømæssige  

 konsekvenser Forholdet til EU-retten Lovforslaget skønnes ikke at indeholde EU-retlige  

 aspekter Høring Lovforslaget har været på høring hos  

 Advokatrådet, Arbejderbevægelsens Erhvervsråd, Erhvervenes  

 Skattesekretariat, Finansrådet, Rådet for Dansk Forsikring og  

 Pension, Foreningen af Statsautoriserede Revisorer, Foreningen af  

 Registrerede Revisorer, Kommunernes Landsforening, Københavns kommune,  

 Frederiksberg kommune, Skatterevisorforeningen, Skattechefforeningen,  

 Økonomiministeriet, Erhvervsministeriet, Erhvervs- og  

 Selskabsstyrelsen og Told- og Skattestyrelsen.
 De fra organisationer m.v. modtagne høringssvar  

 samt kommentarer hertil er kort gengivet i skemaet nedenfor.
Organisation/myn- dighed Bemærkninger Kommentar Advokatrådet Bør præciseres i bemærkningerne, hvorfor  

 særreglen fsva. skattemæssige underskud ved fusion mellem et  

 moderselskab og et datterselskab ikke er medtaget fsva. uudnyttede  

 fradragsberettigede tab.
Det bør udtrykkeligt i lovteksten eller i  

 bemærkningerne til ikrafttræden præciseres, hvorvidt loven  

 har virkning for fusioner, der er endeligt vedtaget før lovens  

 ikrafttræden.
Kildeartsbegrænsede tab kan ikke overføres  

 mellemmellem sambeskattede selskaber.selskaber.
Reglen i fusionsskatteloven,  

 hvorefter skattemæssige underskud kan overføres til det  

 modtagende selskab, når et moderselskab fusionerer med et  

 datterselskab, hvormed det har været sambeskattet i de seneste 5  

 år forud herfor, omfatter ikke skattemæssige tab.
Et sådant  

 forslag ville indebære en ubegrundet lempelse.
Dette anføres i  

 bemærkningerne.
Den foreslåede ikrafttræden ændres  

 således, at de foreslåede regler kun gælder for fusioner  

 m.v., hvor beslutningen om fusion m.v. er truffet i alle de  

 fusionerende selskaber m.v. efter den 7. oktober 1999.
Arbejderbevægelsens Erhvervsråd Har ikke afgivet bemærkninger Erhvervenes Skattesekretariat Ingen bemærkninger Finansrådet Ingen bemærkninger Rådet for Dansk Forsikring og Pension Foreslås, at uudnyttede fradragsberettigede tab skal  

 kunne fremføres i tilfælde, hvor de fusionerende selskaber m.v.  

 har været sambeskattet i de seneste 5 indkomstår forud herfor.
Kildeartsbegrænsede tab kan ikke overføres  

 mellemmellem sambeskattede selskaber.selskaber.
Reglen i fusionsskatteloven,  

 hvorefter skattemæssige underskud kan overføres til det  

 modtagende selskab, når et moderselskab fusionerer med et  

 datterselskab, hvormed det har været sambeskattet i de seneste 5  

 år forud herfor, omfatter ikke ikke skattemæssige tab.
Der er  

 ingen grund til, at lovforslaget skal lempe på dette område i  

 forhold til gældende regler.
Foreningen af Statsautoriserede Revisorer Ingen bemærkninger, men lovforslaget bør  

 koordineres med et lovforslag om sambeskatning.
 Der er ikke grundlag for at afvente et eventuelt kommende  

 lovforslag om sambeskatning.
Foreningen af Registrerede Revisorer Ingen bemærkninger Kommunernes Landsforening Ingen bemærkninger Københavns kommune Sproglige bemærkninger Bemærkningerne er fulgt Frederiksberg kommune Ingen bemærkninger Skatterevisorforeningen Foreningen forudsætter, at der ikke kan ske  

 overførsel af uudnyttede skattemæssige tab til fradrag i det  

 modtagende selskab, medmindre der foreligger 5 års forudgående  

 sambeskatning med et datterselskab.
Kildeartsbegrænsede tab kan ikke overføres  

 mellemmellem sambeskattede selskaber.selskaber.
Reglen i fusionsskatteloven,  

 hvorefter skattemæssige underskud kan overføres til det  

 modtagende selskab, når et moderselskab fusionerer med et  

 datterselskab, hvormed det har været sambeskattet i de seneste 5  

 år forud herfor, omfatter ikke skattemæssige tab.
Skattechefforeningen Successionsinstituttet må forventes at komme under  

 pres, idet tabsgivende aktiver ikke vil blive realiseret før fusionen  

 men efter.
Foreslår derfor, at det modtagende selskab ikke kan  

 fremføre tab konstateret i de første 5 år efter fusionen  

 m.v.
 Forslaget må anses for at være vidtgående.  

 Det er ikke muligt at identificere den del af tab, der realiseres efter den  

 skattefri disposition, som vedrører tab for perioden før den  

 skattefri disposition, og som selskaberne netop undlader at realisere  

 på grund af forslaget.
 Sammenfatning af økonomiske og administrative  

 konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Indkomstårsvirkning:
Begrænset Finansårsvirkning:
Begrænset Administrative konsekvenser for stat, amter og  

 kommuner Ingen nævneværdige Ingen nævneværdige Økonomiske konsekvenser for erhvervslivet Ubetydelige Administrative konsekvenser for erhvervslivet Ingen Lovændringen medfører et engangsbehov for  

 ekstern rådgivning/service.
Lovændringen medfører ingen  

 løbende administrative byrder.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Det foreslås i en ny bestemmelse i  

 fusionsskattelovens § 8, stk. 8, at i tilfælde, hvor der i et  

 eller flere indskydende selskaber eller det modtagende selskab foreligger  

 uudnyttede fradragsberettigede tab, kan dette tab uanset reglerne i  

 aktieavancebeskatningslovens § 2, stk. 2, kursgevinstlovens  

 § 31, stk. 3, og ejendomsavancebeskatningslovens § 6,  

 stk. 5, ikke føres til fradrag i det modtagende selskab.
Efter reglen i aktieavancebeskatningslovens § 2,  

 stk. 2, kan tab ved afståelse af aktier på et tidspunkt, der  

 ligger mindre end tre år efter erhvervelsen, i tilfælde, hvor  

 fortjenesten ville have været skattepligtig, fradrages i  

 indkomstårets fortjeneste ved afståelse af aktier.
Hvis de  

 samlede tab overstiger de samlede fortjenester, kan det overskydende tab  

 fradrages i fortjenester ved afståelse af aktier i de 5  

 efterfølgende indkomstår.
Efter kursgevinstlovens § 31, stk. 1, kan  

 selskaber, der omfattes af aktieavancebeskatningslovens § 3 - dvs.  

 selskaber, der som led i deres næringsvej opnår fortjeneste eller  

 tab ved afståelse af aktier - fradrage tab på kontrakter,  

 herunder sådanne, som er baseret på et aktieindeks, der  

 indeholder ret eller pligt til afstå aktier m.v. omfattet af  

 aktieavancebeskatningsloven i selskabets skattepligtige indkomst.
Er  

 selskabet ikke omfattet af aktieavancebeskatningslovens § 3, kan  

 sådanne tab efter kursgevinstlovens § 31, stk. 2, fradrages i  

 selskabets skattepligtige indkomst i det omfang, tabet ikke overstiger de 5  

 senest forudgående indkomstårs skattepligtige nettogevinster  

 på kontrakten, hvori der ikke er fradraget tab på andre  

 sådanne kontrakter.
Efter kursgevinstlovens § 31, stk. 3, kan  

 yderligere tab efter nærmere regler herudover fradrages i  

 indkomstårets og de følgende 5 indkomstårs nettogevinster  

 på kontrakter, der indeholder ret eller pligt til at afstå eller  

 erhverve aktier.
Efter ejendomsavancebeskatningslovens § 6,  

 stk. 5, kan den skattepligtige som udgangspunkt fradrage  

 indkomstårets tab ved afståelse af fast ejendom i  

 indkomstårets skattepligtige fortjenester ved afståelse af fast  

 ejendom.
Hvis indkomstårets tab overstiger årets fortjeneste, kan  

 den skattepligtige efter nærmere regler fradrage det overskydende  

 beløb i sådanne fortjenester i de 5 efterfølgende  

 indkomstår.
Det foreslås, at det modtagende selskab ikke kan  

 fremføre sådanne uudnyttede tab efter  

 aktieavancebeskatningslovens § 2, stk. 2, kursgevinstlovens  

 § 31, stk. 3, og ejendomsavancebeskatningslovens § 6,  

 stk. 5, der hidrører fra et af de fusionerende selskaber forud  

 for fusionen.
Dette gælder såvel uudnyttede tab i det indskydende  

 som uudnyttede tab i det modtagende selskab.
De foreslåede regler  

 vedrører kun konstaterede tab.
De foreslåede regler finder også anvendelse  

 ved spaltninger af selskaber både for så vidt angår  

 selskaber hjemmehørende i udlandet og selskaber her i landet.
I  

 fusionsskattelovens § 15 b, stk. 1, om spaltning af selskaber  

 hjemmehørende i udlandet, og i § 15 b, stk. 2, om spaltning  

 af selskaber hjemmehørende her i landet er fastsat, at  

 fusionsskattelovens § 8 finder tilsvarende anvendelse.
Dette vil  

 også gælde for det foreslåede stk. 8 i lovens  

 § 8.
Endelig finder de foreslåede regler anvendelse ved  

 skattefri tilførsel af aktiver.
I fusionsskattelovens § 15 d,  

 stk. 1, om tilførsel af aktiver fra et selskab  

 hjemmehørende her i landet, og i § 15 d, stk. 3, om  

 tilførsel af aktiver fra et selskab hjemmehørende i udlandet er  

 fastsat, at fusionsskattelovens § 8 finder tilsvarende anvendelse.
Dette  

 vil også gælde for det foreslåede stk. 8 i  

 bestemmelsen.
Skattefri tilførsel af aktiver kan ske, når  

 de overførte aktiver og passiver udgør en gren af en  

 virksomhed.
Et uudnyttet tab efter ovennævnte 3 love kan derfor ikke  

 isoleret overføres efter reglerne om tilførsel af aktiver, idet  

 et sådant tab (skattemæssigt aktiv) ikke i sig selv kan anses for  

 at udgøre en gren af en virksomhed.
Derimod kan et sådant  

 uudnyttet tab fra et af de indskydende selskaber fra perioden før  

 tilførslen af aktiver efter gældende regler overføres til  

 fradrag i det modtagende selskab, når dette indgår som en del af  

 en virksomhed.
Grenkravet gælder i øvrigt også ved  

 spaltning uden ophør af det indskydende selskab.
Skattemæssige tab fra tidligere indkomstår i  

 det indskydende selskab kan derimod ved skattefri tilførsel af aktiver  

 fremføres til fradrag i det indskydende selskab uanset de  

 foreslåede regler.
Dette svarer til gældende ret for  

 fremførelse af skattemæssige underskud i det indskydende selskab  

 ved skattefri tilførsel af aktiver.
Efter gældende ret i fusionsskattelovens § 8,  

 stk. 6, kan skattemæssige underskud uanset ligningslovens  

 § 15 overføres til det modtagende selskab, når et  

 moderselskab fusionerer med et datterselskab, hvormed det har været  

 sambeskattet i de seneste 5 år forud herfor.
En af årsagerne til  

 denne bestemmelse er, at skattemæssige underskud som udgangspunkt kan  

 fremføres til fradrag mellem sambeskattede selskaber.
En sådan  

 fremførelsesregel er ikke gældende for fremførsel af  

 kildeartsbegrænsede tab mellem sambeskattede selskaber.
På den  

 baggrund findes det ikke begrundet, at indføre en lempelsesregel for  

 fremførsel af kildeartsbegrænsede tab mellem sambeskattede  

 selskaber.
En sådan regel ville indebære en lempelse af  

 gældende regler.
Til nr. 2 - 7 I fusionsskattelovens §§ 14 a - 14 h er der fastsat  

 særlige successionsregler for en række institutioners omdannelse  

 til aktieselskaber.
Reglerne gælder bl. a. i tilfælde, hvor  

 sparekasser (§ 14 a), realkreditinstitutter (§ 14 b), gensidige  

 forsikringsforeninger (§ 14 d), andelsforeninger (§ 14 e),  

 brugsforeninger m.v. (§ 14 f), andelskasser (§ 14 g) samt visse  

 børsmarkedsinstitutioner (§ 14 h) omdannes til  

 aktieselskaber.
Det er i disse bestemmelser fastsat, at ved omdannelse af  

 en af ovennævnte institutioner til et aktieselskab finder  

 fusionsskattelovens § 8 anvendelse.
Det vil sige, at et  

 skattemæssigt underskud i den institution, der omdannes til et  

 aktieselskab, fra tiden før omdannelsen, ikke kan fradrages ved det  

 modtagende selskabs indkomstopgørelse.
Efter bestemmelserne i  

 fusionsskatteloven §§ 14 a, stk. 2, 14 b, stk. 2, 14 d,  

 stk. 4, 14 f, stk. 2, 14 g, stk. 2 og 14 h, stk 2, kan  

 underskud i den institution, der omdannes til et aktieselskab, alligevel  

 fradrages ved indkomstopgørelsen for det modtagende selskab.
Man har  

 her fundet det rimeligt at lade det modtagende aktieselskab fremføre  

 den indskydende institutions eventuelle underskud fra indkomstår forud  

 for omdannelse.
Det skyldes, at det er betingelse, at den indskydende  

 institution fusionerer med et af institutionen ejet eller oprettet  

 aktieselskab.
Såfremt der fusioneres med et af institutionen ejet  

 aktieselskab, er det en betingelse, at aktieselskabet ikke tidligere har  

 drevet erhvervsmæssige virksomhed.
I disse tilfælde er der ingen  

 mulighed for at spekulere i overførsel af skattemæssige  

 underskud fra et skattesubjekt til et andet.
 Den regel, der er foreslået i fusionsskattelovens 8,  

 stk. 8, jf. lovforslagets § 1, nr. 1, har den konsekvens, at  

 uudnyttede tab ikke længere vil kunne overføres til det  

 modtagende selskab, idet fusionsskattelovens § 8 i sin helhed finder  

 anvendelse ved de pågældende institutioners omdannelse til  

 aktieselskaber.
 På samme måde som det modtagende aktieselskab  

 kan fremføre den indskydende institutions eventuelle  

 skattemæssige underskud fra indkomstår forud for omdannelsen  

 foreslås det, at det modtagende aktieselskab kan fremføre den  

 indskydende institutions eventuelle skattemæssige tab fra  

 indkomstår forud for omdannelsen.
Det foreslås i lovforslagets § 1, nr. 2 - 7, at  

 tab, der kan fremføres efter aktieavancebeskatningslovens § 2,  

 stk. 2, kursgevinstlovens § 31, stk. 3, og  

 ejendomsavancebeskatningslovens § 6, stk. 5, i samme omfang som for  

 skattemæssige underskud kan fremføres til fradrag i det  

 modtagende aktieselskab.
Med lovforslaget opnås, at den gældende  

 retstilstand for behandlingen af skattemæssige tab ved omdannelse af de  

 nævnte institutioner til et aktieselskab opretholdes.
Det sikres  

 herved, at skattemæssige tab behandles på samme måde som  

 skattemæssige underskud ved omdannelse af de pågældende  

 institutioner til aktieselskaber.
Til § 2 I konkursskattelovens § 12, stk.1, er fastsat, at i  

 det indkomstår, hvori konkursdekretet afsiges, og senere  

 indkomstår, kan underskud fra tidligere indkomstår, herunder tab,  

 der kan fremføres efter reglerne i aktieavancebeskatningslovens  

 § 2, stk. 2, kursgevinstlovens § 32, stk. 3, og  

 ejendomsavancebeskatningslovens § 6, stk. 5, ikke fradrages i  

 indkomst hos skyldneren eller dennes ægtefælle.
Efter aktieavancebeskatningslovens § 2, stk. 2,  

 kan tab ved afståelse af aktier på et tidspunkt, der ligger  

 mindre end tre år efter erhvervelsen, i tilfælde, hvor  

 fortjenesten ville have været skattepligtig, fradrages i  

 indkomstårets fortjeneste ved afståelse af aktier.
Tab på  

 børsnoterede aktier ved afståelse 3 år eller mere efter  

 erhvervelsen efter aktieavancebeskatningslovens § 4, stk. 3, er  

 derimod ikke omfattet af begrænsningsreglerne i de nævnte  

 bestemmelser i personskatteloven, konkursskatteloven og lov om skattefri  

 virksomhedsomdannelse.
Denne forskel mellem forskellige tab efter  

 aktieavancebeskatningsloven findes ikke rimelig henset til formålet med  

 at begrænse adgangen til at fremføre skattemæssige  

 tab.
 Det foreslås derfor, at også tab efter  

 aktieavancebeskatningslovens § 4, stk. 3, bliver omfattet af  

 begrænsningsreglerne.
Til § 3 I personskattelovens § 13 a, stk. 1 og 5, er  

 fastsat, at opnår en fysisk person i et indkomstår en  

 tvangsakkord, frivillig akkord eller en gældssanering, nedsættes  

 uudnyttede fradragsberettigede underskud og dernæst uudnyttede  

 fradragsberettigede tab, der kan fremføres efter reglerne i  

 aktieavancebeskatningslovens § 2, stk. 2, kursgevinstlovens  

 § 32, stk. 3, og ejendomsavance-beskatningslovens § 6,  

 stk. 5, fra det pågældende og tidligere indkomstår med  

 det beløb, hvormed gælden er nedsat, dvs. det uudnyttede tab  

 begrænses med gældseftergivelsen.
Det foreslås, at også tab efter  

 aktieavancebeskatningslovens § 4, stk. 3, bliver omfattet af  

 begrænsningsreglerne.
Der henvises til bemærkningerne til  

 lovforslagets § 2.
Til § 4 I § 8, stk. 2, i lov om skattefri  

 virksomhedsomdannelse er fastsat, at i tilfælde af, at der på  

 statusdagen for sidste årsregnskab foreligger uudnyttede  

 fradragsberettigede tab, kan disse uanset reglerne i bl.a.  

 aktieavancebeskatningslovens § 2, stk. 2, ikke fremføres af  

 selskabet.
Bestemmelsen indebærer således, at selskabet ikke kan  

 fremføre sådanne tab, der ligger forud for omdannelsesdatoen.  

 Reglen begrænser ikke den tidligere ejers ret hertil.
Det foreslås, at også tab efter  

 aktieavancebeskatningslovens § 4, stk. 3, bliver omfattet af  

 begrænsningsreglerne.
Der henvises til bemærkningerne til  

 lovforslagets § 2.
Til § 5 Det foreslås i stk. 1, at loven træder i  

 kraft dagen efter bekendtgørelsen i Lovtidende.
 Det foreslås i stk. 2, at de foreslåede  

 regler i lovforslagets § 1 om afskæring af adgangen til at  

 overføre kildeartsbegrænsede tab ved skattefri fusion, spaltning  

 og tilførsel af aktiver m.m. til det modtagende selskab skal have  

 virkning for fusioner, spaltninger eller tilførsel af aktiver, der  

 vedtages på dagen for lovforslagets fremsættelse eller senere.  

 Det er en betingelse for anvendelse af reglerne, at vedtagelsen skal  

 være sket i samtlige de selskaber, der er omfattet af den skattefri  

 disposition, på dagen for lovforslagets fremsættelse eller  

 senere, således at fusioner m.v., hvor fusionen m.v. er vedtaget i et  

 eller flere af de fusionerende selskaber m.v. inden d. 7. oktober 1999, kan  

 fremføre kildeartsbegrænsede tab efter de hidtil gældende  

 regler.
 Det foreslås i stk. 3, at de foreslåede  

 regler i lovforslagets §§ 2 - 4 skal have virkning fra og med  

 indkomståret 2000.
Bilag Lovforslaget sammenholdt med gældende lov Gældende formulering Lovforslaget § 1 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 954 af 5. november  

 1996, som ændret senest ved § 3 i lov nr. 252 af 28. april 1999,  

 foretages følgende ændringer:
 1. I § 8 indsættes som stk. 8:
§ 8. --- » § 14 a --- Stk. 2. Underskud fra tidligere indkomstår kan uanset  

 § 8, stk. 6, bringes til fradrag i det modtagende selskabs  

 indkomstopgørelse efter ligningslovens § 15, hvis sparekassens  

 aktiver og gæld som helhed overdrages til et af sparekassen oprettet  

 aktieselskab, hvori sparekassen ejer hele aktiekapitalen.
 2. I § 14 a, stk. 2, indsættes efter »ligningslovens § 15,«:  

»og tab fra tidligere indkomstår, kan uanset  

 § 8, stk. 8, fremføres til fradrag i det modtagende  

 selskab,«.
§ 14 b --- Stk. 2. Underskud fra tidligere indkomstår kan uanset  

 § 8, stk. 6, bringes til fradrag i det modtagende selskabs  

 indkomstopgørelse efter ligningslovens § 15, hvis  

 realkreditinstituttets aktiver og gæld som helhed overdrages til et af  

 realkreditinstituttet ejet eller oprettet aktieselskab, hvori instituttet  

 ejer hele aktiekapitalen.
Det er en betingelse, at aktieselskabet ikke  

 tidligere har drevet erhvervsmæssig virksomhed.
 3. I § 14 b, stk. 2, indsættes efter »ligningslovens § 15,«:  

»og tab fra tidligere indkomstår kan uanset  

 § 8, stk. 8, fremføres til fradrag i det modtagende  

 selskab,«.
§ 14 d --- Stk. 4. Underskud fra tidligere indkomstår kan uanset  

 § 8, stk. 6, bringes til fradrag i det modtagende selskabs  

 indkomstopgørelse efter ligningslovens § 15, hvis overdragelse  

 efter stk. 2 sker til et af foreningen oprettet aktieselskab, hvori  

 foreningen ejer hele aktiekapitalen.
 4. I § 14 d, stk. 4, indsættes efter »ligningslovens § 15,«:  

»og tab fra tidligere indkomstår kan uanset  

 § 8, stk. 8, fremføres til fradrag i det modtagende  

 selskab,«.
§ 14 f --- Stk. 2. Underskud fra tidligere indkomstår kan uanset  

 § 8, stk. 6, bringes til fradrag i det modtagende selskabs  

 indkomstopgørelse efter ligningslovens § 15, hvis foreningens  

 aktiver og gæld som helhed overdrages til et af foreningen ejet eller  

 oprettet aktieselskab, hvori foreningen ejer hele aktiekapitalen.
Det er en  

 betingelse, at aktieselskabet ikke tidligere har drevet erhvervsmæssig  

 virksomhed.
 5. I § 14 f, stk. 2, indsættes efter »ligningslovens § 15,«: »og tab fra tidligere indkomstår kan uanset  

 § 8, stk. 8, fremføres til fradrag i det modtagende  

 selskab,«.
§ 14 g --- Stk. 2. Underskud fra tidligere indkomstår kan uanset  

 § 8, stk. 6, bringes til fradrag i det modtagende selskabs  

 indkomstopgørelse efter ligningslovens § 15, hvis andelskassens  

 eller medlemsandelskassernes aktiver og gæld som helhed overdrages til  

 et af andelskassen eller sammenslutningen ejet eller oprettet aktieselskab,  

 hvori andelskassen eller sammenslutningen på tidspunktet for  

 overdragelsen ejer hele aktiekapitalen.
Det er en betingelse, at  

 aktieselskabet ikke tidligere har drevet erhvervsmæssig  

 virksomhed.
 6. I § 14 g, stk. 2, indsættes efter »ligningslovens § 15,«:  

»og tab fra tidligere indkomstår kan uanset  

 § 8, stk. 8, fremføres til fradrag i det modtagende  

 selskab,«.
§ 14 h --- Stk. 2. Underskud fra tidligere indkomstår kan uanset  

 § 8, stk. 6, bringes til fradrag i det modtagende selskabs  

 indkomstopgørelse efter ligningslovens § 15, hvis fondens aktiver  

 og gæld som helhed overdrages til et af fonden ejet eller oprettet  

 aktieselskab, hvori fonden på tidspunktet for overdragelsen ejer hele  

 aktiekapitalen.
Det er en betingelse, at aktieselskabet ikke tidligere har  

 drevet erhvervsmæssig virksomhed.
 7. I § 14 h, stk. 2, indsættes efter »ligningslovens § 15,«:  

»og tab fra tidligere indkomstår kan uanset  

 § 8, stk. 8, fremføres til fradrag i det modtagende  

 selskab,«.
§ 2 I konkursskatteloven, jf. lovbekendtgørelse nr. 702 af 6. september  

 1999, foretages følgende ændring:
 § 12. I det indkomstår, hvori konkursdekretet afsiges,  

 og senere indkomstår kan underskud fra tidligere indkomstår,  

 herunder tab, der kan fremføres efter reglerne i  

 aktieavancebeskatningslovens § 2, stk. 2, kursgevinstlovens  

 § 32, stk. 3, og ejendomsavancebeskatningslovens § 6,  

 stk. 4, ikke fradrages i indkomst hos skyldneren eller dennes  

 ægtefælle, jf. dog stk. 2 og 5.
 1. I § 12, stk. 1, indsættes efter »aktieavancebeskatningslovens § 2,  

 stk. 2,«: »og  

 § 4, stk. 3, «.
§ 3 I lov om indkomstskat for personer m.v. (personskatteloven), jf.  

 lovbekendtgørelse nr. 717 af 2. oktober 1998, som ændret senest  

 ved § 4 i lov nr. 386 af 2. juni 1999, foretages følgende  

 ændring:
§ 13 a.
Opnår en person i et indkomstår en  

 tvangsakkord eller en gældssanering, nedsættes uudnyttede  

 fradragsberettigede underskud og dernæst uudnyttede fradragsberettigede  

 tab, der kan fremføres efter reglerne i aktieavancebeskatningslovens  

 § 2, stk. 2, kursgevinstlovens § 32, stk. 3, og  

 ejendomsavancebeskatningslovens § 6, stk. 4, fra det  

 pågældende og tidligere indkomstår med det beløb,  

 hvormed gælden er nedsat.
Nedsættelsesbeløbet formindskes  

 med den del af skyldnerens indkomst, der hidrører fra hans  

 frigørelse for gældsforpligtelser.
Nedsættelsen af  

 underskud sker med virkning for det indkomstår, hvori tvangsakkord  

 stadfæstes eller kendelse om gældssanering afsiges, og for senere  

 indkomstår.
Hvis underskud fra flere indkomstår skal  

 nedsættes efter 1. og 2. pkt., nedsættes underskud fra et  

 tidligere år før underskud fra et senere år.
 1. I § 13 a, stk. 1, indsættes efter »aktieavancebeskatningslovens § 2, stk. 2,  

«: »og § 4,  

 stk. 3, «.
§ 4 I lov om skattefri virksomhedsomdannelse, jf. lovbekendtgørelse nr.  

 727 af 4. september 1995, som ændret senest ved § 2 i lov nr. 285  

 af 12. maj 1999, foretages følgende ændring:
§ 8 --- Stk. 2. Foreligger der på statusdagen for sidste  

 årsregnskab uudnyttede fradragsberettigede tab, kan disse uanset  

 reglerne i aktieavancebeskatningslovens § 2, stk. 2,  

 kursgevinstlovens § 32, stk. 3, og ejendomsavancebeskatningslovens  

 § 6, stk. 5, ikke fremføres af selskabet.
 1. I § 8, stk. 2, indsættes efter »aktieavancebeskatningslovens § 2,  

 stk. 2,«:» og  

 § 4, stk. 3, «.
