Indholdsfortegnelse Formålet med denne vejledning er at give en beskrivelse af den materielle  

 del af puljejobordningen i henhold til reglerne i bekendtgørelse om en aktiv  

 arbejdsmarkedsindsats, d.v.s. ordningens baggrund, anvendelsesområde, og  

 administrationen af ordningen.
1. Ordningens formål Ved lov nr. 1059 af 20. december 1995 om ændring af lov om en aktiv  

 arbejdsmarkedspolitik blev der indført mulighed for, at offentlige  

 arbejdsgivere kan oprette tilskudsstillinger af længerevarende karakter -  

 såkaldte puljejob - inden for en række områder med vigtige uløste opgaver,  

 eller hvor der er behov for et højere serviceniveau, som det af økonomiske  

 årsager ikke hidtil har været muligt at varetage.
 Ved ansættelsen af ledige i puljejobstillinger skal der være tale om en  

 generelt højere normering eller inddragelse af helt nye servicetilbud i den  

 enkelte institution.
2. Puljestillingernes anvendelsesområde De offentlige arbejdsgivere kan oprette puljestillinger inden for følgende  

 områder:
Der kan oprettes puljestillinger inden for alle grene af de nævnte  

 områder.
Der kan fx ansættes ledige til varetagelse af såvel administrative  

 opgaver som manuelt udførte opgaver inden for miljø- og naturområdet.
Det  

 afgørende er således ikke den funktion, der skal udføres, men området.
 Der kan således oprettes puljejob, hvis arbejdsstedets serviceområde  

 falder ind under et af de nævnte områder.
 Ved begrebet arbejdssted forstås i den sammenhæng den naturligt afgrænsede  

 arbejdsplads, typisk skolen, direktoratet, hospitalet mv.
3. Hvem kan oprette puljestillinger Puljestillinger kan oprettes inden for det kommunale, amtskommunale og  

 statslige område.
Endvidere kan organisationer, foreninger, selskaber,  

 institutioner og lignende, hvis udgifter dækkes med mindst 50 pct. af  

 offentlige tilskud, oprette puljestillinger.
4. Hvordan oprettes puljestillinger I 1997 er der fastsat en samlet kvote for puljejobordningen på 12.400  

 puljejob mod 15.000 i 1996.
I forbindelse med introduktionen af puljejobordningen i 1996 blev  

 puljejobbene fordelt på stat, amt og kommuner efter en særlig  

 fordelingsmodel.
Denne model har medvirket til at sikre, at såvel stat, amter  

 og kommuner har fået en bestemt andel af puljejobbene.
Der er således ikke i  

 1997 behov for at operere med forhåndsfordelte puljer på henholdsvis stat,  

 amter og kommuner, som tilfældet var i 1996.
 Af hensyn til en mere fleksibel anvendelse af puljejobbene er de 12.400  

 puljejob udmeldt til AF-regionerne, således at enhver offentlig institution,  

 der måtte ønske at oprette et puljejob, kontakter AF og indgår aftale herom i  

 det omfang, regionen har ledige puljejob.
 Dette kan f.eks. betyde, at såfremt en kommune nedlægger et oprettet  

 puljejob, har en anden kommune, amtet eller en statsinstitution mulighed for  

 at benytte den ledige stilling efter aftale med AF.
Fordelingen af de 12.400 pladser på AF-regionerne sker i 1997 efter en let  

 modificeret udgave af de objektive kriterier, som anvendes ved fordeling af  

 aktivbevilling.
Ved udgangen af 1997 skal regionernes andel af puljejob  

 imidlertid max svare til deres rene objektive andel af kvoten.
 AF skal så vidt muligt formidle ledige til puljestillinger i den  

 rækkefølge, stillingerne anmeldes fra arbejdsgiveren.
 Kommunen/amtet/statsinstitutionen kan selv vælge inden for hvilket område,  

 der skal oprettes puljestillinger, og arbejdsgiveren har mulighed for selv at  

 søge ledige til ansættelse i puljestillingen.
 Ved oprettelse af puljestillinger skal arbejdsgiveren forud for  

 oprettelsen kontakte AF for at undersøge, om stillingen kan oprettes inden  

 for det samlede antal udmeldte stillinger i regionen.
I forbindelse med anmeldelsen af en puljestilling, kan arbejdsgiveren  

 aftale med AF, at puljestillingen beholdes i en årrække.
Ophører den ledige i  

 stillingen inden udløbet af den periode, stillingen er oprettet for, kan  

 arbejdsgiveren genbesætte stillingen med en anden ledig, der opfylder  

 betingelserne for ansættelse i puljejob.
Aftalen indgås under forudsætning af, at stillingen i hele perioden ligger  

 inden for regionens samlede antal udmeldte puljestillinger.
Hvis det viser  

 sig, at stillingen i et efterfølgende finansår ikke kan dækkes ind under  

 regionens samlede antal udmeldte puljestillinger, vil stillingen kunne  

 bortfalde.
 Hensigten med puljestillingerne er, at der oprettes længerevarende forløb.  

 Oprettelse af puljestillinger af korterevarende karakter, som fx 3-6 måneder,  

 vil ikke være i overensstemmelse med hensigten med ordningen, medmindre der  

 er tale om puljestillinger i forbindelse med jobrotationsprojekter.
Der henstilles til, at arbejdsgiveren i forbindelse med oprettelse af  

 puljestillinger samarbejder med AF herom.
Samarbejdet mellem arbejdsgiverne  

 og AF er afgørende i matchningen af de lediges forudsætninger med  

 arbejdsgivernes behov, og det er således vigtigt, at AF beskriver de lediges  

 kvalifikationer, så arbejdsgiverne kan definere arbejdsindholdet i  

 puljestillingerne herefter.
5. Betingelser for oprettelse af puljestillinger Ansættelsen af en ledig i en puljestilling skal medføre en nettoudvidelse  

 af antallet af medarbejdere hos den pågældende arbejdsgiver.
De tilsvarende  

 bestemmelser for jobtræning finder anvendelse ved oprettelsen af en  

 puljestilling.
Arbejdsgiveren og medarbejderrepræsentanterne skal i fællesskab påse, at  

 betingelsen om merbeskæftigelse er opfyldt.
Det skal i anmeldelsen af en  

 puljestilling til AF fremgå, at spørgsmålet har været drøftet, og  

 medarbejderrepræsentanternes eventuelle synspunkter skal fremgå af  

 anmeldelsen.
Inden for såvel det kommunale og amtskommunale område som det statslige  

 område er der indgået rammeaftaler om oprettelsen og arbejdstidsberegningen  

 af puljestillinger.
Ifølge rammeaftalerne skal repræsentanter for vedkommende  

 forhandlingsberettigede organisation have adgang til en forhandling om  

 institutionsplacering og -fordeling, den forudsatte tilrettelæggelse af  

 forløbet, herunder jobbeskrivelsen, et særligt introduktionsbehov,  

 opkvalificeringsbehov og/eller behov for opfølgning fx i form af  

 opfølgningssamtale/medarbejdersamtale.
 AF skal ikke påse, at rammeaftalerne er overholdt.
Oprettelsen af en puljestilling må ikke være konkurrenceforvridende.
AF  

 påser, at dette krav er opfyldt.
6. Lediges rettigheder og pligter Tilbud om ansættelse i en puljestilling kan gives til ledige  

 dagpengeberettigede medlemmer af en arbejdsløshedskasse, der er indplaceret i  

 aktivperioden.
Den ledige har i hele perioden ret til ansættelse i et  

 puljejob, hvis den ledige selv finder et puljejob.
 Den ledige kan være ansat i det samme puljejob i op til 3 år.  

 Ansættelsesperiodens længde, herunder ved ansættelse i et selvfundet  

 puljejob, fastsættes ved aftale mellem Arbejdsformidlingen, den enkelte  

 ledige og arbejdsgiveren.
Den ledige har pligt til at tage imod tilbud om ansættelse i et puljejob,  

 jf § 141, stk. 5 i bekendtgørelse om en aktiv arbejdsmarkedsindsats.
Ved  

 afslag på at tage imod tilbuddet finder Direktoratet for  

 Arbejdsløshedsforsikringens bekendtgørelse om rådighed og selvforskyldt  

 ledighed anvendelse.
Ledige, der har været ansat i det samme puljejob i mere end et år har  

 endvidere ret og pligt til et vejledningstilbud.
Vejledningen skal herefter  

 gives hvert halve år.
Ved vejledningen drøftes mulighederne for, hvordan den  

 ledige kan opnå ordinær beskæftigelse.
Den ledige kan ikke ansættes i et puljejob hos en arbejdsgiver, hvis den  

 ledige samtidig har ordinær beskæftigelse hos den samme arbejdsgiver.
Ved  

 samme arbejdsgiver forstås den samme kommune, amtskommune, statsinstitution  

 eller tilskudsinstitution.
 Tilsvarende må den ledige ophøre i et puljejob, hvis den ledige opnår  

 ordinær beskæftigelse hos den samme arbejdsgiver.
 Den ledige har pligt til at oplyse AF om ansættelsen i det ordinære job.
Under ansættelsen i et puljejob har den ledige pligt til at tage imod  

 formidlet ordinært arbejde.
Ved formidlingen skal AF tage hensyn til gældende  

 opsigelsesvarsel.
 Ved afslag på ordinært formidlet arbejde finder bestemmelserne i  

 Direktoratet for Arbejdsløshedsforsikringens bekendtgørelse om rådighed og  

 selvforskyldt ledighed anvendelse.
 AF kan dog efter ansøgning træffe afgørelse om, at den ledige ikke skal  

 stå til rådighed under ansættelsen, jf. § 128a i bekendtgørelse om en aktiv  

 arbejdsmarkedsindsats samt vejledning om rådighedsforpligtelsen i forbindelse  

 med tilbud efter lov om en aktiv arbejdsmarkedspolitik, uddannelsesorlov  

 efter lov om orlov og uddannelse efter lov om arbejdsmarkedsuddannelser.
7. Løn- og arbejdsvilkår Ved ansættelse i en puljestilling skal timelønnen svare til den  

 overenskomstmæssige løn på området.
Hvis stillingen ikke er omfattet af en  

 lønoverenskomst, skal timelønnen svare til den løn, der gælder for et  

 tilsvarende arbejde.
 Lønloft:
Lønnen kan højst udgøre kr. 85,10 (oktober 1996) pr. arbejdstime,  

 eksklusiv feriepenge og eventuel søgne-helligdagsbetaling.
Herudover kan der  

 udbetales - omkostningsdækkende ydelser, - arbejdstidsbestemte tillæg og - arbejdsbestemte tillæg, som ikke er en fast påregnelig del af lønnen.
 Indkomstloft:
Lønnen til den ledige skal efter fradrag af arbejdsmarkedsbidrag og  

 eventuelt bidrag til arbejdsmarkedspension svare til dagpengenes højeste  

 beløb for henholdsvis fuldtidsforsikrede og deltidsforsikrede, jf. §§ 47 og  

 70 i lov om arbejdsløshedsforsikring mv.
Herudover kan der ydes  

 befordringsgodtgørelse efter reglerne i bekendtgørelse om en aktiv  

 arbejdsmarkedsindsats.
Hvis lønnen på fuld tid vil overstige dagpengenes højeste beløb, nedsættes  

 arbejdstiden.
Ved beregningen af den nedsatte arbejdstid, skal  

 omkostningsdækkende ydelser, herunder befordringsgodtgørelse ikke indregnes.
Som nævnt under afsnit 5 er der inden for såvel det kommunale og  

 amtskommunale område som det statslige område indgået rammeaftaler om  

 oprettelsen af og arbejdstidsberegningen ved puljestillinger.
Ifølge  

 rammeaftalerne foretages beregning af arbejdstiden af den enkelte  

 arbejdsgiver i samarbejde med lokale repræsentanter for den  

 forhandlingsberettigede organisation inden for det pågældende område.
AF skal  

 således ikke længere foretage beregningen af arbejdstiden for de, der er  

 omfattet af rammeaftalen.
Ifølge rammeaftalerne foretages beregning af arbejdstiden på baggrund af  

 den forventede samlede aflønning for den ledige, idet arbejdstidsbestemte og  

 ikke fast påregnelige tillæg omregnes til et fast tillæg.
Hvis forudsætningen  

 vedrørende arbejdstilrettelæggelsen ændres væsentligt, skal der optages  

 forhandling om ændring af arbejdstiden eller om ekstraordinær afspadsering.
Ved arbejdstidsberegningen tages udgangspunkt i dagpengemaksimum og  

 arbejdsmarkedsbidraget.
Dette gøres i 1997 ved, at dagpengenes højeste beløb,  

 der p.t. udgør kr. 2.625 pr. uge divideres med 0,92, hvorved beløbet kr.  

 2.853,26 pr. uge fremkommer, som udgør grundlaget for den endelige  

 arbejdstidsberegning.
 Arbejdsvilkår:
 Arbejdsvilkårene for en puljestilling skal være overenskomstmæssige, og  

 hvis der ikke er overenskomst på området, skal arbejdsvilkårene svare til de,  

 der gælder for tilsvarende arbejde.
Den ledige er i ansættelsen omfattet af den lovgivning, der gælder for  

 lønmodtagere.
Ved ansættelsen skal der oprettes en ansættelseskontrakt eller  

 et ansættelsesbrev, hvori løn- og arbejdsvilkår samt forventet  

 tilskudsperiode anføres.
Ansættelsen kan kun bringes til ophør i  

 overensstemmelse med gældende lovgivning og overenskomst, hvilket vil sige,  

 at opsigelsesvarslet skal overholdes.
Kommunernes Landsforening har i den forbindelse anbefalet over for  

 kommunerne, at der udvises fleksibilitet med hensyn til opsigelsesvarsler  

 m.v. for personer, som får ordinært arbejde, mens de er ansat i en kommunal  

 puljestilling.
Finansministeriet har ligeledes indstillet over for de  

 statslige arbejdsgivere, at der udvises fleksibilitet med hensyn til  

 opsigelsesvarsler på det statslige område.
8. De regionale arbejdsmarkedsråds rolle Puljejob er ved ændring af lov om en aktiv arbejdsmarkedspolitik indført  

 som et nyt arbejdsmarkedspolitisk redskab.
Ved lovens vedtagelse er der lagt stor vægt på, at puljestillingerne  

 besættes.
Der påhviler i den forbindelse de regionale arbejdsmarkedsråd en  

særlig forpligtelse til at prioritere puljestillingerne højt.
Dette er  

 udmøntet i § 148b, stk. 5 i bekendtgørelse om en aktiv arbejdsmarkedsindsats,  

 hvorefter puljestillinger ikke må være ubesatte, hvis AF kan formidle ledige  

 med de krævede kvalifikationer.
Det bemærkes dog, at AF's afgivelse af aktiveringstilbud som led i en  

 flaskehalsforebyggende indsats går forud for placering af ledige i puljejob.  

 Tilbuddet skal i givet fald være rettet mod beskæftigelse inden for de  

 flaskehalsområder, som de regionale arbejdsmarkedsråd udpeger i de  

 kvartalsvise arbejdsmarkedsredegørelser.
De aktiveringstilbud, der kan komme  

 på tale, er fx tilbud om uddannelse og jobrotation.
 Ved sin generelle prioritering af arbejdsmarkedsindsatsen kan  

 Arbejdsmarkedsrådet udstede retningslinier for, i hvilket omfang  

 puljestillinger kan kombineres med de øvrige arbejdsmarkedspolitiske  

 instrumenter, således at ledige kan tilbydes samlede forløb.  

 Arbejdsmarkedsrådet kan fx fastsætte retningslinier for, at ledige, der  

 ansættes i puljestillinger kan tilbydes uddannelse før og/eller under  

 puljejobbet.
9. AF's administration af ordningen Når AF modtager en anmeldelse af et puljejob, skal AF påse, at de formelle  

 betingelser er opfyldt, d.v.s.
- at oprettelse af stillingen ligger inden for det samlede antal udmeldte  

 stillinger i regionen, - at stillingen er oprettet inden for et af de områder, der er nævnt i  

 bekendtgørelsens § 85a, - at ansættelsesmyndigheden og de ansatte i fællesskab har påset, at  

 merbeskæftigelseskravet er opfyldt, - at oprettelse af stillingen ikke er konkurrenceforvridende, og - at den ledige er indplaceret i aktivperioden.
Dog gælder særlige forhold inden for det statslige område, idet det  

 påhviler arbejdsgiveren selv at sikre, at puljestillingen ligger inden for de  

 områder, der er nævnt i bekendtgørelsens § 85a.
Dette gælder også for  

 institutioner, som modtager 50 pct. eller mere af sine driftsudgifter i  

 tilskud fra staten.
Det kan aftales mellem arbejdsgiveren og AF, at puljestillingen oprettes  

 for en årrække.
Aftalen indgås under forudsætning af, at puljestillingen i  

 hele perioden ligger inden for det samlede antal udmeldte stillinger i  

 regionen.
 Formidling til puljejob skal ske ved henvisning af en eller flere ledige  

 efter aftale med arbejdsgiveren.
 Af § 148b, stk. 5 i bekendtgørelse om en aktiv arbejdsmarkedsindsats  

 følger det, at puljestillinger ikke må være ubesatte, hvis AF kan formidle  

 ledige med de krævede kvalifikationer.
10. Individuel handlingsplan Forud for afgivelse af tilbud om puljejob, herunder ansættelse i  

 selvfundet puljejob, skal der udarbejdes en individuel handlingsplan for den  

 ledige.
Hvis den ledige i forvejen har en individuel handlingsplan, skal  

 denne revideres.
I de tilfælde, hvor der til en puljestilling formidles mere end en ledig,  

 vil det dog være tilstrækkeligt i handlingsplanen at angive, at den ledige  

 skal have tilbud om puljejob inden for et givent funktionsområde, uden at den  

 konkrete puljestilling angives.
Herved undgås det, at handlingsplanerne skal  

 revideres, for de ledige, der ikke ansættes i den konkrete puljestilling.
 De almindelige regler for udarbejdelse/revision af en handlingsplan finder  

 også anvendelse ved afgivelse af tilbud om ansættelse i en puljestilling.
 Også i forbindelse med ansættelse i selvfundet puljejob skal der  

 udarbejdes/revideres handlingsplan, og AF skal i den forbindelse straks tage  

 initiativ til at handlingsplanen udarbejdes/revideres.
Den individuelle handlingsplan skal indeholde oplysninger om ansættelsens  

 varighed samt eventuelle tilbud om uddannelse, hvis der er indgået aftale med  

 arbejdsgiveren herom.
Endvidere skal det indgå i handlingsplanen, at den  

 ledige har pligt til at tage imod tilbud om vejledning efter et års  

 ansættelse i stillingen, og herefter hvert halve år.
 AF skal stå for opfølgningen af handlingsplanen.
11. Vejledningsforløbet Ledige, der har været ansat i det samme puljejob i mere end et år skal  

 have tilbud om vejledning.
Vejledning skal herefter gives hvert halve år.
Ved vejledning i forbindelse med puljestillinger forstås som udgangspunkt,  

 at den ledige indkaldes til en samtale hos AF.
Vejledningen kan dog efter  

 omstændighederne bestå af egentlige vejledningsforløb.
 AF kan på baggrund af det foreløbige ansættelsesforløb diskutere  

 mulighederne for at fremme, at den ledige kommer i ordinær beskæftigelse fx  

 ved, at den ledige under puljejobbet deltager i uddannelse.
 Vejledningen af den ledige kan føre til tilbud om anden aktivering.  

 Afgivelse af tilbud forudsætter dog, at dette aftales med arbejdsgiveren.
12. Særligt om uddannelse Uddannelse af den ledige kan finde sted både før og under ansættelsen i  

 puljejobbet.
De almindelige regler for afgivelse af tilbud om uddannelse  

 finder anvendelse, jf. kapitel 10 i bekendtgørelse om en aktiv  

 arbejdsmarkedsindsats.
 AF kan fx, efter aftale med arbejdsgiveren, forud for ansættelsen give den  

 ledige tilbud om uddannelse med henblik på opkvalificering i forhold til de  

 arbejdsopgaver, stillingen indebærer.
 Hvis den ledige fra AF skal have tilbud om uddannelse under selve  

 ansættelsen i puljejobbet, forudsætter dette aftale med arbejdsgiveren.
Uddannelse under ansættelsen, som AF har afgivet tilbud om og udbetaler  

 uddannelsesgodtgørelse til, kan finde sted ved, at den ledige får fri fra  

 stillingen for at deltage i uddannelsen.
Deltagelse i tilbud om uddannelse  

 under puljejobbet medfører ikke, at ansættelsen ophører.
 Hvis den ledige fx er ansat inden for natur- og miljøområdet, kan den  

 ledige i perioder få fri fra ansættelsen til at deltage i uddannelse i  

 beplantningsteknik, anvendelse af sprøjtemidler m.m, således at kombinationen  

 mellem beskæftigelse og uddannelse inden for området kan give bedre  

 muligheder for varig beskæftigelse.
Arbejdsgiveren kan også, uden om AF, beslutte selv at give den ledige  

 tilbud om uddannelse under ansættelsen.
I den forbindelse udbetaler  

 arbejdsgiveren den sædvanlige løn under uddannelsen.
13. Særligt om forholdet til social- og  

 sundhedsuddannelserne Ved puljestillinger inden for social- og sundhedsområdet vil  

 ansættelsesperioden efter omstændighederne kunne godskrives den ledige i  

 forbindelse med efterfølgende deltagelse i social- og sundhedsuddannelserne.  

 Dette kan fx forekomme, når den ledige opnår praktiske erfaringer ved  

 beskæftigelse med pleje- og omsorgsopgaver inden for hjemmehjælp og  

 plejehjem.
Det er den ansættende kommune, der i samarbejde med social- og  

 sundhedsskolen tager stilling til eventuel merit.
 Ligeledes kan en puljestilling oprettes som et selvstændigt  

 uddannelsesforløb med henblik på, at den ledige opnår egentlig kompetence som  

 social- og sundhedshjælper.
 Der henvises til aftale mellem Finansministeriet,  

 Undervisningsministeriet, Socialministeriet, Arbejdsministeriet, Forbundet af  

 Offentligt Ansatte, Kommunernes Landsforening og Amtsrådsforeningen i  

 Danmark. (Bilag 1) Arbejdsmarkedsstyrelsens vejledning nr. 58 af 15. marts  

 1996 om puljejob ophæves hermed.
Arbejdsmarkedsstyrelsen, den 6. marts  

 1997 Inge Mærkedahl / Birger Stein Christensen Bilag 1 Finansministeriet Undervisningsministeriet Arbejdsministeriet Socialministeriet Forbundet af offentligt ansatte Kommunernes Landsforening Amtsrådsforeningen i Danmark den 18. december 1995 Anvendelse af jobpuljeordningen til øget social- og  

 sundhedsuddannelse.
Jobpuljeordningen Hovedsigtet med puljeordningen er at skabe mere permanente jobpladser på  

 samfundsmæssigt prioriterede områder med vigtige uløste opgaver.
Det højere  

 serviceniveau opnås ved, at den enkelte institution/kommune/amt får mulighed  

 for yderligere ansættelser udover deres bevillinger i øvrigt.
Der kan både  

 være tale om generelt højere normering eller inddragelse af helt nye  

 servicetilbud i den enkelte institution.
 Der vil i 1996 kunne oprettes 15.000 puljestillinger.
 Den enkelte statslige eller kommunale arbejdsgiver vil selv kunne beslutte  

 oprettelsen af et puljejob inden for de samfundsmæssigt prioriterede områder  

 - bl.a inden for omsorgsområdet.
Med jobpuljeordningen vil arbejdsgiveren få hele lønudgiften dækket  

 direkte af staten.
Der er dog en medfinansiering for arbejdsgiverne på 10  

 pct. af den samlede lønudgift.
 Ved ansættelse i puljejob skal lønnen svare til den overenskomstmæssige  

 eller den for tilsvarende arbejde gældende, dog kan lønnen pr. time højst  

 udgøre 81 kr. i timen (1994 p/l).
 Den samlede ydelse til den ledige skal pr. uge efter fradrag af  

 arbejdsmarkedsbidrag og evt. bidrag til arbejdsmarkedspension og bortset fra  

 evt. tilskud til befordring svare til dagpengenes højeste beløb for  

 henholdsvis fuldtidsforsikrede og deltidsforsikrede.
 Arbejdstiden fastsættes under hensyn hertil, hvilket typisk vil give en  

 ugentlig arbejdstid på ca. 31 timer.
 Der skal i forbindelse med puljejobordningen ske en nettoudvidelse af  

 antallet af ansatte henholdsvis antal elever.
 Repræsentanter for de ansatte skal efter loven medvirke i forbindelse med  

 oprettelsen af puljejob for at sikre, at der er enighed om, at der sker en  

 nettoudvidelse.
Den nærmere tilrettelæggelse og udformning af puljejobbene vil blive  

 fastlagt i overensstemmelse med rammeaftalen om puljejob mellem de kommunale  

 arbejdsgivere og arbejdstagere.
Den konkrete arbejdstilrettelæggelse,  

 arbejdstid, overvågning af merbeskæftigelseskravet, uddannelse,  

 introduktionsforløb, medarbejdersamtaler mv. vil herved blive fastlagt i  

 forbindelse med drøftelser mellem arbejdsgiversiden og medarbejdersiden.
 Der vil således mellem arbejdsgiversiden og arbejdstagersiden kunne indgås  

 aftaler om uddannelse og oplæring i forløbet.
AF vil endvidere i samarbejde med arbejdsgiverne forud for besættelsen af  

 en stilling kunne finansiere og tilrettelægge et uddannelsesforløb for de  

 enkelte ledige med henblik på opkvalificering til jobbet.
Ligeledes vil der  

 efter aftale kunne etableres uddannelsesforløb undervejs i forløbet  

 finansieret af AF.
 AF vil endvidere løbende tilbyde vejledning af den enkelte i puljejob.
 Varigheden af et puljejob til en ledig aftales mellem den enkelte,  

 institutionen/kommunen/amtet og AF, og kan være af op til 3 års varighed.
 Tilbuddet om puljejob afgives som led i den individuelle  

 handlingsplan , der udarbejdes mellem AF og den ledige.
Jobpuljeordningens anvendelse indenfor social- og sundhedsområdet På omsorgsområdet kan jobpuljeordningen medvirke til at sikre en øget  

 beskæftigelse og bedre kvalificeret arbejdsstyrke på hjemmehjælps- og  

 plejehjemsområdet, fx gennem hel eller delvis sideløbende uddannelse til  

 social- og sundhedshjælper.
Social- og sundhedshjælperuddannelsen er en 1-årig uddannelse, der består  

 af ca 1/3 teori og ca 2/3 praktik.
Skoleundervisningen gennemføres på social-  

 og sundhedsskolerne, der drives af amtskommunerne.
Uddannelsens praktiske del  

 gennemføres primært i kommunerne i forbindelse med bistand- pleje- og  

 omsorgsopgaver.
Uddannelsen tilrettelægges regionalt efter en  

 uddannelsesordning, som godkendes af fællesbestyrelsen, der jvf lov om de  

 grundlæggende social- og sundhedsuddannelser har det regionale ansvar for  

 gennemførelsen af uddannelserne i henhold til uddannelsesbekendtgørelsen.  

 Fællesbestyrelsens medlemmer er udpeget af amtsrådet, kommunerne i  

 amtsrådskredsen, de færdiguddannedes organisationer og repræsentanter for  

 skoleledere som tilforordnede.
 I vedlagte bilag er vist en uddannelsesmodel for social- og  

 sundhedshjælperuddannelsen.
 I jobpuljeordningen kan deltagerne opnå en hel eller delvis uddannelse til  

 social- og sundhedshjælper på følgende måde, nævnt i uprioriteret rækkefølge:
a.
Gennem merit for relevant beskæftigelse.
b.
Gennem merit for relevant beskæftigelse samt særligt tilrettelagt  

 elementer af social- og sundhedsuddannelsen.
c.
Gennem uddannelsesaftale til social- og sundhedshjælper mellem kommunen  

 og den deltagende jobpuljeansatte.
 Da det må forventes, at flere af jobpuljepersonerne på forhånd ikke har  

 kendskab til social- og sundhedsområdet, kan der før, eller umiddelbart efter  

 puljejobbets iværksættelse, tilbydes jobpuljepersonen et eller eventuelt  

 flere AMU-kurser eller andre relevante kurser for hermed at introducere  

 arbejdsområdet.
 Kommunerne kan endvidere i forbindelse med opstarten af puljejobbet  

 foranstalte en vejledning af jobpuljepersonen enten som et egentligt  

 introducerende vejledningsforløb på arbejdspladsen, eller ved  

 sidemandsoplæring til det synes hensigtsmæssigt, at lade jobpuljepersonen  

 arbejde selvstændigt.
a.
Merit for relevant beskæftigelse Personer ansat under jobpuljeordningen og beskæftiget med bistands- pleje-  

 og omsorgsopgaver indenfor hjemmehjælp, plejehjem m.v. kan på grundlag af de  

 praktiske erfaringer m.v. som de herigennem opnår, godskrives et vist minimum  

 af social- og sundhedsuddannelsen.
Det er den ansættende kommune, der i  

 samarbejde med social- og sundhedsskolen tager stilling til eventuel merit.  

 Et års job med ugentlig arbejdstid på ca 31 timer pr uge i kommunernes  

 hjemmepleje/plejehjem med dokumenteret relevant arbejde i forhold til social-  

 og sundhedshjælperuddannelsen kan normalt give merit for 1. praktikperiode i  

 social- og sundhedshjælperuddannelsen svarende til ca 3 måneders afkortning  

 af praktikuddannelsen.
b.
Særligt tilrettelagt uddannelse i forbindelse med puljen Kommunerne kan give personer i puljevilkår mulighed for uddannelse.
Der  

 kan dels være tale om almen kompetencegivende undervisning, fx AVU eller dels  

 faglig undervisning, der svarer til l. teoridel af social- og  

 sundhedshjælperuddannelsen.
Undervisningen kan foregå indenfor såvel som  

 udenfor den ugentlige arbejdstid på ca 31 timer.
Første teoridel af social-  

 og sundhedshjælperuddannelsen kan tilrettelægges indenfor åben uddannelse med  

 et statsligt taxametertilskud.
I det omfang der er deltagerbetaling på  

 uddannelse, fx åben uddannelse, kan denne efter aftale også finansieres af  

 Arbejdsformidlingen eller af den enkelte kommune.
Et års job med en ugentlig arbejdstid på ca 31 timer pr uge i kommunernes  

 hjemmepleje/plejehjem med dokumenteret relevant arbejde i forhold til social-  

 og sundhedshjælperuddannelsen plus ca 40 dages undervisning indeholdende 1.  

 skoleperiode i social- og sundhedshjælperuddannelsen kan normalt give merit  

 for 1. teoridel og 1. praktikperiode.
Dette giver desuden formelt  

 forudsætninger for at kunne søge optagelse på social- og  

 sundhedsassistentuddannelsen efter gældende optagelsesregler.
c.
Social- og sundhedsuddannelser tilrettelagt indenfor  

 jobpuljeordningen I dette tilfælde er der tale om at kommunen og den jobpuljebeskæftigede  

 indgår en ordinær kontrakt om uddannelse til social- og sundhedshjælper.  

 Lønnen vil her svare til maximalt dagpenge niveau, og arbejdstiden vil være  

 37 timer med udgangspunkt i gældende overenskomst.
 Hvis det - mod forventning - skulle vise sig, at kommunerne erstatter  

 ordinære elevpladser med puljestøttede, vil der efterfølgende ske en  

 justering overfor kommunerne, fx i form af efterregulering af bloktilskuddet.
Ved beskæftigelse i et puljejob ud over 1 år gives der normalt ikke  

 yderligere merit til social- og sundhedshjælperuddannelsen end nævnt under  

 punkt a.
Dette hænger blandt andet sammen med, at social- og  

 sundhedshjælperuddannelsen er en 1-årig vekseluddannelse, hvor en skiften  

 mellem skoleundervisning og målrettet praktikuddannelse er en forudsætning  

 for et vellykket uddannelsesforløb.
Kommunerne kan istedet som led i  

 jobpuljeordningen give den ansatte tilbud om gennemførelse af en social- og  

 sundhedshjælperuddannelse eventuelt efter et 1-årigt sammenhængende  

 beskæftigelsesperiode i puljeordningen indenfor social- og sundhedsområdet.
