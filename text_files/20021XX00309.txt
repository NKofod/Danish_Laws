Skriftlig fremsættelse (13. marts 2003) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov om  

 ændring af lov om aktiv socialpolitik, lov om dagpenge ved sygdom eller  

 fødsel,  

 lov om fleksydelse, lov om social service, lov om individuel boligstøtte, lov  

 om retssikkerhed og administration på det sociale område og lov om  

    

 integration af udlændinge i Danmark  

 (integrationsloven) (Loft over kontanthjælpen, hjælp til unge og forsørgere,  

 flytning af reglerne om aktive tilbud m.v.).
(Lovforslag nr.
L 191).
 Forslaget er et led i udmøntningen af den politiske aftale  

 om  Flere i arbejde  mellem regeringen, Socialdemokratiet, Dansk Folkeparti,  

 Det Radikale Venstre og Kristeligt Folkeparti om den fremtidige  

 beskæftigelsespolitik.
 Lovforslaget indeholder:
Loft over ydelser til kontanthjælpsmodtagere og  

 modtagere af starthjælp/introduktionsydelse Som en del af forliget om "Flere i arbejde"  

 foreslås det, at der indføres en øvre grænse - et loft - over ydelser til  

 kontanthjælpsmodtagere/starthjælpsmodtagere.
 Loftet over ydelser til  

 kontanthjælpsmodtagere/starthjælpsmodtagere har to formål: At sikre at det  

 samlede rådighedsbeløb for kontanthjælpsmodtagere så vidt muligt altid er  

 lavere end rådighedsbeløbet ved almindeligt arbejde, også på lavtlønsområdet,  

 og  

    

 herved sikre, at der er økonomiske  

 incitamenter til at tage arbejde.
 Niveauet for loftet afhænger af, om kontanthjælpsmodtageren  

 er gift, samlevende, forsørger eller enlig.
Ægtepar, hvor en ægtefælle modtager kontanthjælp og den  

 anden starthjælp, omfattes ikke af  

    

 loftet.
Tilsvarende gælder for ægtepar, der begge er  

 starthjælpsmodtagere eller modtagere af introduktionsydelse, og  

 kontanthjælpsmodtagere,  

 der er samlevende med en person, der modtager starthjælp/introduktionsydelse.
De ydelser, der indgår under loftet, er kontanthjælp, særlig  

 støtte efter § 34 og boligsstøtte efter lov om individuel boligstøtte.
Ud  

 over  

 loftet kan kontanthjælps-/starthjælpsmodtageren modtage det særlige  

 fradragsfrie beløb pr. udført arbejdstime, dvs. det timebeløb, pågældende kan  

 modtage, uden at der sker fradrag i kontanthjælpen.
Satserne til unge under 25 år koordineres med  

 SU-taksterne Med forliget om  Flere i Arbejde  ønskes der skabt et større  

 incitament for unge til at påbegynde/gennemføre en uddannelse på ordinære  

 vilkår.
Den særlige ungesats i kontanthjælp var oprindeligt den  

 samme som SU-satsen.
Der er imidlertid opstået en forskel mellem ungesatsen  

 for  

 kontanthjælp og SU-satsen, der betyder, at ungesatsen for kontanthjælp i dag  

 er  

 højere end SU-satsen.
 Det foreslås derfor, at unge, der opgiver en uddannelse  

 eller dropper ud af tilbud uden rimelig eller gyldig grund, får en sanktion  

 efter sanktionsreglerne, og at den unges ydelse herefter nedsættes til  

 SU-niveau, således at unge kontanthjælpsmodtageres kontanthjælpssats  

 nedsættes  

 til SU-niveau 6 måneder efter tilbud, dvs. senest efter ca. 9 måneders  

 ledighed.
En særlig gruppe af unge under 25 år vil ikke være i stand  

 til at tage en SU-berettigende ungdomsuddannelse, at gennemføre revalidering  

 eller at opnå ordinært arbejde.
Til denne gruppe unge kan der ydes et  

 behovsbestemt tillæg på op til forskellen mellem SU-niveau og den hidtidige  

 ungesats.
Udvidelse af mulighederne for at yde ægtefælletillæg Efter de gældende regler kan hjælpen til en ægtefælle, der  

 alene har arbejdet i hjemmet, og som vælger ikke at udnytte sine  

 arbejdsmuligheder, erstattes af et tillæg til hjælpen til den ægtefælle, der  

 er  

 til rådighed.
Det er en betingelse, at den pågældende udelukkende har været  

 hjemmearbejdende.
Der er tale om en frivillig ordning, der ophører, når den  

 hjemmearbejdende ægtefælle tilkendegiver, at vedkommende igen ønsker at  

 udnytte  

 sine arbejdsmuligheder.
Det foreslås, at ordningen udvides, således at ordningen  

 også kan anvendes, selv om den pågældende har haft tilknytning til  

 arbejdsmarkedet i form af kortvarig, løs beskæftigelse eller deltagelse i  

 aktivering.
Den frivillige ordning skal endvidere udvides med en adgang for  

 kommunen til at vurdere, at den pågældende ikke i tilstrækkelig grad  

 dokumenterer, at vedkommende forsøger at udnytte sine arbejdsmuligheder, og  

 at  

 hjælpen derfor skal ydes som et tillæg til ægtefællen.
Ændringer som følge af forslaget til lov om en aktiv  

 beskæftigelsesindsats Anden del af aftalen om  Flere i arbejde  indebærer en  

 forenkling og harmonisering af regelsættet om beskæftigelsesindsatsen for  

 forsikrede og ikke-forsikrede ledige, herunder at der indføres fælles regler  

 for kontaktforløb, aktive tilbud m.v. for ledige, uanset deres  

 forsørgelsesmæssige  

 status.
 Harmoniseringen af regelsættene, som det fremgår af det  

 samtidig fremsatte forslag om en ny fælles lov for beskæftigelsesindsatsen,  

 medfører, at dele af lov om aktiv socialpolitik og hele loven om en aktiv  

 arbejdsmarkedspolitik erstattes af én ny fælles lov, lov om en aktiv  

 beskæftigelsesindsats.
 Forslagene til ændring af lov om aktiv socialpolitik er  

 derfor ud over de elementer, der er nævnt ovenfor, i dette forslag  

 konsekvensændringer som følge af samlingen af tilbudene i forslaget til lov  

 om  

 en aktiv beskæftigelsesindsats.
 Loven vil indeholde samtlige betingelser for at modtage  

 ydelserne, dvs. bl.a. reglerne om rådighed og arbejdsevnevurderingen til brug  

 for konstateringen af, om en person opfylder betingelserne og i givet fald,  

 hvilken ydelse der er den rette for den enkelte.
 Samtidig foreslås der præciseringer af  

 kontanthjælpsmodtageres rådighed.
Beskæftigelsesrådets kompetence på  

 ydelseslovgivningen Beskæftigelsesrådet varetager efter lov om ansvaret for og  

 styringen af den aktive beskæftigelsesindsats på landsplan opgaverne i  

 forbindelse med styringen af beskæftigelsesindsatsen.
Det foreslås derfor, at  

 Rådet tillige får kompetence til at rådgive i spørgsmål om ydelser efter lov  

 om  

 aktiv socialpolitik, lov om dagpenge ved sygdom eller fødsel og efter lov om  

 fleksydelse.
 Der henvises til det samtidig fremsatte forslag til lov om  

 ansvaret for og styringen af den aktive beskæftigelsesindsats.
Lov om retssikkerhed og administration på det  

 sociale område (retssikkerhedsloven) Forslagene til ændringerne i retssikkerhedsloven er en  

 konsekvens af forslaget til lov om en aktiv beskæftigelsesindsats og  

 forslaget  

 til lov om ansvaret for og styringen af beskæftigelsesindsatsen.
Retssikkerhedsloven indeholder regler for, hvordan  

 kommunerne og de statslige klageinstanser på det sociale område skal behandle  

 sager efter bl.a. lov om aktiv socialpolitik, lov om dagpenge ved sygdom  

 eller  

 fødsel og lov om delpension.
Som følge af de nye regler om kontaktforløb  

 foreslås det dog, at enkelte sagsbehandlingsregler i retssikkerhedsloven  

 overflyttes til lov om ansvaret for og styringen af den aktive  

 beskæftigelsesindsats.
Der henvises til det samtidig fremsatte forslag L 193.
 Endelig indeholder forslaget konsekvensændringer i  

 integrationsloven.
Økonomiske konsekvenser Forslagets samlede økonomiske konsekvenser udgør i 2003 en  

 besparelse på 29,2 mio. kr., i 2004 207,5 mio. kr., i 2005 199, 6 mio. kr. og  

 i  

 årene 2006 og frem 199 mio. kr.
 Lovforslaget træder i kraft den 1. juli 2003, dog således at  

 loftet for kontanthjælpen først får virkning fra 1. januar 2004.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale lovforslaget til Tingets  

 velvillige behandling.
